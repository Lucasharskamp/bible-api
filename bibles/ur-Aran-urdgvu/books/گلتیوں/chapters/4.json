{"data":[{"book":"گلتیوں","chapter":"4","verse":"1","text":"دیکھیں، جو بیٹا اپنے باپ کی ملکیت کا وارث ہے وہ اُس وقت تک غلاموں سے فرق نہیں جب تک وہ بالغ نہ ہو، حالانکہ وہ پوری ملکیت کا مالک ہے۔"},{"book":"گلتیوں","chapter":"4","verse":"2","text":"باپ کی طرف سے مقرر کی ہوئی عمر تک دوسرے اُس کی دیکھ بھال کرتے اور اُس کی ملکیت سنبھالتے ہیں۔"},{"book":"گلتیوں","chapter":"4","verse":"3","text":"اِسی طرح ہم بھی جب بچے تھے دنیا کی قوتوں کے غلام تھے۔"},{"book":"گلتیوں","chapter":"4","verse":"4","text":"لیکن جب مقررہ وقت آ گیا تو اللہ نے اپنے فرزند کو بھیج دیا۔ ایک عورت سے پیدا ہو کر وہ شریعت کے تابع ہوا"},{"book":"گلتیوں","chapter":"4","verse":"5","text":"تاکہ فدیہ دے کر ہمیں جو شریعت کے تابع تھے آزاد کر دے۔ یوں ہمیں اللہ کے فرزند ہونے کا مرتبہ ملا ہے۔"},{"book":"گلتیوں","chapter":"4","verse":"6","text":"اب چونکہ آپ اُس کے فرزند ہیں اِس لئے اللہ نے اپنے فرزند کے روح کو ہمارے دلوں میں بھیج دیا، وہ روح جو ”ابّا“ یعنی ”اے باپ“ کہہ کر پکارتا رہتا ہے۔"},{"book":"گلتیوں","chapter":"4","verse":"7","text":"غرض اب آپ غلام نہ رہے بلکہ بیٹے کی حیثیت رکھتے ہیں۔ اور بیٹا ہونے کا یہ مطلب ہے کہ اللہ نے آپ کو وارث بھی بنا دیا ہے۔"},{"book":"گلتیوں","chapter":"4","verse":"8","text":"ماضی میں جب آپ اللہ کو نہیں جانتے تھے تو آپ اُن کے غلام تھے جو حقیقت میں خدا نہیں ہیں۔"},{"book":"گلتیوں","chapter":"4","verse":"9","text":"لیکن اب آپ اللہ کو جانتے ہیں، بلکہ اب اللہ نے آپ کو جان لیا ہے۔ تو پھر آپ مُڑ کر اِن کمزور اور گھٹیا اصولوں کی طرف کیوں واپس جانے لگے ہیں؟ کیا آپ دوبارہ اِن کی غلامی میں آنا چاہتے ہیں؟"},{"book":"گلتیوں","chapter":"4","verse":"10","text":"آپ بڑی فکرمندی سے خاص دن، ماہ، موسم اور سال مناتے ہیں۔"},{"book":"گلتیوں","chapter":"4","verse":"11","text":"مجھے آپ کے بارے میں ڈر ہے، کہیں میری آپ پر محنت مشقت ضائع نہ جائے۔"},{"book":"گلتیوں","chapter":"4","verse":"12","text":"بھائیو، مَیں آپ سے التجا کرتا ہوں کہ میری مانند بن جائیں، کیونکہ مَیں تو آپ کی مانند بن گیا ہوں۔ آپ نے میرے ساتھ کوئی غلط سلوک نہیں کیا۔"},{"book":"گلتیوں","chapter":"4","verse":"13","text":"آپ کو معلوم ہے کہ جب مَیں نے پہلی دفعہ آپ کو اللہ کی خوش خبری سنائی تو اِس کی وجہ میرے جسم کی کمزور حالت تھی۔"},{"book":"گلتیوں","chapter":"4","verse":"14","text":"لیکن اگرچہ میری یہ حالت آپ کے لئے آزمائش کا باعث تھی توبھی آپ نے مجھے حقیر نہ جانا، نہ مجھے نیچ سمجھا، بلکہ آپ نے مجھے یوں خوش آمدید کہا جیسا کہ مَیں اللہ کا کوئی فرشتہ یا مسیح عیسیٰ خود ہوں۔"},{"book":"گلتیوں","chapter":"4","verse":"15","text":"اُس وقت آپ اِتنے خوش تھے! اب کیا ہوا ہے؟ مَیں گواہ ہوں، اُس وقت اگر آپ کو موقع ملتا تو آپ اپنی آنکھیں نکال کر مجھے دے دیتے۔"},{"book":"گلتیوں","chapter":"4","verse":"16","text":"تو کیا اب مَیں آپ کو حقیقت بتانے کی وجہ سے آپ کا دشمن بن گیا ہوں؟"},{"book":"گلتیوں","chapter":"4","verse":"17","text":"وہ دوسرے لوگ آپ کی دوستی پانے کی پوری جد و جہد کر رہے ہیں، لیکن اُن کی نیت صاف نہیں ہے۔ بس وہ آپ کو مجھ سے جدا کرنا چاہتے ہیں تاکہ آپ اُن ہی کے حق میں جد و جہد کرتے رہیں۔"},{"book":"گلتیوں","chapter":"4","verse":"18","text":"جب لوگ آپ کی دوستی پانے کی جد و جہد کرتے ہیں تو یہ ہے تو ٹھیک، لیکن اِس کا مقصد اچھا ہونا چاہئے۔ ہاں، صحیح جد و جہد ہر وقت اچھی ہوتی ہے، نہ صرف اُس وقت جب مَیں آپ کے درمیان ہوں۔"},{"book":"گلتیوں","chapter":"4","verse":"19","text":"میرے پیارے بچو! اب مَیں دوبارہ آپ کو جنم دینے کا سا درد محسوس کر رہا ہوں اور اُس وقت تک کرتا رہوں گا جب تک مسیح آپ میں صورت نہ پکڑے۔"},{"book":"گلتیوں","chapter":"4","verse":"20","text":"کاش مَیں اِس وقت آپ کے پاس ہوتا تاکہ فرق انداز میں آپ سے بات کر سکتا، کیونکہ مَیں آپ کے سبب سے بڑی اُلجھن میں ہوں!"},{"book":"گلتیوں","chapter":"4","verse":"21","text":"آپ جو شریعت کے تابع رہنا چاہتے ہیں مجھے ایک بات بتائیں، کیا آپ وہ بات نہیں سنتے جو شریعت کہتی ہے؟"},{"book":"گلتیوں","chapter":"4","verse":"22","text":"وہ کہتی ہے کہ ابراہیم کے دو بیٹے تھے۔ ایک لونڈی کا بیٹا تھا، ایک آزاد عورت کا۔"},{"book":"گلتیوں","chapter":"4","verse":"23","text":"لونڈی کے بیٹے کی پیدائش حسبِ معمول تھی، لیکن آزاد عورت کے بیٹے کی پیدائش غیرمعمولی تھی، کیونکہ اُس میں اللہ کا وعدہ پورا ہوا۔"},{"book":"گلتیوں","chapter":"4","verse":"24","text":"جب یہ کنایتہً سمجھا جائے تو یہ دو خواتین اللہ کے دو عہدوں کی نمائندگی کرتی ہیں۔ پہلی خاتون ہاجرہ سینا پہاڑ پر بندھے ہوئے عہد کی نمائندگی کرتی ہے، اور جو بچے اُس سے پیدا ہوتے ہیں وہ غلامی کے لئے مقرر ہیں۔"},{"book":"گلتیوں","chapter":"4","verse":"25","text":"ہاجرہ جو عرب میں واقع پہاڑ سینا کی علامت ہے موجودہ شہر یروشلم سے مطابقت رکھتی ہے۔ وہ اور اُس کے تمام بچے غلامی میں زندگی گزارتے ہیں۔"},{"book":"گلتیوں","chapter":"4","verse":"26","text":"لیکن آسمانی یروشلم آزاد ہے اور وہی ہماری ماں ہے۔"},{"book":"گلتیوں","chapter":"4","verse":"27","text":"کیونکہ کلامِ مُقدّس میں لکھا ہے،"},{"book":"گلتیوں","chapter":"4","verse":"28","text":"بھائیو، آپ اسحاق کی طرح اللہ کے وعدے کے فرزند ہیں۔"},{"book":"گلتیوں","chapter":"4","verse":"29","text":"اُس وقت اسمٰعیل نے جو حسبِ معمول پیدا ہوا تھا اسحاق کو ستایا جو روح القدس کی قدرت سے پیدا ہوا تھا۔ آج بھی ایسا ہی ہے۔"},{"book":"گلتیوں","chapter":"4","verse":"30","text":"لیکن کلامِ مُقدّس میں کیا فرمایا گیا ہے؟ ”اِس لونڈی اور اِس کے بیٹے کو گھر سے نکال دیں، کیونکہ وہ آزاد عورت کے بیٹے کے ساتھ ورثہ نہیں پائے گا۔“"},{"book":"گلتیوں","chapter":"4","verse":"31","text":"غرض بھائیو، ہم لونڈی کے فرزند نہیں ہیں بلکہ آزاد عورت کے۔"}]}