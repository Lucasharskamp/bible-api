{"data":[{"book":"Kolosséiakhoz","chapter":"1","verse":"1","text":"Pál, Jézus Krisztusnak apostola Isten akaratából és Timóteus atyafi."},{"book":"Kolosséiakhoz","chapter":"1","verse":"2","text":"A Kolosséban levő szenteknek és hívő atyafiaknak a Krisztusban:"},{"book":"Kolosséiakhoz","chapter":"1","verse":"3","text":"Hálát adunk az Istennek és a mi Urunk Jézus Krisztus Atyjának mindenkor értetek könyörögvén,"},{"book":"Kolosséiakhoz","chapter":"1","verse":"4","text":"mivelhogy hallottuk a ti hiteteket a Krisztus Jézusban és a szeretetet, amellyel minden szentek iránt vagytok,"},{"book":"Kolosséiakhoz","chapter":"1","verse":"5","text":"a mennyekben néktek eltett reménységért, amelyet már előbb hallottatok az igazság beszédében, amely az evangélium:"},{"book":"Kolosséiakhoz","chapter":"1","verse":"6","text":"mely eljutott hozzátok, miképpen az egész világra is, és gyümölcsöt terem, úgy, mint nálatok is attól a naptól fogva, melyen hallottátok és megismertétek az Isten kegyelmét igazán:"},{"book":"Kolosséiakhoz","chapter":"1","verse":"7","text":"úgy ahogy tanultátok is Epafrásztól, a mi szerelmes szolgatársunktól, aki hív szolgája érettetek a Krisztusnak,"},{"book":"Kolosséiakhoz","chapter":"1","verse":"8","text":"és aki el is beszélte nékünk a ti Lélekben való szereteteteket."},{"book":"Kolosséiakhoz","chapter":"1","verse":"9","text":"Azért mi is, attól a naptól fogva, hogy ezeket hallottuk, nem szűnünk meg érettetek imádkozni és kérni, hogy betöltessetek az Isten akaratának megismerésével minden lelki bölcsességben és értelemben,"},{"book":"Kolosséiakhoz","chapter":"1","verse":"10","text":"hogy járjatok méltóan az Úrhoz, teljes tetszésére, minden jó cselekedettel gyümölcsöt teremjetek, és növekedjetek az Isten megismerésében."},{"book":"Kolosséiakhoz","chapter":"1","verse":"11","text":"Az ő dicsőséges hatalma erősítsen meg benneteket, és segítségével kitartóak és hosszútűrők legyetek örömmel."},{"book":"Kolosséiakhoz","chapter":"1","verse":"12","text":"Hálákat adván az Atyának, ki alkalmassá tett minket a szentek örökségében való részvételre a világosságban,"},{"book":"Kolosséiakhoz","chapter":"1","verse":"13","text":"aki megszabadított minket a sötétség hatalmából, és általvitt az ő szerelmes Fiának országába;"},{"book":"Kolosséiakhoz","chapter":"1","verse":"14","text":"akiben a mi váltságunk van az ő vére által, bűneinknek bocsánata."},{"book":"Kolosséiakhoz","chapter":"1","verse":"15","text":"Aki képe a láthatatlan Istennek, és minden teremtmény előtt született."},{"book":"Kolosséiakhoz","chapter":"1","verse":"16","text":"Mert őbenne teremtetett minden, ami van a mennyekben és a földön, láthatók és láthatatlanok, akár királyi székek, akár uraságok, akár fejedelemségek, akár hatalmasságok; minden általa és őreá nézve teremtetett;"},{"book":"Kolosséiakhoz","chapter":"1","verse":"17","text":"ő előbb volt mindennél, és minden őbenne áll fenn."},{"book":"Kolosséiakhoz","chapter":"1","verse":"18","text":"Ő a feje a testnek, az egyháznak: aki a kezdet, elsőszülött a halottak közül; hogy mindenekben ő legyen az első."},{"book":"Kolosséiakhoz","chapter":"1","verse":"19","text":"Mert tetszett az Atyának, hogy őbenne lakozzék az egész teljesség,"},{"book":"Kolosséiakhoz","chapter":"1","verse":"20","text":"és hogy általa békéltessen meg mindent magával, békességet szerezvén keresztjének vére által; általa mindent, ami csak van akár a földön, akár a mennyekben."},{"book":"Kolosséiakhoz","chapter":"1","verse":"21","text":"Titeket is, kik hajdan elidegenültek, és ellenségek voltatok gonosz cselekedetekben gyönyörködő értelmetek miatt, most mégis megbékéltetett"},{"book":"Kolosséiakhoz","chapter":"1","verse":"22","text":"az ő emberi testében a halál által, hogy mint szenteket, tisztákat és feddhetetleneket állítson maga elé,"},{"book":"Kolosséiakhoz","chapter":"1","verse":"23","text":"ha megmaradtok a hitben alaposan és erősen, és el nem távoztok az evangélium reménységétől, amelyet hallottatok, amely hirdettetett minden teremtménynek az ég alatt; és amelynek lettem én, Pál szolgájává."},{"book":"Kolosséiakhoz","chapter":"1","verse":"24","text":"Most örülök értetek való szenvedéseimnek, és a magam részéről betöltöm azt testemben, ami híja van a Krisztus szenvedéseinek, az ő testéért, ami az egyház,"},{"book":"Kolosséiakhoz","chapter":"1","verse":"25","text":"melynek lettem én szolgájává az Isten elhívása szerint, amelyet nékem adott értetek, hogy betöltsem az Isten igéjét."},{"book":"Kolosséiakhoz","chapter":"1","verse":"26","text":"Tudniillik azt a titkot, mely el volt rejtve ősidők és nemzetségek óta, most pedig megjelentetett az ő szentjeinek,"},{"book":"Kolosséiakhoz","chapter":"1","verse":"27","text":"akikkel az Isten meg akarta ismertetni azt, hogy milyen nagy a pogányok között eme titok dicsőségének gazdagsága, az tudniillik, hogy a Krisztus közöttetek van, a dicsőségnek ama reménysége."},{"book":"Kolosséiakhoz","chapter":"1","verse":"28","text":"Akit mi prédikálunk, intve és tanítva minden embert teljes bölcsességgel, hogy minden embert tökéletessé tegyünk a Krisztus Jézusban,"},{"book":"Kolosséiakhoz","chapter":"1","verse":"29","text":"erre igyekszem és ezért küzdök az ő ereje szerint, mely bennem hatalmasan munkálkodik."}]}