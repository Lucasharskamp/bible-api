{"data":[{"book":"2 Moseboken","chapter":"14","verse":"1","text":"Herren (Jahve) talade till Mose och sade:"},{"book":"2 Moseboken","chapter":"14","verse":"2","text":"Säg åt israeliterna att vända om och slå läger utanför Pi Hachirot [detta ord är snarlikt det hebreiska ordet herut, som betyder frihet] mellan Migdol [betyder torn] och havet; mitt emot Baal Tsefon ska ni slå läger vid havet."},{"book":"2 Moseboken","chapter":"14","verse":"3","text":"Farao ska säga angående Israels söner (folk): De vandrar planlöst i landet, öknen har stängt in dem."},{"book":"2 Moseboken","chapter":"14","verse":"4","text":"Jag ska göra så att faraos hjärta förhärdas (tillsluts) och han ska komma efter dem, sedan ska jag bli förhärligad på farao tillsammans med hela hans armé och egyptierna ska veta att Jag Är Herren (Jahve). Så blev det."},{"book":"2 Moseboken","chapter":"14","verse":"5","text":"När man berättade för Egyptens kung att folket hade flytt förändrades faraos och hans tjänares hjärtan mot folket och de sade: Vad är det vi har gjort som låtit Israel lämna sin plats som våra slavar?"},{"book":"2 Moseboken","chapter":"14","verse":"6","text":"Han [farao] gjorde i ordning sin vagn och tog sitt folk med sig."},{"book":"2 Moseboken","chapter":"14","verse":"7","text":"Han tog 600 av de finaste vagnarna tillsammans med alla andra vagnar i Egypten och härförare över dem."},{"book":"2 Moseboken","chapter":"14","verse":"8","text":"Herren (Jahve) förhärdade (tillslöt) faraos hjärta, kungen i Egypten, så att han jagade efter Israels söner (folk), eftersom Israels söner (folk) drog ut med en hög hand (självsäkert, stolt) [i faraos ögon helt öppet och trotsigt]."},{"book":"2 Moseboken","chapter":"14","verse":"9","text":"Men egyptierna jagade dem med alla faraos hästar och vagnar, liksom hans ryttare och hans armé, och kom ikapp dem där de var lägrade vid havet utanför Pi Hachirot mitt emot Baal Tsefon. [På nytt nämns platserna, se vers 2.]"},{"book":"2 Moseboken","chapter":"14","verse":"10","text":"När farao var nära, upptäckte israeliterna att egyptierna var på marsch mot dem, och israeliterna blev helt skräckslagna och ropade till Herren,"},{"book":"2 Moseboken","chapter":"14","verse":"11","text":"och de sade till Mose: ”Är det för att det inte finns några gravar i Egypten du fört oss ut hit för att dö i öknen? Varför har du behandlat oss så illa och fört oss ut ur Egypten?"},{"book":"2 Moseboken","chapter":"14","verse":"12","text":"Var det inte det vi sade i Egypten? Vi sade: ’Lämna oss ifred så att vi kan vara slavar under egyptierna.’ Det är bättre för oss att tjäna egyptierna som slavar än att dö i öknen.”"},{"book":"2 Moseboken","chapter":"14","verse":"13","text":"Mose sade till folket: ”Sluta att känna fruktan! Stå fasta (fly inte) och ni ska få se hur Herren befriar (frälser) er i dag. De egyptier ni ser i dag, ska ni aldrig mer se igen. [Går också att översätta: ’Så som ni ser egyptierna idag, ska ni aldrig mer se dem igen.’]"},{"book":"2 Moseboken","chapter":"14","verse":"14","text":"Herren ska strida för er, och ni ska vara stilla (tysta, döva; hålla er lugna; ta intryck).”"},{"book":"2 Moseboken","chapter":"14","verse":"15","text":"Herren sade till Mose: ”Varför ropar du till mig? Säg till israeliterna att gå framåt [ut i havet]."},{"book":"2 Moseboken","chapter":"14","verse":"16","text":"Lyft upp din stav och sträck ut din hand över havet och dela det, och israeliterna ska gå på torr mark rakt igenom havet."},{"book":"2 Moseboken","chapter":"14","verse":"17","text":"Och jag, se, skåda, jag ska förhärda (tillsluta) egyptiernas hjärtan och de ska jaga efter dem så att jag ska bli förhärligad på farao och hans armé, hans vagnar och ryttare."},{"book":"2 Moseboken","chapter":"14","verse":"18","text":"Då ska egyptierna veta att Jag Är Herren (Jahve), när jag förhärligar mig på farao och hans vagnar och hans ryttare.”"},{"book":"2 Moseboken","chapter":"14","verse":"19","text":"Guds ängel (budbärare), som [vanligtvis] gick före Israels läger (armé), flyttade sig och gick [nu] bakom dem, så molnstoden [2 Mos 13:21] flyttade sig från [att vara] framför dem och stod [nu] bakom dem."},{"book":"2 Moseboken","chapter":"14","verse":"20","text":"Den [molnstoden, ängeln] kom på det sättet emellan egyptiernas läger och israeliternas läger. Molnet var där med mörker [för egyptierna], ändå gav det ljus där under natten [åt israeliterna], ingen kom nära den andre på hela natten."},{"book":"2 Moseboken","chapter":"14","verse":"21","text":"Mose sträckte ut sin hand mot havet, och Herren drev undan havet med en stark vind från öster hela natten. Han förvandlade havet till torrt land och vattnet delades."},{"book":"2 Moseboken","chapter":"14","verse":"22","text":"Israeliterna vandrade tvärs igenom havet på torr mark, medan vattnet stod som en vägg på båda sidor om dem. [Totalt är det omkring två miljoner människor som passerar genom havet den natten, se 2 Mos 12:37.]"},{"book":"2 Moseboken","chapter":"14","verse":"23","text":"Men egyptierna jagade efter dem och gick ut efter dem till mitten av havet, alla faraos hästar, hans vagnar och hans ryttare."},{"book":"2 Moseboken","chapter":"14","verse":"24","text":"Nu hände det sig under morgonväkten [den sista av de tre nattväkterna – från klockan två till sex på morgonen] att Herren (Jahve) tittade ner på Egyptens armé från eldstoden och molnstoden och förorsakade panik i den egyptiska hären."},{"book":"2 Moseboken","chapter":"14","verse":"25","text":"Han lät hjulen falla av (grekiska översättningen har ”fastna”) deras vagnar och fick dem att köra tungt så att egyptierna sade: Gå bort från Israels ansikte (kom inte nära Israel) för Herren (Jahve) strider för dem, mot egyptierna."},{"book":"2 Moseboken","chapter":"14","verse":"26","text":"Och Herren (Jahve) sade till Mose: Sträck ut din hand över havet så att vattnet kommer tillbaka över egyptierna, över deras vagnar och över deras ryttare."},{"book":"2 Moseboken","chapter":"14","verse":"27","text":"Så Mose sträckte ut sin hand över havet och havet återvände till sin styrka när morgonen grydde och egyptierna flydde mot det och Herren (Jahve) störtade egyptierna mitt i havet."},{"book":"2 Moseboken","chapter":"14","verse":"28","text":"Och vattnet återvände och övertäckte vagnarna och ryttarena, liksom hela faraos armé som gått efter dem ut i havet, inte så mycket som en enda en av dem fanns kvar (överlevde)."},{"book":"2 Moseboken","chapter":"14","verse":"29","text":"Men Israels barn (söner) vandrade på torr mark mitt i havet och vattnet stod som en mur för dem på deras högra sida och på deras vänstra sida."},{"book":"2 Moseboken","chapter":"14","verse":"30","text":"På det sättet frälste (räddade) Herren (Jahve) Israel ur egyptiernas hand den dagen och Israel såg egyptierna döda på stranden."},{"book":"2 Moseboken","chapter":"14","verse":"31","text":"Och Israel såg det stora verk som Herren (Jahve) gjorde på egyptierna, och folket fruktade, vördade Herren (Jahve) och de trodde på Herren (Jahve) och hans tjänare Mose."}]}