{"data":[{"book":"Psalmen","chapter":"84","verse":"1","text":"Voor muziekbegeleiding; op de gittiet. Een psalm van de zonen van Kore. Hoe lieflijk is uw woning, Jahweh der heirscharen!"},{"book":"Psalmen","chapter":"84","verse":"2","text":"Mijn ziel smacht van verlangen Naar de voorhoven van Jahweh; Mijn hart en mijn lichaam heffen een jubelzang aan Voor den levenden God!"},{"book":"Psalmen","chapter":"84","verse":"3","text":"Ook de mus vindt een woning, De zwaluw een nest, waar ze haar jongen kan leggen: Bij uw altaren, Jahweh der heirscharen, Mijn Koning en God."},{"book":"Psalmen","chapter":"84","verse":"4","text":"Gelukkig, die in uw huis mogen wonen, En eeuwig U loven!"},{"book":"Psalmen","chapter":"84","verse":"5","text":"Gelukkig de mensen, die hun kracht in U vinden, Als ze met blijdschap ter bedevaart gaan!"},{"book":"Psalmen","chapter":"84","verse":"6","text":"Het dorre dal wordt hun een bron, En de lenteregen bedekt het met vijvers;"},{"book":"Psalmen","chapter":"84","verse":"7","text":"Zo gaan ze steeds krachtiger voort, Totdat ze voor God op de Sion verschijnen."},{"book":"Psalmen","chapter":"84","verse":"8","text":"Jahweh der heirscharen, hoor mijn gebed; Jakobs God, ach, luister toch!"},{"book":"Psalmen","chapter":"84","verse":"9-10","text":"Waarachtig, één dag in uw voorhoven Is beter dan duizend daarbuiten; Liever wil ik op de drempel van Gods huis blijven staan, Dan wonen in de tenten der bozen."},{"book":"Psalmen","chapter":"84","verse":"11","text":"Want Jahweh is een zon en een schild; God geeft genade en glorie. Nooit weigert Jahweh een weldaad aan hen, Die onberispelijk leven."},{"book":"Psalmen","chapter":"84","verse":"12","text":"Jahweh der heirscharen: Gelukkig de mens, die op U blijft vertrouwen!"}]}