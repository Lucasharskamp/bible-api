{"data":[{"book":"Postulasagan","chapter":"9","verse":"1","text":"Páll hélt linnulaust áfram að útrýma kristnum mönnum. Í ákafa sínum fór hann til æðstaprestsins í Jerúsalem"},{"book":"Postulasagan","chapter":"9","verse":"2","text":"og bað hann um bréf, áritað til safnaða Gyðinga í Damaskus. Í bréfinu var farið fram á aðstoð þeirra við ofsóknir gegn þeim, sem þar væru kristnir, körlum jafnt sem konum, svo að Páll gæti flutt þau hlekkjuð til Jerúsalem."},{"book":"Postulasagan","chapter":"9","verse":"3","text":"Þegar Páll nálgaðist Damaskus í þessum erindagjörðum, leiftraði skyndilega um hann bjart ljós frá himni."},{"book":"Postulasagan","chapter":"9","verse":"4","text":"Hann féll til jarðar og heyrði rödd sem sagði: „Páll, Páll! Hví ofsækir þú mig?“"},{"book":"Postulasagan","chapter":"9","verse":"5","text":"„Hver ert þú, herra?“ spurði Páll."},{"book":"Postulasagan","chapter":"9","verse":"6","text":"Stattu nú upp, farðu inn í borgina og þar mun þér sagt verða hvað þú átt að gera.“"},{"book":"Postulasagan","chapter":"9","verse":"7","text":"Fylgdarmenn Páls stóðu orðlausir af undrun. Þeir heyrðu röddina, en sáu engan."},{"book":"Postulasagan","chapter":"9","verse":"8-9","text":"Þegar Páll staulaðist á fætur, varð honum ljóst að hann var orðinn blindur. Það varð því að leiða hann inn í Damaskus. Í þrjá daga var hann blindur og át hvorki né drakk."},{"book":"Postulasagan","chapter":"9","verse":"10","text":"Í Damaskus bjó kristinn maður, Ananías að nafni. Drottinn talaði til hans í sýn og sagði: „Ananías!“"},{"book":"Postulasagan","chapter":"9","verse":"11","text":"„Farðu yfir í Strætið beina,“ sagði Drottinn, „heim til Júdasar, og spurðu eftir Páli frá Tarsus. Þessa stundina er hann á bæn."},{"book":"Postulasagan","chapter":"9","verse":"12","text":"Ég lét hann sjá sýn og í sýninni komst þú, Ananías, til hans og lagðir hendur yfir hann til að hann fengi aftur sjónina.“"},{"book":"Postulasagan","chapter":"9","verse":"13","text":"„Já, en Drottinn!“ hrópaði Ananías og varð mikið niðri fyrir, „ég hef heyrt að þessi maður hafi valdið þeim kristnu í Jerúsalem miklum hörmungum."},{"book":"Postulasagan","chapter":"9","verse":"14","text":"Auk þess höfum við frétt að hann hafi umboð frá æðstu prestunum til að handtaka alla þá sem hér eru kristnir!“"},{"book":"Postulasagan","chapter":"9","verse":"15","text":"„Farðu og gerðu eins og ég segi þér,“ sagði Drottinn. „Ég hef útvalið Pál til að flytja þjóðum og konungum boðskap minn, svo og Ísraelsmönnum,"},{"book":"Postulasagan","chapter":"9","verse":"16","text":"og ég mun sýna honum hve mikið hann verður að þjást mín vegna.“"},{"book":"Postulasagan","chapter":"9","verse":"17","text":"Ananías fór og fann Pál, lagði hendur sínar yfir hann og sagði: „Bróðir Páll, Drottinn Jesús, sem birtist þér á veginum, sendi mig hingað til þess að þú mættir fyllast heilögum anda og fengir aftur sjónina.“"},{"book":"Postulasagan","chapter":"9","verse":"18","text":"Jafnskjótt fékk Páll sjónina (það var eins og hreistur félli af augum hans) og hann lét skírast þegar í stað."},{"book":"Postulasagan","chapter":"9","verse":"19","text":"Síðan mataðist hann og styrktist. Hann dvaldist nokkra daga hjá bræðrunum í Damaskus"},{"book":"Postulasagan","chapter":"9","verse":"20","text":"og fór í samkomuhús Gyðinga þar í borginni. Þar flutti hann öllum gleðiboðskapinn um Jesú og sagði að Jesús væri sannarlega sonur Guðs."},{"book":"Postulasagan","chapter":"9","verse":"21","text":"Þeir sem hlustuðu, urðu forviða og spurðu: „Er þetta ekki sá sem stóð fyrir ofsóknunum gegn fylgjendum Jesú í Jerúsalem? Okkur skildist að hann hefði komið hingað til að handtaka hina kristnu og fara með þá í fjötrum til æðstu prestanna.“"},{"book":"Postulasagan","chapter":"9","verse":"22","text":"En Páll varð stöðugt djarfari í predikunum sínum og Gyðingarnir í Damaskus gátu með engu móti hrakið röksemdir hans um að Jesús væri Kristur."},{"book":"Postulasagan","chapter":"9","verse":"23","text":"Það leið því ekki á löngu uns Gyðingarnir ákváðu að drepa hann."},{"book":"Postulasagan","chapter":"9","verse":"24","text":"Páll frétti af áformum þeirra. Þar á meðal því að þeir hefðu njósnara við borgarhliðin allan sólarhringinn, tilbúna að drepa hann."},{"book":"Postulasagan","chapter":"9","verse":"25","text":"Nokkrir þeirra, sem hann hafði leitt til Krists, komu honum út úr borginni nótt eina, með því að láta hann síga í körfu út um op á borgarmúrnum."},{"book":"Postulasagan","chapter":"9","verse":"26","text":"Þegar Páll kom til Jerúsalem reyndi hann að komast í samband við hina trúuðu, en þeir forðuðust hann og héldu að þar væru svik í tafli."},{"book":"Postulasagan","chapter":"9","verse":"27","text":"Barnabas fór þá með hann til postulanna og skýrði þeim frá hvernig Páll hefði séð Drottin á leiðinni til Damaskus, hvað Drottinn hefði sagt við hann og einnig hve djarflega hann hefði predikað um Jesú."},{"book":"Postulasagan","chapter":"9","verse":"28","text":"Þá tóku þeir við honum og eftir það var hann stöðugt með hinum trúuðu"},{"book":"Postulasagan","chapter":"9","verse":"29","text":"og predikaði djarflega í nafni Drottins. Grískumælandi Gyðingar, sem hann hafði deilt við, gerðu nú samsæri um að myrða hann."},{"book":"Postulasagan","chapter":"9","verse":"30","text":"Trúaðir menn komust á snoðir um þessa hættu, fórn með hann til Sesareu og sendu hann þaðan til Tarsus, heimabæjar hans."},{"book":"Postulasagan","chapter":"9","verse":"31","text":"Um þessar mundir fékk kirkjan frið í Júdeu, Galíleu og Samaríu og óx og styrktist. Hinir trúuðu lærðu að ganga fram í undirgefni og hlýðni við Drottin og hlutu uppörvun heilags anda."},{"book":"Postulasagan","chapter":"9","verse":"32","text":"Pétur ferðaðist um og heimsótti kristið fólk. Í einni ferð sinni kom hann til bæjarins Lýddu."},{"book":"Postulasagan","chapter":"9","verse":"33","text":"Þar hitti hann mann sem hét Eneas. Hann var lamaður og hafði legið rúmfastur í átta ár."},{"book":"Postulasagan","chapter":"9","verse":"34","text":"Pétur gekk til hans og sagði: „Eneas! Jesús Kristur hefur læknað þig. Farðu á fætur og búðu um þig.“ Og maðurinn læknaðist á samri stundu."},{"book":"Postulasagan","chapter":"9","verse":"35","text":"Þegar íbúar Lýddu og Saron sáu að Eneas gat gengið, sneru þeir sér allir til Drottins."},{"book":"Postulasagan","chapter":"9","verse":"36","text":"Í bænum Joppe var kona að nafni Dorkas (sem þýðir hind). Hún var kristin og afar fús að hjálpa öðrum, þó sérstaklega fátækum."},{"book":"Postulasagan","chapter":"9","verse":"37","text":"Um þessar mundir veiktist hún og dó. Á meðan vinir hennar undirbjuggu útförina, var líkið geymt í loftherbergi einu."},{"book":"Postulasagan","chapter":"9","verse":"38","text":"Þegar þeir fréttu að Pétur væri í nágrannabænum Lýddu, sendu þeir tvo menn til hans, til að biðja hann um að koma til Joppe."},{"book":"Postulasagan","chapter":"9","verse":"39","text":"Pétur féllst á það og þegar þangað kom, var farið með hann á loftið, þar sem Dorkas lá. Herbergið var fullt af grátandi ekkjum, sem voru að sýna hver annarri yfirhafnir og flíkur, sem Dorkas hafði gert handa þeim."},{"book":"Postulasagan","chapter":"9","verse":"40","text":"Pétur bað þær að yfirgefa herbergið, síðan kraup hann og bað. Eftir það sneri hann sér að líkinu og sagði: „Dorkas, rístu upp!“ Þá opnaði hún augun,"},{"book":"Postulasagan","chapter":"9","verse":"41","text":"en Pétur rétti henni höndina og reisti hana á fætur. Síðan kallaði hann á trúaða fólkið og ekkjurnar og sýndi þeim hana."},{"book":"Postulasagan","chapter":"9","verse":"42","text":"Fréttin barst um bæinn eins og eldur í sinu og margir tóku trú á Drottin."},{"book":"Postulasagan","chapter":"9","verse":"43","text":"Svo fór að Pétur dvaldist allmarga daga í Joppe og gisti hjá Símoni sútara."}]}