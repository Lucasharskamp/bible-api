{"data":[{"book":"Lukas","chapter":"5","verse":"1","text":"Nu stod Jesus vid sjön Gennesaret [på den nordvästra stranden]. Folkskaran pressade (knuffade, tryckte) på honom för att höra Guds ord,"},{"book":"Lukas","chapter":"5","verse":"2","text":"och han såg två båtar ligga vid sjön; fiskarna hade gått ur dem för att skölja (rengöra) sina nät."},{"book":"Lukas","chapter":"5","verse":"3","text":"Han klev i en av båtarna, den som tillhörde Simon [som senare även kallades Petrus] och bad honom lägga ut lite från land. Sedan satte han sig ner och fortsatte att undervisa folket från båten."},{"book":"Lukas","chapter":"5","verse":"4","text":"När han hade slutat tala, sade han till Simon: ”Lägg ut på djupt vatten och sänk ner era nät för fångst där.”"},{"book":"Lukas","chapter":"5","verse":"5","text":"Då svarade Simon: ”Mästare, vi har arbetat hårt hela natten utan att ha fått något, men eftersom du säger det så ska jag sänka ner näten.”"},{"book":"Lukas","chapter":"5","verse":"6","text":"När de hade gjort så fångade de så många fiskar i sina nät att de började brista."},{"book":"Lukas","chapter":"5","verse":"7","text":"Då signalerade de till sina kompanjoner [Jakob och Johannes] i den andra båten att komma och hjälpa till. De kom, och fyllde båda båtarna så att de började sjunka."},{"book":"Lukas","chapter":"5","verse":"8","text":"När Simon Petrus såg detta föll han ned vid Jesu knän och sade: ”Gå bort från mig, Herre, för jag är en syndig människa.”"},{"book":"Lukas","chapter":"5","verse":"9","text":"Han och alla som var med honom var helt förundrade (mållösa, stela av en förundran som gränsade till rädsla) på grund av mängden fiskar de fått."},{"book":"Lukas","chapter":"5","verse":"10","text":"Även Jakob och Johannes, Sebedeus söner, som var kompanjoner till Simon, var lika förundrade."},{"book":"Lukas","chapter":"5","verse":"11","text":"När de fört in båtarna till land, lämnade de allting och följde honom."},{"book":"Lukas","chapter":"5","verse":"12","text":"En gång när Jesus var i en av [de judiska] städerna [någonstans i Galileen, se 4:43], kom en man som var full av spetälska. [Det grekiska ordet ”lepra” är en generell term för olika sorters hudsjukdomar. De flesta bibelforskare anser att det inte är den spetälska som finns i dag som också kallas Hansens sjukdom.] När mannen fick se Jesus kastade han sig ned på sitt ansikte och bönföll honom: ”Herre, vill du, så kan du göra mig ren.”"},{"book":"Lukas","chapter":"5","verse":"13","text":"Jesus sträckte ut handen, rörde vid honom [vilket gjorde Jesus ceremoniellt oren] och sade: ”Jag vill. Bli ren!” Genast försvann spetälskan."},{"book":"Lukas","chapter":"5","verse":"14","text":"Jesus förbjöd honom att tala om det för någon [som han skulle möta på vägen till templet i Jerusalem] och sade: ”Gå och visa dig för prästen och ge det offer för din rening som Mose har bestämt [3 Mos 14:1-32]. Det blir ett vittnesbörd för dem.” [Markus berättar hur mannen inte lydde Jesu uppmaning, se Mark 1:45.]"},{"book":"Lukas","chapter":"5","verse":"15","text":"Men ryktet om honom spreds bara mer och mer, och stora skaror samlades för att lyssna på honom och bli botade från sina sjukdomar."},{"book":"Lukas","chapter":"5","verse":"16","text":"Men han drog sig undan (upprepade gånger) till öde trakter för att be. [Jesu popularitet drev honom till ännu mer bön, inte bara en gång utan ofta.]"},{"book":"Lukas","chapter":"5","verse":"17","text":"Det hände sig en dag när han höll på att undervisa [i Petrus hus i Kapernaum, se Mark 2:1], att fariséer och de främsta Torah-lärarna satt där [bland åhörarna]."},{"book":"Lukas","chapter":"5","verse":"18","text":"Då kom det några [fyra män, se Mark 2:3] bärande på en bår med en man som var förlamad, och de försökte komma in med honom [i huset] och sätta ner honom framför Jesus."},{"book":"Lukas","chapter":"5","verse":"19","text":"Då de inte kunde ta sig in med honom på grund av allt folket, gick de upp på taket, tog bort teglet och firade ner honom på hans bår mitt framför Jesus."},{"book":"Lukas","chapter":"5","verse":"20","text":"När han såg deras tro [både hos den sjuke mannen och hans fyra vänner] sade han: ”Min vän, du har fått förlåtelse för dina synder.”"},{"book":"Lukas","chapter":"5","verse":"21","text":"De skriftlärda och fariséerna tänkte (hade en inre dialog): ”Vad är det för en hädare! Vem kan förlåta synder utom Gud?”"},{"book":"Lukas","chapter":"5","verse":"22","text":"Men Jesus visste deras tankar (och inre resonemang) och sade till dem: ”Vad är det ni tänker i era hjärtan?"},{"book":"Lukas","chapter":"5","verse":"23","text":"Vilket är lättast, att säga: ’Du har fått förlåtelse för dina synder’, eller: ’Stå upp och gå’?"},{"book":"Lukas","chapter":"5","verse":"24","text":"Men för att ni ska veta att Människosonen har makt (auktoritet) här på jorden att förlåta synder, säger jag dig” – så sade han sedan till den lame – ”Stå upp, ta din bår (bädd) och gå hem!”"},{"book":"Lukas","chapter":"5","verse":"25","text":"Genast reste han sig, mitt för ögonen på dem, tog båren han hade legat på och gick hem, allt medan han prisade Gud."},{"book":"Lukas","chapter":"5","verse":"26","text":"Alla slogs av häpnad och prisade Gud, och de fylldes av fruktan och sade: ”Det är otroligt (ofattbart, något som vi inte kunnat drömma om i vår vildaste fantasi), det vi har sett i dag.”"},{"book":"Lukas","chapter":"5","verse":"27","text":"Efter detta gick Jesus ut [från huset i Kapernaum efter helandet av den lame mannen], och fick se en tullindrivare (publikan) som hette Levi [även kallad Matteus] sitta vid tullhuset. Han sade till honom: ”Följ mig.”"},{"book":"Lukas","chapter":"5","verse":"28","text":"Han lämnade allt och reste sig upp och följde honom."},{"book":"Lukas","chapter":"5","verse":"29","text":"[Den glade och nyfrälste] Levi (Matteus) ordnade med en stor fest i sitt hus, och det var många tullindrivare och andra där tillsammans med dem [Jesus och lärjungarna]."},{"book":"Lukas","chapter":"5","verse":"30","text":"Men fariséerna och deras skriftlärda klagade på Jesu lärjungar (viskade irriterat i låg ton till dem) och sade: ”Hur kan ni äta och dricka tillsammans med tullindrivare och syndare?”"},{"book":"Lukas","chapter":"5","verse":"31","text":"Jesus svarade: ”Det är inte de friska som behöver läkare, utan de sjuka."},{"book":"Lukas","chapter":"5","verse":"32","text":"Jag har inte kommit för att kalla rättfärdiga till omvändelse, utan syndare.”"},{"book":"Lukas","chapter":"5","verse":"33","text":"De [fariséerna] sade till honom: ”Johannes lärjungar fastar ofta och ber böner (regelbundna böner för specifika behov), och det gör fariséernas lärjungar också, men dina lärjungar äter och dricker.”"},{"book":"Lukas","chapter":"5","verse":"34","text":"Jesus svarade dem: ”Kan man låta bröllopsgästerna [brudgummens vänner som ansvarar för att ordna festligheterna] fasta så länge som brudgummen fortfarande är med dem? [Nej, det kan man inte.]"},{"book":"Lukas","chapter":"5","verse":"35","text":"Men det kommer en tid när brudgummen ska tas ifrån dem, och då ska de fasta.”"},{"book":"Lukas","chapter":"5","verse":"36","text":"Han berättade också en liknelse för dem:"},{"book":"Lukas","chapter":"5","verse":"37","text":"På samma sätt häller man inte färskt (nytt) vin"},{"book":"Lukas","chapter":"5","verse":"38","text":"Nej, färskt vin hälls i nya (fräscha) vinsäckar."},{"book":"Lukas","chapter":"5","verse":"39","text":"Ingen som är van att dricka gammalt vin längtar efter nytt, för han säger: ’Det gamla är gott (bättre).’ ”"}]}