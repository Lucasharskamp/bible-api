{"data":[{"book":"ЕЗЭКІІЛЯ","chapter":"40","verse":"1","text":"У дваццаць пятым годзе пасьля перасяленьня нашага, на пачатку года, у дзясяты дзень месяца, у чатырнаццатым годзе пасьля разбурэньня горада, у той самы дзень была на мне рука Госпада, і Ён павёў мяне туды."},{"book":"ЕЗЭКІІЛЯ","chapter":"40","verse":"2","text":"Ва ўявах Божых, прывёў Ён мяне ў зямлю Ізраілевую і паставіў мяне на даволі высокай гары, і на ёй з паўднёвага боку былі як бы гарадскія будынкі,"},{"book":"ЕЗЭКІІЛЯ","chapter":"40","verse":"3","text":"і прывёў мяне туды. І вось муж, выгляд у якога як бы выгляд бліскучай медзі, і льняная вяроўка ў руцэ ў яго і трысьціна для вымярэньня, і стаяў ён каля брамы."},{"book":"ЕЗЭКІІЛЯ","chapter":"40","verse":"4","text":"І сказаў мне гэты муж: сыне чалавечы! глядзі вачыма тваімі і слухай вушамі тваімі, і прыкладвай сэрца тваё да ўсяго, што я буду паказваць табе, бо ты на тое і прыведзены сюды, каб я паказаў табе гэта; усё, што ўгледзіш, абвясьці дому Ізраілеваму."},{"book":"ЕЗЭКІІЛЯ","chapter":"40","verse":"5","text":"І вось, па-за храмам - мур з усіх бакоў яго, і ў руцэ ў таго мужа - трысьціна для вымярэньня ў шэсьць локцяў, калі лічыць кожны локаць локцем з далоню; і намерыў ён у гэтым будынку адну трысьціну таўшчыні і адну трысьціну вышыні."},{"book":"ЕЗЭКІІЛЯ","chapter":"40","verse":"6","text":"Потым пайшоў да брамы, тварам на ўсход, і падняўся па прыступках яе і знайшоў меры ў адным парозе брамы адну трысьціну шырыні і ў другім парозе адну трысьціну шырыні."},{"book":"ЕЗЭКІІЛЯ","chapter":"40","verse":"7","text":"І ў кожным бакавым пакоі адна трысьціна даўжыні і адна трысьціна шырыні, а паміж пакоямі пяць локцяў, і ў парозе брамы каля бабінца брамы ўсярэдзіне адна трысьціна."},{"book":"ЕЗЭКІІЛЯ","chapter":"40","verse":"8","text":"І зьмерыў ён у бабінцы брамы ўсярэдзіне адну трысьціну,"},{"book":"ЕЗЭКІІЛЯ","chapter":"40","verse":"9","text":"а ў бабінцы каля брамы намерыў восем локцяў і два локці ў слупах. Гэты бабінец каля брамы - з боку храма."},{"book":"ЕЗЭКІІЛЯ","chapter":"40","verse":"10","text":"Бакавых пакояў каля ўсходняй брамы: тры - з аднаго боку і тры - з другога; адна мера ва ўсіх трох і адна мера ў слупах з таго і з другога боку."},{"book":"ЕЗЭКІІЛЯ","chapter":"40","verse":"11","text":"Шырыні ў пройме брамы ён намерыў дзесяць локцяў, а даўжыні брамы - трынаццаць локцяў."},{"book":"ЕЗЭКІІЛЯ","chapter":"40","verse":"12","text":"А перад пакоямі выступ у адзін локаць, і ў адзін локаць - з другога боку выступ; гэтыя пакоі з аднаго боку мелі шэсьць локцяў і шэсьць локцяў з другога боку."},{"book":"ЕЗЭКІІЛЯ","chapter":"40","verse":"13","text":"Потым намерыў ён у браме ад даху аднаго пакоя да даху другога дваццаць пяць локцяў шырыні; дзьверы былі насупраць дзьвярэй."},{"book":"ЕЗЭКІІЛЯ","chapter":"40","verse":"14","text":"А ў слупах ён налічыў шасьцьдзясят локцяў - у кожным слупе каля двара і каля брамы,"},{"book":"ЕЗЭКІІЛЯ","chapter":"40","verse":"15","text":"і ад пярэдняга боку ўваходу ў браму да пярэдняга боку ўнутранае брамы - пяцьдзясят локцяў."},{"book":"ЕЗЭКІІЛЯ","chapter":"40","verse":"16","text":"Кратаваныя вокны былі і ў бакавых пакоях і ў слупах іх, усярэдзіну брамы вакол, таксама і ў бабінцах вокны былі вакол на зьнешні бок, і на слупах - пальмы."},{"book":"ЕЗЭКІІЛЯ","chapter":"40","verse":"17","text":"І прывёў ён мяне на зьнешні двор, і вось там - пакоі і каменны памост вакол двара; трыццаць пакояў на тым памосьце."},{"book":"ЕЗЭКІІЛЯ","chapter":"40","verse":"18","text":"І памост гэты быў абапал брамы, адпаведна даўжыні брамы; гэты памост быў ніжэй."},{"book":"ЕЗЭКІІЛЯ","chapter":"40","verse":"19","text":"І намерыў ён у шырыню ад ніжняе брамы да зьнешняга краю ўнутранага двара сто локцяў - на ўсход і на поўнач."},{"book":"ЕЗЭКІІЛЯ","chapter":"40","verse":"20","text":"Ён зьмерыў таксама даўжыню і шырыню брамы зьнешняга двара, які выходзіў на поўнач,"},{"book":"ЕЗЭКІІЛЯ","chapter":"40","verse":"21","text":"і бакавыя пакоі пры іх, тры з аднаго боку і тры з другога; і слупы іх і выступы іх былі такой самай меры, як у ранейшае брамы: даўжыня іх - пяцьдзясят локцяў, а шырыня - дваццаць пяць локцяў."},{"book":"ЕЗЭКІІЛЯ","chapter":"40","verse":"22","text":"І вокны іх і выступы іх і пальмы іх - той самай меры, як у брамы, якая выходзіць на ўсход; і ўваходзяць у яе па сямі прыступках, і перад імі выступы."},{"book":"ЕЗЭКІІЛЯ","chapter":"40","verse":"23","text":"І ва ўнутраны двор ёсьць брама насупраць брамаў паўночнай і ўсходняй; і намерыў ён ад брамы да брамы сто локцяў."},{"book":"ЕЗЭКІІЛЯ","chapter":"40","verse":"24","text":"І павёў мяне на поўдзень, і вось там - брама паўднёвая; і намерыў ён у слупах і выступах такую самую меру."},{"book":"ЕЗЭКІІЛЯ","chapter":"40","verse":"25","text":"І вокны ў іх і перад дзьвярыма ў іх - такія самыя, як тыя вокны: даўжыні пяцьдзясят локцяў, а шырыні дваццаць пяць локцяў."},{"book":"ЕЗЭКІІЛЯ","chapter":"40","verse":"26","text":"Пад'ём да іх - у сем прыступак, і пераддзьвер'е перад імі; і пальмавыя акрасы - адно з аднаго боку і адно з другога - на слупах іх."},{"book":"ЕЗЭКІІЛЯ","chapter":"40","verse":"27","text":"І ва ўнутраны двор была паўднёвая брама; і намерыў ён ад брамы да брамы паўднёвай сто локцяў."},{"book":"ЕЗЭКІІЛЯ","chapter":"40","verse":"28","text":"І прывёў ён мяне праз паўднёвую браму ва ўнутраны двор; і намерыў у паўднёвай браме тую самую меру."},{"book":"ЕЗЭКІІЛЯ","chapter":"40","verse":"29","text":"І бакавыя пакоі іх і слупы іх і бабінцы іх - той самай меры, і вокны ў іх і ў бабінцах іх былі вакол; усяго ў даўжыню - пацьдзясят локцяў, а ў шырыню - дваццаць пяць локцяў."},{"book":"ЕЗЭКІІЛЯ","chapter":"40","verse":"30","text":"Бабінцы былі вакол у дваццаць пяць локцяў, а шырынёю ў пяць локцяў."},{"book":"ЕЗЭКІІЛЯ","chapter":"40","verse":"31","text":"І бабінцы былі ў іх на зьнешні двор, і пальмы былі на слупах іх; пад'ём да іх - на восем прыступак."},{"book":"ЕЗЭКІІЛЯ","chapter":"40","verse":"32","text":"І павёў мяне ўсходняю брамаю на ўнутраны двор; і намерыў у гэтай браме тую самую меру."},{"book":"ЕЗЭКІІЛЯ","chapter":"40","verse":"33","text":"І бакавыя пакоі іх і слупы іх былі вакол; даўжыня на пяцьдзясят локцяў, і шырыня - дваццаць пяць локцяў."},{"book":"ЕЗЭКІІЛЯ","chapter":"40","verse":"34","text":"Бабінцы ў іх былі на зьнешні двор, і пальмы на слупах іх з таго і другога боку; пад'ём да іх, на восем прыступак."},{"book":"ЕЗЭКІІЛЯ","chapter":"40","verse":"35","text":"Потым прывёў мяне да паўночнае брамы і намерыў у ёй тую самую меру."},{"book":"ЕЗЭКІІЛЯ","chapter":"40","verse":"36","text":"Бакавыя пакоі пры ёй, слупы яе былі вакол; усяго ў даўжыню - пяцьдзясят локцяў і ў шырыню - дваццаць пяць локцяў."},{"book":"ЕЗЭКІІЛЯ","chapter":"40","verse":"37","text":"Бабінцы ў ёй былі на зьнешні двор і пальмы на слупах яе з таго і з другога боку; пад'ём да яе - на восем прыступак."},{"book":"ЕЗЭКІІЛЯ","chapter":"40","verse":"38","text":"Быў таксама пакой, з уваходам у яго, каля слупоў брамы: там абмываюць ахвяры цэласпаленьня."},{"book":"ЕЗЭКІІЛЯ","chapter":"40","verse":"39","text":"А ў бабінцы каля брамы два сталы - з аднаго боку і два - з другога боку, каб калоць на іх ахвяры цэласпаленьня і ахвяры за грэх і ахвяры за злачынства."},{"book":"ЕЗЭКІІЛЯ","chapter":"40","verse":"40","text":"І са зьнешняга боку каля ўваходу ў праёміну паўночнае брамы былі два сталы, і з другога боку каля бабінца пад брамай - два сталы."},{"book":"ЕЗЭКІІЛЯ","chapter":"40","verse":"41","text":"Чатыры сталы - з аднаго боку і чатыры сталы - з другога боку і абапал брамы: усяго восем сталоў, на якіх колюць ахвяры."},{"book":"ЕЗЭКІІЛЯ","chapter":"40","verse":"42","text":"І чатыры сталы для прыгатаваньня цэласпаленьня былі з часаных камянёў, даўжынёю ў паўтара локця і шырынёю ў паўтара локця, а вышынёю ў адзін локаць; на іх кладуць прылады для заколу ахвяры цэласпаленьня і іншыя ахвяры."},{"book":"ЕЗЭКІІЛЯ","chapter":"40","verse":"43","text":"І гакі ў адну далоню ўроблены былі ў сьцены будынка вакол, а на сталах клалі ахвярнае мяса."},{"book":"ЕЗЭКІІЛЯ","chapter":"40","verse":"44","text":"Звонку ўнутранае брамы былі пакоі для сьпевакоў; на ўнутраным двары, з боку паўночнае брамы, адна на поўдзень, а другая, з боку паўднёвае брамы, на поўнач."},{"book":"ЕЗЭКІІЛЯ","chapter":"40","verse":"45","text":"І сказаў ён мне: гэты пакой, які выходзіць на поўдзень - для сьвятароў, якія чуваюць на варце храма;"},{"book":"ЕЗЭКІІЛЯ","chapter":"40","verse":"46","text":"а пакой, які выходзіць на поўнач - для сьвятароў, якія чуваюць на варце ахвярніка: гэта сыны Садока, якія адны з сыноў Лявія набліжаюцца да Госпада, каб служыць Яму."},{"book":"ЕЗЭКІІЛЯ","chapter":"40","verse":"47","text":"І намерыў ён у двары сто локцяў даўжыні і сто локцяў шырыні: ён быў чатырохкутны: а перад храмам стаяў ахвярнік."},{"book":"ЕЗЭКІІЛЯ","chapter":"40","verse":"48","text":"І прывёў ён мяне да бабінца храма і намерыў у слупах бабінца пяць локцяў з аднаго боку і пяць локцяў з другога; а ў браме - тры локці шырыні з аднаго боку і тры локці з другога."},{"book":"ЕЗЭКІІЛЯ","chapter":"40","verse":"49","text":"Даўжыня бабінца - дваццаць локцяў, а шырыня - адзінаццаць локцяў, і ўзыходзяць у яго па дзесяці прыступках; і былі падпоры ў слупоў: адна - з аднаго боку, а другая - з другога."}]}