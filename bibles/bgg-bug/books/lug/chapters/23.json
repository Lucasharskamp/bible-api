{"data":[{"book":"Lug","chapter":"23","verse":"1","text":"Zab pha ibrog è jai srane Isu shii Philath ibi hà noh ne,"},{"book":"Lug","chapter":"23","verse":"2","text":"ithek è jao ne aishii the, hì pha bran è gathek bran shii asi pha lumuii hà noh ne Bisiuthek shii de mijin athan chid rabo è yao phro chiih-è awai shii Masi, saja ro è yao pha chiang è zum phro."},{"book":"Lug","chapter":"23","verse":"3","text":"Philath è aishii sai, “Na ne Jewthek pha saja bey?”"},{"book":"Lug","chapter":"23","verse":"4","text":"Chiihphado Philath è boh phabi nane bran ibrogthek shii yao, gu ne hì pha bran shii the mua pha nyie ichiig adoh phi ro."},{"book":"Lug","chapter":"23","verse":"5","text":"Jishii ithek bajo sriid è yao, ai awairo muyua ji è zab pha Judea pha branthek shii srobro rek. Ai Galili hà jao srane thuh shii ichiih de wuii thog sha dun ro."},{"book":"Lug","chapter":"23","verse":"6","text":"Philath è ji yoi srane, ai è sai, “Hì pha bran yi Galilean chak bey?”"},{"book":"Lug","chapter":"23","verse":"7","text":"Ithek è Isu ne Herod è bohkhoh pha ithua pha ro è thieg mage shii, ithek è aishii Herod hà thoh ge, ji pha ishak shii awai de Jerusalem shii um."},{"book":"Lug","chapter":"23","verse":"8","text":"Herod è Isu shii riig mage shii bajo sang, nyieliieshii ai è ai chiang yoi srane ai Isu shii bajo inai è riig yang. Ai ne luthong ne Isu ro buang pha blia riig yang."},{"book":"Lug","chapter":"23","verse":"9","text":"Ji-è Herod è Isu shii mushai bajo sai, jimagunde Isu è nyie de achang phi."},{"book":"Lug","chapter":"23","verse":"10","text":"Kho phabi nane Iphey yua pha masdothek è dinne sriid rek srane Isu shii gidieg rek ne gang è the."},{"book":"Lug","chapter":"23","verse":"11","text":"Herod nane airo siphahithek è Isu makhakriing srane the yao; chiihphado ithek è aishii yung wie guii phi srane iidoh Philath shii thoh ge."},{"book":"Lug","chapter":"23","verse":"12","text":"Ji pha iidoh shii Philath nane Herod de ijak rey khlei dun; ji pha inai ibi shii awaisa chung de shuang ro."},{"book":"Lug","chapter":"23","verse":"13","text":"Philath è kho phabi shii, dumuiithek shii nane branthek shii ò shii ho,"},{"book":"Lug","chapter":"23","verse":"14","text":"chiih-è ithek shii yao, “Ai è branthek shii asi pha lumuii shii noh ne lua phro è yao ne ithek è hì pha bran shii gu hà noh thog. Thiih, ichiih shii nawaithek de gu moe shii gu è aishii bujuii shii, chiih-è ithek è aishii the pha ji è ne ichiig adoh phi ro."},{"book":"Lug","chapter":"23","verse":"15","text":"Herod è de aishii nyie ichiig adoh phi, ji è ai ne iidoh gathek shii thoh ge. Hì pha bran shii iy yi sapho nyie ichiig oi ro."},{"book":"Lug","chapter":"23","verse":"16","text":"Ji-è gu aishii zuang srane dun ge yi pha ro.”23:16: giak jigizey shii ne lao 17: shii iy yi sbo nyie ichiig oi ro(riig Mrg 15:6)"},{"book":"Lug","chapter":"23","verse":"17","text":"Hiìadun pha ishak shii idang Philath è ithek ro phatheg pha bran jia shii thoh."},{"book":"Lug","chapter":"23","verse":"18","text":"Zab pha ibrogthek è gang ziak, “Aishii ne ua muii bo è yao! Chiih-è Barabas shii thoh ne gathek shii phi bo!” ("},{"book":"Lug","chapter":"23","verse":"19","text":"Barabas shii phatheg hà chab pha ji ne ai è rajan shii awie pha blia rek chiih-è bran shii ua, ji è aishii ne phatheg hà chab phro.)"},{"book":"Lug","chapter":"23","verse":"20","text":"Philath è Isu shii sey ne thoh yang srane ji è branthek shii wie è yao."},{"book":"Lug","chapter":"23","verse":"21","text":"Jishii de ithek è iidoh ziak dinne yao, “Aishii zun muii bo! Aishii zun muii bo!”"},{"book":"Lug","chapter":"23","verse":"22","text":"Philath è ithek shii uomchiieng yao sha, jimagunde ai ne nyie buii blia rek mua lei? Gu ne aishii ua sapho nyie ichiig adoh phi ro! Gu aishii zuang srane thoh mua pha ro."},{"book":"Lug","chapter":"23","verse":"23","text":"Jishii ithek è bajo gang è ziak srane yao, Isu shii ne zun chid phro. Chiih-è iidohhè ithek miziak ji ne yang ge."},{"book":"Lug","chapter":"23","verse":"24","text":"Ji-è Philath è ithek è Isu shii zun bo è lia pha ji shii ruii mua."},{"book":"Lug","chapter":"23","verse":"25","text":"Ai è ithek chid pha bran jishii sey ne thoh phi hanyie è buii rek srane bran shii ua mua pha chiang è phatheg shii chab mua, chiih-è ai è nawaithek nyie rek yang pha ji rek bo è yao srane Isu shii ithek wad shii phi mua."},{"book":"Lug","chapter":"23","verse":"26","text":"Siphahithek è Isu shii noh ramuii shii, Simon beng pha Khyren soh pha rajan è wuii ramuii shii ithek è aishii si. Ithek è zum srane aishii de bai ji han yi ne Isu iidoh shii lua ba yi."},{"book":"Lug","chapter":"23","verse":"27","text":"Bran iphiingthek de ai iidoh shii luagieng, ithek duchoi è giak hò-amuii è Isu shii bushun now srane cho ne luagieng."},{"book":"Lug","chapter":"23","verse":"28","text":"Isu è iidoh rai srane ithek shii yao, “Jerusalem pha hò-amuiithek! Nathek gu chiang è achoh chid rabo, jimagunde nawaithek shii nane nawaithek aniphiingthek shii choh bo."},{"book":"Lug","chapter":"23","verse":"29","text":"Irek pha inai thog ruii phro branthek è yao ruii, ‘Hanyie hò-amuii è khuchunde ani oi pho ne, hanyie shii khuchunde ani agiak pho ne, chiih-è khuchunde ani niu awang pho ne khama khirzey ro!’"},{"book":"Lug","chapter":"23","verse":"30","text":"23:30: Hos 10:8; Dng 6:16Ji pha ishak shii ne branthek è phiingthek shii yao ruii phro, ‘Gu lakhung shii chiih mage bo!’ Chiih-è phiingduiithek shii de yao gu shii ‘Ug phi bo!’"},{"book":"Lug","chapter":"23","verse":"31","text":"Hing isieng ba shii rang de hìthek rey hing gow dun pha ishak rey mage ne nyie rey phlei?”"},{"book":"Lug","chapter":"23","verse":"32","text":"Gai bran layog rek pha nyi shii de Isu rog shii ua pha noh dun."},{"book":"Lug","chapter":"23","verse":"33","text":"Ithek Gadong rone beng pha ithua shii thog mage shii, ithek è Isu shii thiihchiih zun muii, chiih-è layog rek pha bran nyi shii de jia shii ai phazoi hà zun chiih-è jia shii ai phawik hà zun muii."},{"book":"Lug","chapter":"23","verse":"34","text":"23:34: Chng 22:18Isu è yao, “ithek shii khung phi bo, Aphuii, ithek nyie rekramuii pha ji ne ithek ne athieg ro.”23:34: giak jigizey shii ne oi Isu è yao, “ithek shii khung bo, Aphuii! ithek ne athieg ro awaithek nyie rek ramuii pha ji shii.”"},{"book":"Lug","chapter":"23","verse":"35","text":"23:35: Chng 22:7Bran thek thiichiih riu ne Jewish dumuii thek è aishii biwo rek pha ji riigramuii, “Ai è gai shii ragia rek phi; ai ne Hamangkhung-aphuii mugua pha Masi chak arone awai shii ragia rek yi bo!”"},{"book":"Lug","chapter":"23","verse":"36","text":"Siphahi jia de aishii biwo rek: ai è de wuii srane aishii igong thoh pha phuii wang,"},{"book":"Lug","chapter":"23","verse":"37","text":"chiih-è yao, “Na ne Jewthek pha saja chak arone nawai shii de ragia rek riig bo!”"},{"book":"Lug","chapter":"23","verse":"38","text":"Ai lakhung shii hì pha miyaogam zey ne um ro: “Hì ne Jewthek pha saja ro.”"},{"book":"Lug","chapter":"23","verse":"39","text":"Thiichiih zun pha Layog rek pha bran jia de aishii biwo bajo rek ne yao: na Masi asi bey? Nawai shii de ragia rek bo chiih-è gasa shii de ragia rek mage bo."},{"book":"Lug","chapter":"23","verse":"40","text":"Gai jia ji è aishii giung, “Na ne Hamangkhung-aphuii shii arum bey? Na shii de ai mirek ji duiine mua ne bey."},{"book":"Lug","chapter":"23","verse":"41","text":"Giisa shii mua pha ji ne rangsua chak ro, nyieliieshii giisha nyi mua ne sapho ichiig rek pha ji mua phro; jimagunde ai ne nyie ichiig de arek.”"},{"book":"Lug","chapter":"23","verse":"42","text":"Chiih-è ai Isu shii yao, “Isu na Saja rey mage, gu shii de now bo!”"},{"book":"Lug","chapter":"23","verse":"43","text":"Isu è aishii yao, gu na shii sbang rek phro sudoh na de Hamangkhung hà gu rog shii um ruii phro."},{"book":"Lug","chapter":"23","verse":"44-45","text":"Hì rek pha ishak yi snanyi è uom ishak thog dang pha hasieng asiang pha soh zab biak rey dun; chiih-è Misiahò shii rang pha yungshaig ji de nyi rang ji dun."},{"book":"Lug","chapter":"23","verse":"46","text":"23:46: Chng 31:5Isu goh gang è yao, “Aphuii wo! Gu ragung na wad shii ruii phro!” Ai ji è yao srane iy dun."},{"book":"Lug","chapter":"23","verse":"47","text":"Arming dumuii è nyie rey pha ji jithek riig srane Hamangkhung-aphuii shii chiong srane, yao, ai ne izai bran wie chak ara ro."},{"book":"Lug","chapter":"23","verse":"48","text":"Branthek thiihchiih shii nyie rey pha ji riig pha khrab thog mage shii jithek doh srane ithek duhug rek ne awaithek lubutho phey ne iidoh hò hà dun dun."},{"book":"Lug","chapter":"23","verse":"49","text":"23:49: Lug 8:2,3Khinyama phothek è Isu shii thieg, chiih-è Galili pha hò-amuii hanyie è Isu rog shii luagieng pha ji lua dang ne, ithek de ìujia ruang shii riu ne riig ramuii."},{"book":"Lug","chapter":"23","verse":"50","text":"Thiisa Judea pha Arimathea thawun pha bran Joseph beng pha jia um. Ai yi wie nane ilab um pha bran ro, hanyie è Hamangkhung-aphuii ro Sajathua wuii ruii pha ji khan ne rai."},{"book":"Lug","chapter":"23","verse":"51","text":"Ai ne limiang pha de dumuii ro, ai ne ithek munung nane ithek blia shii de anuii phi."},{"book":"Lug","chapter":"23","verse":"52","text":"Ai è Philath moe shii wuii srane Isu ro siu iy ji lia."},{"book":"Lug","chapter":"23","verse":"53","text":"Chiihphado ai è siu iy ji thazam yie srane yung wie è jiang srane, sak gang è chog ne hanyie de aruii ba pha wieng jishii ruii."},{"book":"Lug","chapter":"23","verse":"54","text":"Hì yi sugrubari inai shii ro, chiih-è Jewish Thung pha Inai yi jao sha pha rek ro."},{"book":"Lug","chapter":"23","verse":"55","text":"Galili pha hò-amuii hanyie è Isu rog shii luagieng pha ji de wieng shii Isu ro siu iy ji khi-èrek ne ruii lei ne riig pha Joseph rog shii wuii gieng."},{"book":"Lug","chapter":"23","verse":"56","text":"23:56: Mul 20:10; Iphy 5:14Chiihphado è ithek iidoh hò hà dun srane wie no pha nane siie yie ne siu iy jishii shun phi pha saro."}]}