{"data":[{"book":"Luka","chapter":"13","verse":"1","text":"Mwo lupisi ludya handaga na want'hu wamgambilaga Yesu mbuli ya Wagalilaya wakomigwe ni Pilato umwo wandaga wakalava nt'hambiko kwa Mnungu."},{"book":"Luka","chapter":"13","verse":"2","text":"Yesu niyo awahitula akawagamba, “Nyuwe mwagamba wadya wagalilaya nawandilisa wavu, kujink'ha wagalilaya watuhu, vikaleka wakomwe?"},{"book":"Luka","chapter":"13","verse":"3","text":"Nawagambani hiyo ivo, mna nyuwe nanywe hamnakweiile wavu wenyu, nanywe nombanike enga viya wabanike woho."},{"book":"Luka","chapter":"13","verse":"4","text":"Hegu wadya mlongo na mnane, wagweelwe nu mnala kudya Siloamu niyo wabanika, mwagamba watenda wavu kujink'ha watuhu wose wakwikala Yelusalemu?"},{"book":"Luka","chapter":"13","verse":"5","text":"Ikindedi hiyo ivo, Naho nawagambilani kugamba, hamna kweiile wavu wenyu, nombanike enga viya wabanike woho.”"},{"book":"Luka","chapter":"13","verse":"6","text":"Niyo Yesu awagambila mliganyizo uno ukugamba, “kwandaga na mnt'hu ahandaga tini mwe nk'honde ye mizabibu. Agendaga kukaula uneva naapate tunda dyakwe, mna niyo aswesa."},{"book":"Luka","chapter":"13","verse":"7","text":"Niyo amgamba yudya akwamila, kaula myaka mitatu hinda heza vileke nikaule ntini mwo mtini uno, mna hikuona chochose, usenge ugwe hasi niiwakula kwa kubananga isanga bule?"},{"book":"Luka","chapter":"13","verse":"8","text":"Mna yudya mwamizi niyo amhitula, ‘Zumbe, vileke naho mo umwaka uno, niuhailile na kuugeela uwolo."},{"book":"Luka","chapter":"13","verse":"9","text":"Niho, u neva uneleka mo mwaka ukwiza, nevindilise ni vedi, mna hauneleke wadaha kuusegela hasi.’ ”"},{"book":"Luka","chapter":"13","verse":"10","text":"Zuwa dimwenga dyo kuhumula, Yesu andaga aka hiniza mwe nyumba yo kuvikila."},{"book":"Luka","chapter":"13","verse":"11","text":"Aaho handaga na mvele yumwenga andaga na mp'hepo, yamtendaga ande mnyonge kwa myaka mlongo na mnane, naho nakabunt'hika, heekudaha kukimaala kwa kuchuluka."},{"book":"Luka","chapter":"13","verse":"12","text":"Yesu eze amuone niyo amwitanga, no kumgamba mnala kuhonyigwa unyonge wako."},{"book":"Luka","chapter":"13","verse":"13","text":"Niyo amwikila mikono, ahadya mwili wakwe niyo wachuluka, niyo akonga kumtogola Mnungu"},{"book":"Luka","chapter":"13","verse":"14","text":"Mna mkulu we nyumba ya kuvikila, ahigagwa kwaviya Yesu amhonyaga Mnt'hu mwe dizuwa dyo kuhumula, ivo niyo awagamba want'hu, “yeyuko mazuwa nt'hatu ya kudamanya ndima, ivo mwize mwa mazuwa ayo mwize mhonywe!”"},{"book":"Luka","chapter":"13","verse":"15","text":"Mna Zumbe Yesu niyo amhitula, “Nyuwe watondwe! Kila yumwenga ywenyu hakukomoela mp'hunda yakwe hegu ng'ombe kulawa kwe didewa no kugenda kuinywesa kwa mazi mwe di zuwa dyo kuhumula?"},{"book":"Luka","chapter":"13","verse":"16","text":"Uyu mvele ni ywa cheleko cha Ibulahimu, kazinganizwa ni Mwavu kwa myaka mlongo na mnane, togola hivo vedi kuhonyigwa mwe dizuwa dyo kuhumula?”"},{"book":"Luka","chapter":"13","verse":"17","text":"Eze alonge ayo wahigani wakwe wose wengilaga soni, mna want'hu waonaga kinyemi kwe zimbuli ziya Yesu andamanyaga."},{"book":"Luka","chapter":"13","verse":"18","text":"Yesu niyo auza, “Useuta wa Mnungu ni kint'hu chani? Naho niuliganyize nai?"},{"book":"Luka","chapter":"13","verse":"19","text":"Wikala enga ivi. Mt'hu yumwenga aguhaga kabeyu kadodo kujink'ha vibeyu vose vidodo vi mwe isi, niyo akamyaga mwe nk'honde yakwe, niyo kakula no kutenda ziti kulu, niyo madege yeza kuzenga masasa yawe mwa matambi yakwe.”"},{"book":"Luka","chapter":"13","verse":"20","text":"Niyo auza naho, “Neni uliganyize na kint'hu chani Useuta wa Mnungu?"},{"book":"Luka","chapter":"13","verse":"21","text":"Wikala enga ivi, Mvele yumwenga aguhaga kint'hu cho ugwadu, niyo ahanganya na mp'hishi milongo mine yo unga, niyo unga wose wagwaduka.”"},{"book":"Luka","chapter":"13","verse":"22","text":"Yesu ombokelaga mwe mizi na mwe zi kaya, akahiniza want'hu no kugendeela ne nt'hambo yakwe kuita Yelusalemu."},{"book":"Luka","chapter":"13","verse":"23","text":"Mnt'hu yumwenga niyo amwuza, “Zumbe, niwant'hu wageke wakuunga wayokolwe?”"},{"book":"Luka","chapter":"13","verse":"24","text":"“Mkombeke kombokela mwo lwivi lufinyu, kwaviya want'hu wengi nawaungise kwingila mwo lwivi ulo, mna hawadahe."},{"book":"Luka","chapter":"13","verse":"25","text":"Aho mta inyumba naakimale no kuvugala ulwivi, niho mkeza kukimaala kuse no kuita ho lwivi no kugamba, ‘Kikomoele Zumbe!’ Naawahituleni kugamba, ‘Hiwamanyizeni uko mkulawa!’"},{"book":"Luka","chapter":"13","verse":"26","text":"Niho nomkonge kugamba suwe niwadya nekikadya no kunywa hamwenga na weye, nawe nouka kihiniza mwe mizi yetu."},{"book":"Luka","chapter":"13","verse":"27","text":"Mna naahitule kugamba, ‘Hiwamanyizeni uko mkulawa, halaweni aha nyuwe awavu.’"},{"book":"Luka","chapter":"13","verse":"28","text":"Niho nokunde na ndilo no kugwegwejula meno, aho nomuwaone Ibulahimu, Isaka na Yakobo na walotezi wa Mnungu wose mo useuta wa Mnungu, umwo nyuwe mkaduulwa kuse."},{"book":"Luka","chapter":"13","verse":"29","text":"Want'hu naweze kulawa uailo na usweelo wa zuwa, na nt'hendelo zose ze isi, nokwikala hasi ho Useuta wa Mnungu."},{"book":"Luka","chapter":"13","verse":"30","text":"Nivo wose weko uheelo nawande wa nk'hongo, wadya wa nk'hongo nawo nawazigiile.”"},{"book":"Luka","chapter":"13","verse":"31","text":"Lupisi uludya Mafalisayo wamwenga wambasaga Yesu, niyo wamgamba, “Halawe aha wiite hant'hu hatuhu, kwaviya Helode aunga akukome.”"},{"book":"Luka","chapter":"13","verse":"32","text":"Yesu niyo awahitula, “Iteni mka digambile idyo diuzi kugamba, ‘diyelo na luvi nagulusa mp'hepo na kuhonya wanyonge, naho zuwa dya katatu neni bindilize indima yangu.’"},{"book":"Luka","chapter":"13","verse":"33","text":"Hata ivo vaniunga kutoza sila yangu dielo na luvi na kisindo, kwaviya hivo vedi kwa mlotezi kukomwa hant'hu hohose ila mwe Yelusalemu."},{"book":"Luka","chapter":"13","verse":"34","text":"“Yelusalemu! Weye, Yelusalemu, wawakoma walotezi na kuwatoa maiwe wadya wasigiilwe ni Mnungu kwako, malavo nyingahi niungile niwakunyatile want'hu wako enga viya nguku ikuya kunyatila hamwenga makinda yakwe, mna weye huungile."},{"book":"Luka","chapter":"13","verse":"35","text":"Kauleni nawasilani inyumba yenyu. Nawagambilani ikindedi homnione naho, mpaka aho nomwize mgambe, ‘kavikilwa ni Mnungu yehe akwiza kwa zina dya Zumbe.’ ”"}]}