{"data":[{"book":"Atemmufoɔ","chapter":"17","verse":"1","text":"Ɔbarima bi tenaa Efraim bepɔ asase so a na wɔfrɛ no Mika."},{"book":"Atemmufoɔ","chapter":"17","verse":"2","text":"Ɛda koro bi, ɔka kyerɛɛ ne maame sɛ, “Metee sɛ wodomee ɔkorɔmfoɔ a ɔwiaa wo nnwetɛbena kilogram dumienu firii wo nkyɛn no. Ɛyɛ, ɛnie. Me ara na mefaeɛ.”"},{"book":"Atemmufoɔ","chapter":"17","verse":"3","text":"Ɔde sika no maa no no, ne maame no kaa sɛ, “Mede saa nnwetɛbena kilogram dumienu ne fa yi ma Awurade. Mɛma wɔayɛ nsɛsodeɛ ne ohoni a wɔagu de ahyɛ me babarima animuonyam.”"},{"book":"Atemmufoɔ","chapter":"17","verse":"4","text":"Enti ne maame de nnwetɛbena ahanu kɔmaa dwetɛdwumfoɔ na ɔde yɛɛ nsɛsodeɛ ne ohoni. Na wɔde sii Mika fie."},{"book":"Atemmufoɔ","chapter":"17","verse":"5","text":"Mika yɛɛ asɔreeɛ na ɔyɛɛ asɔfotadeɛ ne efiefoɔ ahoni kaa ho. Ɛnna ɔhyɛɛ ne mmammarima no mu baako ɔsɔfoɔ."},{"book":"Atemmufoɔ","chapter":"17","verse":"6","text":"Saa ɛberɛ no na Israel nni ɔhene, enti na nnipa no yɛ deɛ wɔpɛ biara."},{"book":"Atemmufoɔ","chapter":"17","verse":"7","text":"Ɛda bi, Lewini aberanteɛ bi a ɔfiri Betlehem a ɛwɔ Yuda"},{"book":"Atemmufoɔ","chapter":"17","verse":"8","text":"bɛduruu saa beaeɛ hɔ wɔ Efraim asase so a ɔrepɛ baabi pa atena. Ɛbaa sɛ, ɔkɔsoɛɛ Mika fie."},{"book":"Atemmufoɔ","chapter":"17","verse":"9","text":"Mika bisaa no sɛ, “Ɛhe na wofiri?”"},{"book":"Atemmufoɔ","chapter":"17","verse":"10","text":"Mika ka kyerɛɛ no sɛ, “Wo ne me ntena ha, na wobɛyɛ agya ne ɔsɔfoɔ ama me. Mɛma wo nnwetɛbena gram ɔha ne dunan (114) afe biara; mɛma wo ntadeɛ ne aduane.”"},{"book":"Atemmufoɔ","chapter":"17","verse":"11","text":"Lewini no penee so na ɔbɛyɛɛ sɛ Mika mmammarima no mu baako."},{"book":"Atemmufoɔ","chapter":"17","verse":"12","text":"Enti, Mika hyɛɛ Lewini no ɔsɔfoɔ, na ɔtenaa Mika fie."},{"book":"Atemmufoɔ","chapter":"17","verse":"13","text":"Na Mika kaa sɛ, “Menim sɛ Awurade bɛhyira me, ɛfiri sɛ, mewɔ Lewini a ɔresom sɛ me ɔsɔfoɔ.”"}]}