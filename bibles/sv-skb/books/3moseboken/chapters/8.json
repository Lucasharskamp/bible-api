{"data":[{"book":"3 Moseboken","chapter":"8","verse":"1","text":"Herren (Jahve) talade till Mose och sade:"},{"book":"3 Moseboken","chapter":"8","verse":"2","text":"”Ta Aron tillsammans med hans söner,"},{"book":"3 Moseboken","chapter":"8","verse":"3","text":"och samla hela församlingen tillsammans vid ingången till mötestältet.”"},{"book":"3 Moseboken","chapter":"8","verse":"4","text":"Och Mose gjorde som Herren (Jahve) befallt och församlingen samlades tillsammans vid ingången till mötestältet."},{"book":"3 Moseboken","chapter":"8","verse":"5","text":"Och Mose sade till församlingen: ”Detta är de ting som Herren (Jahve) befallt till att göras."},{"book":"3 Moseboken","chapter":"8","verse":"6","text":"Och Mose förde fram Aron och hans söner och tvättade dem i vatten."},{"book":"3 Moseboken","chapter":"8","verse":"7","text":"Och han satte på honom kläderna [2 Mos 28:39-41] och omgjordade honom med gördeln och klädde honom i ämbetsdräkten [2 Mos 28:39-41] och satte efoden [2 Mos 28:6-14] på honom och omgjordade honom med efodens praktfulla gördel och band fast den [efoden] på honom med den [den praktfulla gördeln]."},{"book":"3 Moseboken","chapter":"8","verse":"8","text":"Och han satte bröstskölden på honom [2 Mos 28:15-30], och i bröstskölden lade han ner Urim och Tummim."},{"book":"3 Moseboken","chapter":"8","verse":"9","text":"Och han satte huvudbonaden på hans huvud och på hans panna satte han den gyllene plåten, den heliga kronan, som Herren (Jahve) befallt Mose. [2 Mos 28:36]"},{"book":"3 Moseboken","chapter":"8","verse":"10","text":"Sedan tog Mose smörjelseoljan och smorde tabernaklet (hebr. miskan) och allt som fanns därinne och helgade det."},{"book":"3 Moseboken","chapter":"8","verse":"11","text":"Och han stänkte därav på altaret sju gånger, och smorde altaret [2 Mos 27:1-8] och alla dess redskap, både vattenkaret [2 Mos 30:17-21] och dess fundament, till att helga dem."},{"book":"3 Moseboken","chapter":"8","verse":"12","text":"Och han hällde ut smörjelseoljan över Arons huvud [Ps 133] och smorde honom, till att helga honom."},{"book":"3 Moseboken","chapter":"8","verse":"13","text":"Och Mose förde fram Arons söner och satte kläder på dem [2 Mos 28:39-41] och omgjordade dem med gördlar och satte huvudbonader på dem som Herren (Jahve) hade befallt Mose."},{"book":"3 Moseboken","chapter":"8","verse":"14","text":"Och han förde fram oxen för syndoffret [3 Mos 4:3], och Aron och hans söner lade sina händer på oxens huvud för syndoffret."},{"book":"3 Moseboken","chapter":"8","verse":"15","text":"Och han slaktade den och Mose tog blodet och strök det med sitt finger på altarets horn [de fyra hörnen, se 2 Mos 27:2] runtom och renade altaret och hällde blodet vid altarets fot och helgade (avskilde) det till att bringa försoning (täcka över) på det."},{"book":"3 Moseboken","chapter":"8","verse":"16","text":"Och han tog allt det feta som täcker inälvorna, och hinnorna som är över levern och de två njurarna och deras fett, och Mose brände det på altaret."},{"book":"3 Moseboken","chapter":"8","verse":"17","text":"Men oxen och dess skinn, dess kött och dess dynga brände han med eld utanför lägret, som Herren (Jahve) hade befallt Mose."},{"book":"3 Moseboken","chapter":"8","verse":"18","text":"Och han förde fram baggen till brännoffret [3 Mos 1:1-17], och Aron och hans söner lade sina händer på baggens huvud."},{"book":"3 Moseboken","chapter":"8","verse":"19","text":"Och han slaktade den och Mose stänkte blodet på altaret runtomkring."},{"book":"3 Moseboken","chapter":"8","verse":"20","text":"Och han delade baggen i bitar och Mose brände huvudet, bitarna och det feta."},{"book":"3 Moseboken","chapter":"8","verse":"21","text":"Och han tvättade inälvorna och benen i vatten, och Mose brände hela baggen på altaret. Det är ett brännoffer med en söt doft och ett eldsoffer till Herren (Jahve), som Herren (Jahve) hade befallt Mose."},{"book":"3 Moseboken","chapter":"8","verse":"22","text":"Och han förde fram den andra baggen, baggen för invigning, och Aron och hans söner lade sina händer på baggens huvud."},{"book":"3 Moseboken","chapter":"8","verse":"23","text":"Och han slaktade den och Mose tog av dess blod och strök det på Arons högra örsnibb, och på tummen på hans högra hand, och på stortån på hans högra fot [2 Mos 29:20]."},{"book":"3 Moseboken","chapter":"8","verse":"24","text":"Och han förde fram Arons söner och Mose strök blod på deras högra örsnibbar, och på tummarna på deras högra hand, och på stortårna på deras högra fot. Och Mose stänkte blodet över altaret runtomkring."},{"book":"3 Moseboken","chapter":"8","verse":"25","text":"Och han tog det feta och länden och allt det feta som var på inälvorna och hinnorna som är över levern och de två njurarna och deras fett, och den högra skuldran,"},{"book":"3 Moseboken","chapter":"8","verse":"26","text":"och från korgen med osyrat bröd som var inför Herrens (Jahves) ansikte [2 Mos 25:30], tog han en osyrad brödkaka och en kaka med inoljat bröd och en kaka och lade dem på det feta och på den högra skuldran."},{"book":"3 Moseboken","chapter":"8","verse":"27","text":"Och han lade allt på Arons händer och på hans söners händer och viftade dem som ett viftoffer inför Herrens (Jahves) ansikte."},{"book":"3 Moseboken","chapter":"8","verse":"28","text":"Och Mose tog dem från deras händer och brände dem på altaret ovanpå brännoffret, det är invigningen som en söt doft, det är ett eldsoffer till Herren (Jahve)."},{"book":"3 Moseboken","chapter":"8","verse":"29","text":"Och Mose tog bröstet och viftade det som ett viftoffer inför Herrens (Jahves) ansikte. Som baggen för invigning var det Moses del som Herren (Jahve) befallt Mose."},{"book":"3 Moseboken","chapter":"8","verse":"30","text":"Och Mose tog av smörjelseoljan och av blodet som var på altaret och stänkte det över Aron och över hans kläder och över hans söner och över hans söners kläder med honom, och helgade (avskilde) Aron och hans kläder och hans söner och hans söners kläder med honom."},{"book":"3 Moseboken","chapter":"8","verse":"31","text":"Och Mose sade till Aron och till hans söner: ”Koka köttet vid ingången till mötestältet och ät det där med bröd som är i korgen för invigningen som jag har befallt och sagt, Aron och hans söner ska äta det."},{"book":"3 Moseboken","chapter":"8","verse":"32","text":"Och det som blir kvar av köttet och av brödet ska ni bränna i eld."},{"book":"3 Moseboken","chapter":"8","verse":"33","text":"Och ni ska inte gå ut genom ingången till mötestältet på sju dagar, till dess dagarna för er invigning tar slut, i sju dagar ska ni helga er."},{"book":"3 Moseboken","chapter":"8","verse":"34","text":"Som han har gjort denna dag, så har Herren (Jahve) befallt att göra för att bringa försoning för (täcka över) er."},{"book":"3 Moseboken","chapter":"8","verse":"35","text":"Därför ska ni vistas vid ingången till mötestältet dag och natt sju dagar, och vakta (vaka över) det Herren (Jahve) förordnat, så att ni inte dör, för så har jag blivit befalld."},{"book":"3 Moseboken","chapter":"8","verse":"36","text":"Så Aron och hans söner gjorde allt som Herren (Jahve) befallt genom Mose hand."}]}