{"data":[{"book":"Matendu","chapter":"2","verse":"1","text":"Ligono la Pentekoste palahikili vamsadika voha vakonganiki pandu pamonga."},{"book":"Matendu","chapter":"2","verse":"2","text":"Chighafula, lwami lukayuwanika kuhuma kunani ngati chimbungululu chivaha, chikamema nyumba yoha yevatamili."},{"book":"Matendu","chapter":"2","verse":"3","text":"Kangi, vikahumila vindu vyevyawonikini ngati lulimi lwa motu, lukalekengana na kutula panani ya kila mmonga wavi."},{"book":"Matendu","chapter":"2","verse":"4","text":"Voha vakamemeswa Mpungu Msopi na kutumbula kujova luga ndalindali ngati Mpungu cheavahotwisi."},{"book":"Matendu","chapter":"2","verse":"5","text":"Na ku Yelusalemu kwavi na Vayawudi, vandu vevakumtopesa Chapanga vevahumila kila likabila pamulima."},{"book":"Matendu","chapter":"2","verse":"6","text":"Pevayuwini lwami lula, msambi uvaha wa vandu ukakonganeka. Voha vakakenyemuka neju muni kila mmonga wavi avayuwini vandu vala vijova kwa luga yaki mwene."},{"book":"Matendu","chapter":"2","verse":"7","text":"Vakavya na chinamtiti na kukangasa vakajova, “Wu, ava vetikuvayuwana, lepi vakolonjinji va ku Galilaya!"},{"book":"Matendu","chapter":"2","verse":"8","text":"Hinu, yivi wuli, tete kuvayuwana kila mmonga ijova kwa luga yaki mwene?"},{"book":"Matendu","chapter":"2","verse":"9","text":"Pagati yitu vavi vandu kuhuma ku Paliti vangi ku Medi na vangi ku Elami na vangi vakolonjinji va Mesopotamia na Yudea na Kapodokia na Ponto na Asia,"},{"book":"Matendu","chapter":"2","verse":"10","text":"Flugia na Pamfulia na Misili na vangi kuhuma Libiya papipi na Kulene na vangi vitu ndi vayehe kuhuma ku Loma,"},{"book":"Matendu","chapter":"2","verse":"11","text":"Vayawudi na vangalikuvya Vayawudi, nambu vilanda njila ya kumuyupa Chapanga ya Vayawudi, vangi vahumili ku Kilete na Alabia. Tavete tikuvayuwana vijova kwa luga zitu ndi matendu gakulu ga Chapanga.”"},{"book":"Matendu","chapter":"2","verse":"12","text":"Voha vakakangasa na kuvagaya kuni vikotana, “Yeniyi mana yaki kiki?”"},{"book":"Matendu","chapter":"2","verse":"13","text":"Nambu vangi vakavavevesa vakajova, “Vandu ava vagalili ugimbi!”"},{"book":"Matendu","chapter":"2","verse":"14","text":"Kangi Petili akayima pamonga na vamitumi kumi na mmonga vala akatumbula kuvakokosela vandu. Valongo Vayawudi na mwavoha nyenye mwemwitama ku Yelusalemu, myuwanila malovi gangu."},{"book":"Matendu","chapter":"2","verse":"15","text":"Lepi chemwihololela vandu ava vagalili muni ndi saa yidatu ya lukela."},{"book":"Matendu","chapter":"2","verse":"16","text":"Nambu lijambu lenili ndi chakaka lelalongaliki na Yoeli mweavili mlota wa Chapanga."},{"book":"Matendu","chapter":"2","verse":"17","text":"Bambu ijova, mumagono gala gamwishu,"},{"book":"Matendu","chapter":"2","verse":"18","text":"Ena, hati vatumisi vangu, voha vagosi na vadala,"},{"book":"Matendu","chapter":"2","verse":"19","text":"Yati nikita gachinamtiti kunani,"},{"book":"Matendu","chapter":"2","verse":"20","text":"Lilanga yati ligubikwa na chitita,"},{"book":"Matendu","chapter":"2","verse":"21","text":"Mewawa mundu yoyoha mweiyupa kwa liina la Bambu yati isanguliwa."},{"book":"Matendu","chapter":"2","verse":"22","text":"“Vandu va Isilaeli myuwanila! Yesu wa ku Nazaleti avi mundu, uhotola waki wa uchapanga walangisi kwinu kwa gachinamtiti na makangaso na milangisu. Chapanga yeahengili kwa nyenye kwa njila yaki, ngati mwavene chemwimanya."},{"book":"Matendu","chapter":"2","verse":"23","text":"Ndava ya mpangu waki mwene Chapanga, amali kuhamula kuvya Yesu agotolewa kwa nyenye, na mwavene mwamkomili kwa kuvaleka vandu vahakau vamkoma na kumvamba mu msalaba."},{"book":"Matendu","chapter":"2","verse":"24","text":"Nambu Chapanga amyukisi kuhuma kwa vevafwili, amsangwili kuhuma mu mvinisu wa lifwa, ndava muni yihotoleka lepi lifwa limkunga."},{"book":"Matendu","chapter":"2","verse":"25","text":"Muni Daudi ajovili aga kumvala mwene,"},{"book":"Matendu","chapter":"2","verse":"26","text":"Ndi muni mtima wangu waganisiwi,"},{"book":"Matendu","chapter":"2","verse":"27","text":"Ndava nakuuleka mpungu wangu kulitinda,"},{"book":"Matendu","chapter":"2","verse":"28","text":"Unilangisi njila za wumi,"},{"book":"Matendu","chapter":"2","verse":"29","text":"“Valongo vangu, nigana kuvajovela hotohoto kumvala mambu gegampatili gogo witu Daudi. Mwene afwili na kuzikiwa na litinda laki livii kwitu mbaka lelu."},{"book":"Matendu","chapter":"2","verse":"30","text":"Nambu Daudi ndava avili mlota wa Chapanga amanyili kuvya Chapanga amlapakisi kwa lilaganu yati akumhagula mmonga wa chiveleku waki kuvya nkosi pahali paki."},{"book":"Matendu","chapter":"2","verse":"31","text":"Daudi agaweni kwakona mambu aga gegihengeka na Chapanga, hinu akajova ndava ya kuyuka kwa Kilisitu, lukumbi peajovili,"},{"book":"Matendu","chapter":"2","verse":"32","text":"Chapanga amyukisi Yesu na tavoha tete ndi vetijova ndava ya lijambu lenilo."},{"book":"Matendu","chapter":"2","verse":"33","text":"Yesu peamali kukweswa na kuvikwa upandi wa kulyelela wa Chapanga ndi akapokela kuhuma kwa Dadi, Mpungu Msopi yula mweatiahidi, atimemimisi Mpungu wene. Chenicho ndi chetikuchiwona hinu na kuyuwana."},{"book":"Matendu","chapter":"2","verse":"34","text":"Muni Daudi nakukwela mbaka kunani kwa Chapanga, muni ngamwene ajovili,"},{"book":"Matendu","chapter":"2","verse":"35","text":"mbaka penikuvavika makoko gaku kuvya chigoda cha kuvikila magendelu gaku.’”"},{"book":"Matendu","chapter":"2","verse":"36","text":"“Vandu voha va Isilaeli viganikiwa kumanya kwa uchakaka kuvya Yesu mwenuyo mwevamkomili na kumvamba mu msalaba, ndi Chapanga amviki kuvya Bambu na Kilisitu.”"},{"book":"Matendu","chapter":"2","verse":"37","text":"Hinu, vandu pavagayuwini genago, mitima yawavinili, vakavakota Petili na pamonga na vamitumi vayaki. “Valongo vitu tikita wuli?”"},{"book":"Matendu","chapter":"2","verse":"38","text":"Petili akavayangula, “Mumuwuyila Chapanga na kila mmonga winu abatiziwa kwa liina la Yesu Kilisitu, muni mulekekesewayi kubumdila Chapanga na kupokela njombi yila ya Mpungu Msopi."},{"book":"Matendu","chapter":"2","verse":"39","text":"Muni lilaganu lila lavi ndava yinu na ndava ya vana vinu na ndava ya voha vevitama kutali ndava ya kila mundu mweikemiwa na Bambu Chapanga witu.”"},{"book":"Matendu","chapter":"2","verse":"40","text":"Kwa malovi gangi gamahele, Petili avajovili hotohoto vandu “Vajisangula na chiveleku ichi chihakau.”"},{"book":"Matendu","chapter":"2","verse":"41","text":"Vamahele pagati yavi vagasadiki malovi ga Petili na kubatiziwa, na vandu vevayonjokisiki vavi ngati elufu zidatu ligono lenilo."},{"book":"Matendu","chapter":"2","verse":"42","text":"Venavo voha vayendalili kujiwula kuhuma kwa vamitumi na kutama pamonga cha lukolo, kulya pamonga na kumuyupa kwa Chapanga."},{"book":"Matendu","chapter":"2","verse":"43","text":"Gachinamtiti na makangaso gamahele gahengiki munjila ya vamitumi hati kila mmonga akakangaswa."},{"book":"Matendu","chapter":"2","verse":"44","text":"Vamsadika voha vayendalili kuvya chindu chimonga na vindu vyavi vatangatilanayi kwa pamonga."},{"book":"Matendu","chapter":"2","verse":"45","text":"Vavi mukugulisa kila chindu pamonga na kangi kugavana mashonga kuwanangana ngati avi na la liganu la mmonga wavi."},{"book":"Matendu","chapter":"2","verse":"46","text":"Kila ligono vayendalili kukonganeka pamonga Munyumba ya Chapanga. Mewa lukumbi lwa kulya vakonganiki pamonga munyumba zavi na vilya kwa luheku na mtima wa msopi."},{"book":"Matendu","chapter":"2","verse":"47","text":"Vakamulumbalila Chapanga, vakaganwa na vandu voha. Kila ligono Bambu akavayonjokesela mu msambi vandu vevasanguliwi."}]}