{"data":[{"book":"Ndị Efesọs","chapter":"1","verse":"1","text":"Akwụkwọ ozi a sitere nʼaka mụ onwe m bụ Pọl, onye Chineke họpụtara ịbụ onyeozi Jisọs Kraịst."},{"book":"Ndị Efesọs","chapter":"1","verse":"2","text":"Ka amara na udo nke sitere na Chineke Nna anyị, na Onyenwe anyị Jisọs Kraịst dịrị unu."},{"book":"Ndị Efesọs","chapter":"1","verse":"3","text":"Ka otuto dịrị Chineke, na Nna Onyenwe anyị Jisọs Kraịst, bụ onye gọziri anyị site nʼinye anyị ngọzị niile nke ime mmụọ nke si nʼebe niile nke eluigwe nʼime Kraịst."},{"book":"Ndị Efesọs","chapter":"1","verse":"4","text":"Dịka o si họpụta anyị nʼime Kraịst tupu a tọọ ntọala ụwa, ka anyị bụrụ ndị dị nsọ na ndị na-enweghị ịta ụta nʼihu ya nʼịhụnanya."},{"book":"Ndị Efesọs","chapter":"1","verse":"5","text":"O kpebiri ime anyị ụmụ ya site nʼihi Kraịst Jisọs. Ma o mekwara ihe ndị a niile nʼihi na ọ tọrọ ya ụtọ nʼobi, bụrụkwa ihe o zubere ime."},{"book":"Ndị Efesọs","chapter":"1","verse":"6","text":"Ka e si otu a too ịdị ebube nke amara ya, nke o ji obi ya niile nye anyị nʼime Onye ahụ ọ hụrụ nʼanya."},{"book":"Ndị Efesọs","chapter":"1","verse":"7","text":"Nʼime ya, anyị nwere mgbapụta site nʼọbara ya, bụ mgbaghara nke njehie niile anyị; dị ka ịba ụba nke amara ya si dị,"},{"book":"Ndị Efesọs","chapter":"1","verse":"8","text":"nke o mere ka ọ babigara anyị ụba oke site nʼamamihe na nghọta niile."},{"book":"Ndị Efesọs","chapter":"1","verse":"9","text":"O meela ka anyị mata ihe omimi nzube ya, dị ka o si tọọ ya ụtọ, bụ ihe omimi o zubere ime nʼime Kraịst."},{"book":"Ndị Efesọs","chapter":"1","verse":"10","text":"Nke ọ ga-eme ka o mezuo mgbe oge ya niile zuru, nke bụ ịchịkọta ihe niile nʼime ya, bụ ihe ndị dị nʼeluigwe na nʼụwa nʼokpuru Kraịst."},{"book":"Ndị Efesọs","chapter":"1","verse":"11","text":"Nʼime Kraịst ka e mere anyị ndị nketa, ndị e bururị ụzọ họpụta na mbụ, dị ka atụmatụ onye ahụ na-arụpụta ihe niile nʼizuoke nke nzube na ebumnuche ya."},{"book":"Ndị Efesọs","chapter":"1","verse":"12","text":"Nke mere na anyị, ndị buuru ụzọ nwee olileanya na Kraịst, ga-ebi ndụ nʼotuto nke ebube ya."},{"book":"Ndị Efesọs","chapter":"1","verse":"13","text":"Unu bụkwa ndị a gụnyere nʼime Kraịst mgbe unu nụrụ ozi nke eziokwu ahụ bụ oziọma nke nzọpụta. Mgbe unu kwenyere, a kara unu akara nʼime ya bụ akara nke nkwa ahụ bụ Mmụọ Nsọ."},{"book":"Ndị Efesọs","chapter":"1","verse":"14","text":"Nke a bụ ihe nketa anyị tutu ruo mgbe a rụzuru ọrụ mgbapụta nke ndị ahụ niile bụ ihe nweta Chineke. Ka e si otu a too ebube ya."},{"book":"Ndị Efesọs","chapter":"1","verse":"15","text":"Nʼihi nke a, ebe m nụrụ akụkọ banyere okwukwe unu nʼime Onyenwe anyị Jisọs, nụkwa maka ịhụnanya unu nwere nʼebe ndị nsọ niile nọ,"},{"book":"Ndị Efesọs","chapter":"1","verse":"16","text":"esepụghị m aka ikele ekele nʼihi unu, mgbe niile m na-echeta unu nʼekpere m niile."},{"book":"Ndị Efesọs","chapter":"1","verse":"17","text":"Ana m arịọ Chineke nke Onyenwe anyị Jisọs Kraịst bụ Nna Onyenwe ebube niile, ka o nye unu Mmụọ amamihe na ezi nghọta ka unu nwee ike matazie nke ọma onye ọ bụ,"},{"book":"Ndị Efesọs","chapter":"1","verse":"18","text":"ka o meghee anya nke ime mmụọ unu ka unu matakwa ụdị olileanya unu nwere nʼihi ọkpụkpọ ọ kpọrọ unu, na akụ, na ihe nketa dị ebube o nwere nʼime ndị nsọ."},{"book":"Ndị Efesọs","chapter":"1","verse":"19","text":"Na ịdị ukwuu nke ike ya nke na-enweghị atụ dịrị anyị, bụ ndị kwere ekwe, dịka ịrụsị ọrụ ike nke ike ya si dị."},{"book":"Ndị Efesọs","chapter":"1","verse":"20","text":"Nke ọ rụrụ nʼime Kraịst mgbe o si nʼọnwụ kpọlite ya mee ya ka ọ nọdụ nʼaka nri ya nʼebe niile nke eluigwe."},{"book":"Ndị Efesọs","chapter":"1","verse":"21","text":"Ọnọdụ ya dị elu karịa ọchịchị niile, na ikike ọchịchị niile, na ike niile na ịchị isi niile, na aha ọkwa ọchịchị nke e nwere ike inye mmadụ, ọ bụghị naanị nʼọgbọ a, kama ma nʼọgbọ ọzọ na-abịa."},{"book":"Ndị Efesọs","chapter":"1","verse":"22","text":"O mere ka ihe niile dị nʼokpuru ya, meekwa ya ka ọ bụrụ onyeisi ihe niile nye nzukọ ya bụ chọọchị."},{"book":"Ndị Efesọs","chapter":"1","verse":"23","text":"Nke bụ ahụ ya, ozuzu oke nke onye ahụ na-emejupụta ihe niile nʼụzọ niile."}]}