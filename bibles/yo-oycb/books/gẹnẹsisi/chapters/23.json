{"data":[{"book":"Gẹnẹsisi","chapter":"23","verse":"1","text":"Sara sì pé ọmọ ọdún mẹ́tàdínláàádóje (127)."},{"book":"Gẹnẹsisi","chapter":"23","verse":"2","text":"Ó sì kú ní Kiriati-Arba (ìyẹn ní Hebroni) ní ilẹ̀ Kenaani, Abrahamu lọ láti ṣọ̀fọ̀ àti láti sọkún nítorí Sara."},{"book":"Gẹnẹsisi","chapter":"23","verse":"3","text":"Abrahamu sì dìde lẹ́gbẹ̀ẹ́ òkú aya rẹ̀, ó sì sọ fún àwọn ará Hiti wí pé,"},{"book":"Gẹnẹsisi","chapter":"23","verse":"4","text":"“Èmi jẹ́ àtìpó àti àlejò láàrín yín, ẹ ta ilẹ̀ ìsìnkú fún mi kí èmi le sin òkú tí ó kú fún mi sí.”"},{"book":"Gẹnẹsisi","chapter":"23","verse":"5","text":"Àwọn ọmọ Hiti dá Abrahamu lóhùn pé,"},{"book":"Gẹnẹsisi","chapter":"23","verse":"6","text":"“Olúwa mi, gbọ́ tiwa, ó jẹ́ alágbára ọmọ-aládé láàrín wa, sin òkú rẹ sí ibojì tí ó dára jù nínú àwọn ibojì wa, kò sí ẹni tí yóò fi ibojì rẹ dù ọ́ láti sin òkú rẹ sí.”"},{"book":"Gẹnẹsisi","chapter":"23","verse":"7","text":"Nígbà náà ni Abrahamu dìde, ó sì tẹríba níwájú àwọn ará ilẹ̀ náà, àwọn ará Hiti."},{"book":"Gẹnẹsisi","chapter":"23","verse":"8","text":"Ó sì wí fún wọn pé, “Bí ó bá ṣe pé, lóòótọ́ ni ẹ fẹ́ kí n sin òkú mi kúrò nílẹ̀, ẹ gbọ́ tèmi, ẹ bá mi bẹ Efroni ọmọ Sohari,"},{"book":"Gẹnẹsisi","chapter":"23","verse":"9","text":"kí ó ta ihò àpáta Makpela tí ó jẹ́ tirẹ̀ fún mi, èyí tí ó wà ni orí oko rẹ̀, kí ó tà á fún mi ni iye owó tí à ń ta irú rẹ̀ fún ilẹ̀ ìsìnkú láàrín yín.”"},{"book":"Gẹnẹsisi","chapter":"23","verse":"10","text":"Efroni ará Hiti sì wà níbẹ̀ pẹ̀lú, ó sì dá Abrahamu lóhùn lójú gbogbo àwọn ará ìlú tí ó wà níbẹ̀, lẹ́nu ibodè ìlú,"},{"book":"Gẹnẹsisi","chapter":"23","verse":"11","text":"pé, “Rárá, olúwa mi. Gbọ́ tèmi; mo fún ọ ní ilẹ̀ náà àti ihò àpáta tí ó wà níbẹ̀. Mo fún ọ níwájú gbogbo àwọn ènìyàn mi. Sin òkú rẹ síbẹ̀.”"},{"book":"Gẹnẹsisi","chapter":"23","verse":"12","text":"Abrahamu sì tún tẹríba níwájú àwọn ènìyàn ìlú náà,"},{"book":"Gẹnẹsisi","chapter":"23","verse":"13","text":"ó sì wí fún Efroni lójú gbogbo wọn pé, “Bí ìwọ bá fẹ́, gbọ́ tèmi, èmi yóò san owó ilẹ̀ náà, gbà á lọ́wọ́ mi kí n lè sin òkú mi síbẹ̀.”"},{"book":"Gẹnẹsisi","chapter":"23","verse":"14","text":"Efroni sì dá Abrahamu lóhùn pé,"},{"book":"Gẹnẹsisi","chapter":"23","verse":"15","text":"“Gbọ́ tèmi Olúwa mi, irinwó (400) òsùwọ̀n owó fàdákà ni ilẹ̀ náà, ṣùgbọ́n kín ni ìyẹn já mọ láàrín àwa méjèèjì? Sá à sin òkú rẹ.”"},{"book":"Gẹnẹsisi","chapter":"23","verse":"16","text":"Abrahamu sì gbọ́ tí Efroni wí, Abrahamu sì wọn iye fàdákà náà fún Efroni, tí ó sọ ní etí àwọn ọmọ Hiti, irinwó (400) òsùwọ̀n ṣékélì fàdákà, tí ó kọjá lọ́dọ̀ àwọn oníṣòwò."},{"book":"Gẹnẹsisi","chapter":"23","verse":"17","text":"Báyìí ni ilẹ̀ Efroni tí ó wà ni Makpela nítòsí Mamre, ilẹ̀ náà àti ihò àpáta tí ó wà nínú rẹ̀ àti gbogbo igi tí ó wà nínú ilẹ̀ náà ni a ṣe ètò rẹ̀ dájú,"},{"book":"Gẹnẹsisi","chapter":"23","verse":"18","text":"bí ohun ìní fún Abrahamu níwájú gbogbo ará Hiti tí ó wá sí ẹnu ibodè ìlú náà."},{"book":"Gẹnẹsisi","chapter":"23","verse":"19","text":"Lẹ́yìn náà ni Abrahamu sin aya rẹ̀ Sara sínú ihò àpáta ní ilẹ̀ Makpela nítòsí Mamre (tí í ṣe Hebroni) ní ilẹ̀ Kenaani."},{"book":"Gẹnẹsisi","chapter":"23","verse":"20","text":"Ilẹ̀ náà àti ihò àpáta tí ó wà nínú rẹ̀ ni àwọn ará Hiti fi fún Abrahamu gẹ́gẹ́ bí ohun ìní títí láé, bí ilẹ̀ ìsìnkú fún àwọn òkú tí ó bá kú fun un."}]}