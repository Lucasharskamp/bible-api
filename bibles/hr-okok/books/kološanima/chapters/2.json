{"data":[{"book":"Kološanima","chapter":"2","verse":"1","text":"Želim da znate koliko sam se mučio za vas, za Crkvu u Laodiceji i za sve one koji me još nisu osobno upoznali."},{"book":"Kološanima","chapter":"2","verse":"2","text":"Želim da se njihova srca ohrabre, povezana u ljubavi, da dobiju bogatu i punu spoznaju Božje tajne: Krista."},{"book":"Kološanima","chapter":"2","verse":"3","text":"U njemu su skrivena sva bogatstva mudrosti i spoznaje."},{"book":"Kološanima","chapter":"2","verse":"4","text":"Govorim vam to da vas nitko ne prevari uvjerljivim riječima."},{"book":"Kološanima","chapter":"2","verse":"5","text":"Iako sam daleko od vas, u mislima sam s vama. Veoma me raduje što živite kako treba i što je vaša vjera u Krista čvrsta."},{"book":"Kološanima","chapter":"2","verse":"6","text":"Kako ste prihvatili Krista za Gospodina, tako nastavite s njime živjeti."},{"book":"Kološanima","chapter":"2","verse":"7","text":"Budite u njemu ukorijenjeni pa ćete se izgrađivati i učvršćivati u vjeri kako ste i poučeni. Obilno zahvaljujte Bogu."},{"book":"Kološanima","chapter":"2","verse":"8","text":"Nemojte da vas tko odvuče ispraznim mudrovanjem koje se temelji na ljudskim predajama i na počelima ovoga svijeta, a ne na Kristu."},{"book":"Kološanima","chapter":"2","verse":"9","text":"Jer u Kristu doslovce prebiva sva punina božanstva,"},{"book":"Kološanima","chapter":"2","verse":"10","text":"a vi ste ispunjeni kroz zajedništvo s njime, koji je iznad svakoga poglavarstva i vlasti u svemiru."},{"book":"Kološanima","chapter":"2","verse":"11","text":"Kad ste došli Kristu, “obrezani” ste, ali ne tjelesno. Bio je to duhovni zahvat—“odrezana” je vaša grešna narav."},{"book":"Kološanima","chapter":"2","verse":"12","text":"Jer s Kristom ste ukopani pri krštenju. I s njim ste uskrsnuli u novi život jer ste se pouzdali u moćnu Božju silu, koja je i Krista podignula od mrtvih."},{"book":"Kološanima","chapter":"2","verse":"13","text":"Bili ste nekoć mrtvi zbog svojih prijestupa i zbog toga što vaša grešna narav još nije bila “odrezana”. Tada vas je Bog oživio s Kristom. Oprostio nam je sve prijestupe."},{"book":"Kološanima","chapter":"2","verse":"14","text":"Izbrisao je zadužnicu čije su odredbe bile protiv nas. Pribio ju je na Kristov križ i uništio."},{"book":"Kološanima","chapter":"2","verse":"15","text":"Tako je Bog razoružao zle vladare i vlasti. Javno ih je osramotio pobjedom na Kristovu križu."},{"book":"Kološanima","chapter":"2","verse":"16","text":"Neka vas zato nitko ne osuđuje zbog jela, pića ili zbog svetkovanja blagdana, mlađaka ili subote."},{"book":"Kološanima","chapter":"2","verse":"17","text":"Jer ta su pravila bila tek sjena prave stvarnosti—Krista."},{"book":"Kološanima","chapter":"2","verse":"18","text":"Ne dajte da vam oni koji uživaju u lažnoj poniznosti i štovanju anđela kažu kako niste zaslužili nagradu. Takvi ljudi, oholi zbog svoje tjelesne pameti, unedogled nabrajaju pojedinosti viđenja koja su imali."},{"book":"Kološanima","chapter":"2","verse":"19","text":"Ali ne drže se Krista, glave Tijela koje je snažno povezano i koje raste samo dobivajući hranu i snagu od Boga."},{"book":"Kološanima","chapter":"2","verse":"20","text":"Ako ste zaista umrli s Kristom, onda vas je on oslobodio temeljnih počela ovoga svijeta. Zašto se onda, kao da još pripadate ovomu svijetu, podvrgavate propisima kao što su:"},{"book":"Kološanima","chapter":"2","verse":"21","text":"“Ne jedi! Ne kušaj! Ne takni!”"},{"book":"Kološanima","chapter":"2","verse":"22","text":"Takva pravila obična su ljudska umotvorina jer se odnose na stvari koje uporabom nestaju."},{"book":"Kološanima","chapter":"2","verse":"23","text":"Ti propisi prividno su mudri zbog samozvanog bogoštovlja, poniznosti i trapljenja tijela, ali ne pomažu čovjeku da nadvlada svoje zle misli i želje."}]}