{"data":[{"book":"1 USamuyeli","chapter":"1","verse":"1","text":"Kwakulendoda ethile yaseRamathayimi, umZufi owayevela elizweni lamaqaqa elako-Efrayimi, ibizo layo lalingu-Elikhana indodana kaJerohamu, indodana ka-Elihu, indodana kaThohu, indodana kaZufi, umʼEfrayimi."},{"book":"1 USamuyeli","chapter":"1","verse":"2","text":"Wayelabafazi ababili; omunye wayethiwa nguHana omunye enguPhenina. UPhenina wayelabantwana kodwa uHana engelabo."},{"book":"1 USamuyeli","chapter":"1","verse":"3","text":"Ngeminyaka yonke indoda le yayisuka emzini wakibo isiyakhonza, inikela lomhlatshelo kuThixo uSomandla eShilo, lapho uHofini loFinehasi, amadodana amabili ka-Eli, ababengabaphristi bakaThixo khona."},{"book":"1 USamuyeli","chapter":"1","verse":"4","text":"Kwakusithi kungafika isikhathi sokuthi u-Elikhana anikele umhlatshelo, wayenika umkakhe uPhenina lawo wonke amadodana lamadodakazi akhe izabelo zenyama."},{"book":"1 USamuyeli","chapter":"1","verse":"5","text":"Kodwa uHana wayemnika isabelo esiphindwe kabili ngoba wayemthanda, kodwa uThixo wayesivalile isibeletho sakhe."},{"book":"1 USamuyeli","chapter":"1","verse":"6","text":"Njalo ngenxa yokuthi uThixo wayesivalile isibeletho sakhe, unyanewabo wayehlala emgolomba ukuze amcaphule."},{"book":"1 USamuyeli","chapter":"1","verse":"7","text":"Lokhu kwaqhubeka iminyaka yonke. Ngezikhathi zonke lapho uHana eye endlini kaThixo, unyanewabo wayemgolomba aze akhale njalo ehluleke lokudla."},{"book":"1 USamuyeli","chapter":"1","verse":"8","text":"U-Elikhana umkakhe, wayesithi kuye, “Hana, ukhalelani na? Kungani ungadli na? Kungani udanile? Kuwe angiqakathekanga ukwedlula amadodana alitshumi na?”"},{"book":"1 USamuyeli","chapter":"1","verse":"9","text":"Kwake kwathi sebeqede ukudla lokunatha eShilo, uHana wasukuma. Ngalesosikhathi u-Eli umphristi wayehlezi esihlalweni phansi kwensika yomnyango wethempeli likaThixo."},{"book":"1 USamuyeli","chapter":"1","verse":"10","text":"Ngobuhlungu bomoya uHana wakhala kakhulu njalo wakhuleka kuThixo."},{"book":"1 USamuyeli","chapter":"1","verse":"11","text":"Wafunga esithi, “Awu, Thixo Somandla, nxa ungakhangela nje usizi lwencekukazi yakho ungikhumbule, njalo ungayikhohlwa incekukazi yakho kodwa uyiphe indodana, lapho-ke ngizayinika uThixo okwensuku zonke zokuphila kwayo, njalo akulampuco ezasetshenziswe ekhanda layo.”"},{"book":"1 USamuyeli","chapter":"1","verse":"12","text":"Ekuqhubekeni kwakhe uHana ekhuleka kuThixo, u-Eli wananzelela umlomo wakhe."},{"book":"1 USamuyeli","chapter":"1","verse":"13","text":"UHana wayekhulekela enhliziyweni yakhe, izindebe zakhe zinyikinyeka kodwa ilizwi lakhe lingezwakali. U-Eli wacabanga ukuthi wayedakiwe,"},{"book":"1 USamuyeli","chapter":"1","verse":"14","text":"ngakho wathi kuye, “Koze kube nini ulokhu udakwa na? Yekela iwayini lakho.”"},{"book":"1 USamuyeli","chapter":"1","verse":"15","text":"“Akunjalo nkosi yami,” uHana waphendula. “Ngingowesifazane ohlupheke kakhulu. Kangizange nginathe iwayini kumbe utshwala. Kade ngisethula umphefumulo wami kuThixo."},{"book":"1 USamuyeli","chapter":"1","verse":"16","text":"Ungathathi incekukazi yakho njengowesifazane ogangileyo; kade ngikhuleka lapha ngenxa yosizi lwami olukhulu kanye lobuhlungu.”"},{"book":"1 USamuyeli","chapter":"1","verse":"17","text":"U-Eli waphendula wathi, “Hamba ngokuthula, sengathi uNkulunkulu ka-Israyeli angakupha lokho okucele kuye.”"},{"book":"1 USamuyeli","chapter":"1","verse":"18","text":"UHana wathi, “Sengathi incekukazi yakho ingathola umusa emehlweni akho.” Lapho-ke wasuka wahamba, wadla, njalo ubuso bakhe babungasadananga."},{"book":"1 USamuyeli","chapter":"1","verse":"19","text":"Ekuseni okwalandelayo bavuka bayakhonza phambi kukaThixo basebebuyela emzini wabo eRama. U-Elikhana walala loHana umkakhe, uThixo wamkhumbula."},{"book":"1 USamuyeli","chapter":"1","verse":"20","text":"Ngakho ngokuhamba kwesikhathi uHana wathatha isisu wazala indodana. Wayetha ibizo wathi nguSamuyeli, esithi, “Ngoba ngamcela kuThixo.”"},{"book":"1 USamuyeli","chapter":"1","verse":"21","text":"Kwathi lapho u-Elikhana ehamba labendlu yakhe bonke ukuyanikela umhlatshelo weminyaka yonke kuThixo lokugcwalisa isifungo sakhe,"},{"book":"1 USamuyeli","chapter":"1","verse":"22","text":"uHana kahambanga. Wathi kumkakhe, “Emva kokuba umfana eselunyulwe, ngizamthatha ngiyemethula phambi kukaThixo, njalo uzahlala khona kokuphela.”"},{"book":"1 USamuyeli","chapter":"1","verse":"23","text":"U-Elikhana umkakhe wathi kuye, “Yenza lokho okukhanya kukuhle kuwe. Hlala khonapho uze umkhuphe ebeleni; kuphela nje sengathi uThixo angagcwalisa ilizwi lakhe.” Ngakho owesifazane wahlala ekhaya wondla indodana yakhe waze wayilumula."},{"book":"1 USamuyeli","chapter":"1","verse":"24","text":"Emva kokuba esekhutshiwe ebeleni, wahamba lomfana, emncane enjalo kanye lenkunzi eyayileminyaka emithathu ubudala, lehefa lempuphu yengqoloyi kanye lembodlela yewayini, wamusa endlini kaThixo eShilo."},{"book":"1 USamuyeli","chapter":"1","verse":"25","text":"Kwathi inkunzi sebeyihlabile, bamhambisa umfana ku-Eli,"},{"book":"1 USamuyeli","chapter":"1","verse":"26","text":"uHana wasesithi kuye, “Ngeqiniso elinjengoba ukhona, nkosi yami, mina ngingulowana umfazi owema phansi kwakho ekhuleka kuThixo."},{"book":"1 USamuyeli","chapter":"1","verse":"27","text":"Ngakhulekela umntwana lo, njalo uThixo usengiphile engakucelayo."},{"book":"1 USamuyeli","chapter":"1","verse":"28","text":"Ngakho khathesi sengimnika uThixo. Uzanikwa uThixo impilo yakhe yonke.” Wakhonza uThixo khonapho."}]}