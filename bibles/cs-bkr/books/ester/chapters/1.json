{"data":[{"book":"Ester","chapter":"1","verse":"1","text":"Stalo se pak za času krále Asvera, (to jest ten Asverus, jenž kraloval od Indie až k Mouřenínské zemi nad sto dvadcíti a sedmi krajinami),"},{"book":"Ester","chapter":"1","verse":"2","text":"Že toho času, když seděl král Asverus na stolici království svého, jenž byla v Susan, městě královském,"},{"book":"Ester","chapter":"1","verse":"3","text":"Léta třetího kralování svého, učinil u sebe hody všechněm knížatům svým a služebníkům svým, nejznamenitějším Perským a Médským, hejtmanům a vládařům nad krajinami,"},{"book":"Ester","chapter":"1","verse":"4","text":"Ukazuje bohatství, slávu království svého a čest, i ozdobu důstojnosti své za mnoho dnů, totiž za sto a osmdesáte dnů."},{"book":"Ester","chapter":"1","verse":"5","text":"(A když se vyplnili dnové ti, učinil král všemu lidu, což ho koli bylo v Susan městě královském, od největšího až do nejmenšího, hody za sedm dní na paláci v zahradě při domě královském.)"},{"book":"Ester","chapter":"1","verse":"6","text":"Též čalouny bílé, zelené a z postavce modrého, zavěšené na provázcích kmentových a šarlatových u kroužků stříbrných, na sloupích mramorových, lůžka zlatá a stříbrná na podlaze porfyretové a mramorové, pariové a socharetové."},{"book":"Ester","chapter":"1","verse":"7","text":"Nápoj pak dávali v nádobách zlatých, a to v nádobách jiných a jiných, i vína královského v hojnosti, jakž slušelo na krále."},{"book":"Ester","chapter":"1","verse":"8","text":"Ale ku pití, podlé nařízení, žádný nenutil. Nebo tak poručil král všechněm správcům domu svého, aby činili podlé vůle jednoho každého."},{"book":"Ester","chapter":"1","verse":"9","text":"Také i královna Vasti učinila hody ženám v domě královském krále Asvera."},{"book":"Ester","chapter":"1","verse":"10","text":"Dne pak sedmého, když se podveselil král vínem, rozkázal Mehumanovi, Biztovi, Charbonovi, Bigtovi a Abagtovi, Zetarovi a Karkasovi, sedmi komorníkům, kteříž sloužili před oblíčejem krále Asvera,"},{"book":"Ester","chapter":"1","verse":"11","text":"Aby přivedli Vasti královnu před oblíčej krále v koruně královské, aby okázal národům i knížatům krásu její; nebo velmi krásná byla."},{"book":"Ester","chapter":"1","verse":"12","text":"Ale odepřela královna Vasti přijíti k rozkazu královskému, skrze ty komorníky vzkázanému. Pročež král rozhněval se velmi a rozpálil se hněvem sám v sobě."},{"book":"Ester","chapter":"1","verse":"13","text":"I řekl král mudrcům znajícím časy, (nebo tak každé věci podával král na všecky zběhlé v právích a soudech),"},{"book":"Ester","chapter":"1","verse":"14","text":"A nejbližšímu sebe Charsenovi, Setarovi, Admatovi, Tarsisovi, Meresovi, Marsenovi, Memuchanovi, sedmi vývodám Perským a Médským, jenž vídali tvář královskou, a sedali první po králi:"},{"book":"Ester","chapter":"1","verse":"15","text":"Co se má podlé práva státi s královnou Vasti, proto že nevyplnila rozkazu krále Asvera, stalého skrze komorníky?"},{"book":"Ester","chapter":"1","verse":"16","text":"Tedy řekl Memuchan před králem i knížaty: Ne proti samému králi zavinila královna Vasti, ale proti všechněm knížatům, a proti všechněm národům všech krajin Asvera krále."},{"book":"Ester","chapter":"1","verse":"17","text":"Nebo když se donese to, co učinila královna, všech žen, zlehčí sobě muže své a řeknou: An král Asverus rozkázal přivésti královnu Vasti před oblíčej svůj, a však nepřišla."},{"book":"Ester","chapter":"1","verse":"18","text":"Nýbrž ještě tohoto dne budou to mluviti kněžny Perské a Médské, (kteréž slyšely, co učinila královna), všechněm knížatům královským, i naplodí se hojně pýchy a zpoury."},{"book":"Ester","chapter":"1","verse":"19","text":"Jestliže se tedy králi za dobré vidí, nechť se stane výpověď královská od oblíčeje jeho, a nechť jest vepsána mezi práva Perská a Médská, kteráž by nemohla změněna býti, že nechtěla přijíti Vasti před oblíčej krále Asvera, pročež království její dá král jiné, lepší nežli ona."},{"book":"Ester","chapter":"1","verse":"20","text":"Tak když uslyší výpověd královskou, kterouž vyhlásiti dá po všem království svém, jakkoli veliké jest, všecky ženy v poctivosti míti budou manžely své, od největšího až do nejmenšího."},{"book":"Ester","chapter":"1","verse":"21","text":"I líbila se ta rada králi i knížatům, a učinil král podlé rady Memuchanovy."},{"book":"Ester","chapter":"1","verse":"22","text":"A rozeslal listy do všech krajin královských, do jedné každé krajiny písmem jejím, a do každého národu jazykem jeho, aby každý muž byl pánem domu svého. Což oznámil každý hejtman lidu jazykem jeho."}]}