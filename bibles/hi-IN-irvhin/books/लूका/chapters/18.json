{"data":[{"book":"लूका","chapter":"18","verse":"1","text":"फिर उसने इसके विषय में कि नित्य प्रार्थना करना और साहस नहीं छोड़ना चाहिए उनसे यह दृष्टान्त कहा:"},{"book":"लूका","chapter":"18","verse":"2","text":"“किसी नगर में एक न्यायी रहता था; जो न परमेश्वर से डरता था और न किसी मनुष्य की परवाह करता था।"},{"book":"लूका","chapter":"18","verse":"3","text":"और उसी नगर में एक विधवा भी रहती थी: जो उसके पास आ आकर कहा करती थी, ‘मेरा न्याय चुकाकर मुझे मुद्दई से बचा।’"},{"book":"लूका","chapter":"18","verse":"4","text":"उसने कितने समय तक तो न माना परन्तु अन्त में मन में विचार कर कहा, ‘यद्यपि मैं न परमेश्वर से डरता, और न मनुष्यों की कुछ परवाह करता हूँ;"},{"book":"लूका","chapter":"18","verse":"5","text":"फिर भी यह विधवा मुझे सताती रहती है, इसलिए मैं उसका न्याय चुकाऊँगा, कहीं ऐसा न हो कि घड़ी-घड़ी आकर अन्त को मेरी नाक में दम करे।’”"},{"book":"लूका","chapter":"18","verse":"6","text":"प्रभु ने कहा, “सुनो, कि यह अधर्मी न्यायी क्या कहता है?"},{"book":"लूका","chapter":"18","verse":"7","text":"अतः क्या परमेश्वर अपने चुने हुओं का न्याय न चुकाएगा, जो रात-दिन उसकी दुहाई देते रहते; और क्या वह उनके विषय में देर करेगा?"},{"book":"लूका","chapter":"18","verse":"8","text":"मैं तुम से कहता हूँ; वह तुरन्त उनका न्याय चुकाएगा; पर मनुष्य का पुत्र जब आएगा, तो क्या वह पृथ्वी पर विश्वास पाएगा?”"},{"book":"लूका","chapter":"18","verse":"9","text":"और उसने उनसे जो अपने ऊपर भरोसा रखते थे, कि हम धर्मी हैं, और दूसरों को तुच्छ जानते थे, यह दृष्टान्त कहा:"},{"book":"लूका","chapter":"18","verse":"10","text":"“दो मनुष्य मन्दिर में प्रार्थना करने के लिये गए; एक फरीसी था और दूसरा चुंगी लेनेवाला।"},{"book":"लूका","chapter":"18","verse":"11","text":"फरीसी खड़ा होकर अपने मन में यह प्रार्थना करने लगा, ‘हे परमेश्वर, मैं तेरा धन्यवाद करता हूँ, कि मैं और मनुष्यों के समान दुष्टता करनेवाला, अन्यायी और व्यभिचारी नहीं, और न इस चुंगी लेनेवाले के समान हूँ।"},{"book":"लूका","chapter":"18","verse":"12","text":"मैं सप्ताह में दो बार उपवास करता हूँ; मैं अपनी सब कमाई का दसवाँ अंश भी देता हूँ।’"},{"book":"लूका","chapter":"18","verse":"13","text":"“परन्तु चुंगी लेनेवाले ने दूर खड़े होकर, स्वर्ग की ओर आँख उठाना भी न चाहा, वरन् अपनी छाती पीट-पीट कर18:13 छाती पीट-पीट कर: अपने पापों को ध्यान में रखते हुए दु:ख और पीड़ा की अभिव्यक्ति। कहा, ‘हे परमेश्वर मुझ पापी पर दया कर!’ (भज. 51:1)"},{"book":"लूका","chapter":"18","verse":"14","text":"मैं तुम से कहता हूँ, कि वह दूसरा नहीं; परन्तु यही मनुष्य धर्मी ठहरा18:14 धर्मी ठहरा: परमेश्वर द्वारा स्वीकृत या अनुमोदित। “धर्मी ठहराया जाना” शब्द का अर्थ है धर्मी के रूप में माना जाना या धर्मी घोषित करना। और अपने घर गया; क्योंकि जो कोई अपने आपको बड़ा बनाएगा, वह छोटा किया जाएगा; और जो अपने आपको छोटा बनाएगा, वह बड़ा किया जाएगा।”"},{"book":"लूका","chapter":"18","verse":"15","text":"फिर लोग अपने बच्चों को भी उसके पास लाने लगे, कि वह उन पर हाथ रखे; और चेलों ने देखकर उन्हें डाँटा।"},{"book":"लूका","chapter":"18","verse":"16","text":"यीशु ने बच्चों को पास बुलाकर कहा, “बालकों को मेरे पास आने दो, और उन्हें मना न करो: क्योंकि परमेश्वर का राज्य ऐसों ही का है।"},{"book":"लूका","chapter":"18","verse":"17","text":"मैं तुम से सच कहता हूँ, कि जो कोई परमेश्वर के राज्य को बालक के समान ग्रहण न करेगा वह उसमें कभी प्रवेश करने न पाएगा।”"},{"book":"लूका","chapter":"18","verse":"18","text":"किसी सरदार ने उससे पूछा, “हे उत्तम गुरु, अनन्त जीवन का अधिकारी होने के लिये मैं क्या करूँ?”"},{"book":"लूका","chapter":"18","verse":"19","text":"यीशु ने उससे कहा, “तू मुझे उत्तम क्यों कहता है? कोई उत्तम नहीं, केवल एक, अर्थात् परमेश्वर।"},{"book":"लूका","chapter":"18","verse":"20","text":"तू आज्ञाओं को तो जानता है: ‘व्यभिचार न करना, हत्या न करना, चोरी न करना, झूठी गवाही न देना, अपने पिता और अपनी माता का आदर करना।’”"},{"book":"लूका","chapter":"18","verse":"21","text":"उसने कहा, “मैं तो इन सब को लड़कपन ही से मानता आया हूँ।”"},{"book":"लूका","chapter":"18","verse":"22","text":"यह सुन, “यीशु ने उससे कहा, तुझ में अब भी एक बात की घटी है, अपना सब कुछ बेचकर कंगालों को बाँट दे; और तुझे स्वर्ग में धन मिलेगा, और आकर मेरे पीछे हो ले।”"},{"book":"लूका","chapter":"18","verse":"23","text":"वह यह सुनकर बहुत उदास हुआ, क्योंकि वह बड़ा धनी था।"},{"book":"लूका","chapter":"18","verse":"24","text":"यीशु ने उसे देखकर कहा, “धनवानों का परमेश्वर के राज्य में प्रवेश करना कितना कठिन है!"},{"book":"लूका","chapter":"18","verse":"25","text":"परमेश्वर के राज्य में धनवान के प्रवेश करने से ऊँट का सूई के नाके में से निकल जाना सहज है।”"},{"book":"लूका","chapter":"18","verse":"26","text":"और सुननेवालों ने कहा, “तो फिर किसका उद्धार हो सकता है?”"},{"book":"लूका","chapter":"18","verse":"27","text":"उसने कहा, “जो मनुष्य से नहीं हो सकता, वह परमेश्वर से हो सकता है।”"},{"book":"लूका","chapter":"18","verse":"28","text":"पतरस ने कहा, “देख, हम तो घर-बार छोड़कर तेरे पीछे हो लिये हैं।”"},{"book":"लूका","chapter":"18","verse":"29","text":"उसने उनसे कहा, “मैं तुम से सच कहता हूँ, कि ऐसा कोई नहीं जिसने परमेश्वर के राज्य के लिये घर, या पत्नी, या भाइयों, या माता-पिता, या बाल-बच्चों को छोड़ दिया हो।"},{"book":"लूका","chapter":"18","verse":"30","text":"और इस समय कई गुणा अधिक न पाए; और परलोक में अनन्त जीवन।”"},{"book":"लूका","chapter":"18","verse":"31","text":"फिर उसने बारहों को साथ लेकर उनसे कहा, “हम यरूशलेम को जाते हैं, और जितनी बातें मनुष्य के पुत्र के लिये भविष्यद्वक्ताओं के द्वारा लिखी गई हैं18:31 जितनी बातें .... भविष्यद्वक्ताओं के द्वारा लिखी गई हैं: वह लोग जिन्होंने मसीह के आने के विषय पहले से कहा, और जिसकी भविष्यद्वाणी पुराने नियम में दर्ज की गई हैं। वे सब पूरी होंगी।"},{"book":"लूका","chapter":"18","verse":"32","text":"क्योंकि वह अन्यजातियों के हाथ में सौंपा जाएगा, और वे उसका उपहास करेंगे; और उसका अपमान करेंगे, और उस पर थूकेंगे।"},{"book":"लूका","chapter":"18","verse":"33","text":"और उसे कोड़े मारेंगे, और मार डालेंगे, और वह तीसरे दिन जी उठेगा।”"},{"book":"लूका","chapter":"18","verse":"34","text":"और उन्होंने इन बातों में से कोई बात न समझी और यह बात उनसे छिपी रही, और जो कहा गया था वह उनकी समझ में न आया।"},{"book":"लूका","chapter":"18","verse":"35","text":"जब वह यरीहो के निकट पहुँचा, तो एक अंधा सड़क के किनारे बैठा हुआ भीख माँग रहा था।"},{"book":"लूका","chapter":"18","verse":"36","text":"और वह भीड़ के चलने की आहट सुनकर पूछने लगा, “यह क्या हो रहा है?”"},{"book":"लूका","chapter":"18","verse":"37","text":"उन्होंने उसको बताया, “यीशु नासरी जा रहा है।”"},{"book":"लूका","chapter":"18","verse":"38","text":"तब उसने पुकारके कहा, “हे यीशु, दाऊद की सन्तान, मुझ पर दया कर!”"},{"book":"लूका","chapter":"18","verse":"39","text":"जो आगे-आगे जा रहे थे, वे उसे डाँटने लगे कि चुप रहे परन्तु वह और भी चिल्लाने लगा, “हे दाऊद की सन्तान, मुझ पर दया कर!”"},{"book":"लूका","chapter":"18","verse":"40","text":"तब यीशु ने खड़े होकर आज्ञा दी कि उसे मेरे पास लाओ, और जब वह निकट आया, तो उसने उससे यह पूछा,"},{"book":"लूका","chapter":"18","verse":"41","text":"तू क्या चाहता है, “मैं तेरे लिये करूँ?” उसने कहा, “हे प्रभु, यह कि मैं देखने लगूँ।”"},{"book":"लूका","chapter":"18","verse":"42","text":"यीशु ने उससे कहा, “देखने लग, तेरे विश्वास ने तुझे अच्छा कर दिया है।”"},{"book":"लूका","chapter":"18","verse":"43","text":"और वह तुरन्त देखने लगा; और परमेश्वर की बड़ाई करता हुआ, उसके पीछे हो लिया, और सब लोगों ने देखकर परमेश्वर की स्तुति की।"}]}