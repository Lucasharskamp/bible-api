{"data":[{"book":"Ts`etta","chapter":"50","verse":"1","text":"Yusuf dekkılqa k'yorzul geşşe-geşşe mang'us ubbabı ha'a."},{"book":"Ts`etta","chapter":"50","verse":"2","text":"Mang'vee cune g'ulluxçiy-doxturaaşilqa dekkın mayit mumyelamişe'ecenva əmr haa'a. Doxturaaşed İzrailin mayit mumyelamişa'an."},{"book":"Ts`etta","chapter":"50","verse":"3","text":"Mana iş doxturaaşe yoq'ts'al (40) yiğna haa'a. Mumyelamişa'as manimena vaxtniyxhe vukkiykanna. Yights'al (70) yiğna misirğançenbı mang'uqa gyaaşe."},{"book":"Ts`etta","chapter":"50","verse":"4","text":"Ak'ın yiğbı ç'əveetxhamee, Yusufee fironne insanaaşik'le eyhen:"},{"book":"Ts`etta","chapter":"50","verse":"5","text":"dekke zasqa k'ın g'assaras alikkı uvhuynniy: «Zı qik'asda xhinne vor. Kana'anne ölkee zı zasda mağaree nyaq'v hav'u. Zı maa k'eyxhe». Həşde fironee zı hasrecen, dek k'eyxhı yı'q'əlqa sak'alas."},{"book":"Ts`etta","chapter":"50","verse":"6","text":"Fironee eyhen:"},{"book":"Ts`etta","chapter":"50","verse":"7","text":"Məxür Yusuf ayk'anna dek k'eyxhas. Yusufuka sacigee fironun delesın insanar, Misirın ağsaqqalar,"},{"book":"Ts`etta","chapter":"50","verse":"8","text":"Yusufneyiy dekkıne xaabın gırgınbı, çocar, havayk'an. Manbışe saccu çavra-vəq'əyiy uşaxar Goşen g'alyaa'a."},{"book":"Ts`etta","chapter":"50","verse":"9","text":"Manbışika sacigee balkanaaşil alepxıynbı, dəv'əys hı'iyne daşk'abışe gyuv'uruynbı yəqqı'lqa qığeebaç'e. Maa qəpqəs-ələpqəs devxhesınmeen insanar vooxhe."},{"book":"Ts`etta","chapter":"50","verse":"10","text":"Manbı İordan damayne şene sural, Atad eyhene cigeene atteeqa (suk mettaa'an ciga) hipxhıring'a, axtıne nıq'ıka gyaaşe giviyğal. Ma'ab Yusufee dekkıs yighılle yiğna ak' hoole."},{"book":"Ts`etta","chapter":"50","verse":"11","text":"Mane ölkayne insanaaşik'le Kana'anğançenbışik'le, Atadee hoolena ak' g'avcumee, uvhuyn: «Misirbışiqa xədın geşşuyud». İordan damayne k'anene cigays çil-alla Avel-Mitsrayim (misirbışin geşşuy) do giyxhe."},{"book":"Ts`etta","chapter":"50","verse":"12","text":"Yaaq'ubne dixbışe gırgın dekke uvhuyn xhinne ha'a."},{"book":"Ts`etta","chapter":"50","verse":"13","text":"Mana manbışe Kana'anee ölkeeqa qarı, Mamreys k'anene Maxpela eyhene çoleene mağaree'ar nyuq'neeqa giyxhe. Mana mağara İbrahimee çoluka sa cigee cus nyaq'v haa'asın ciga ixhecenva Q'etbışda eyxhene Efronukeniy alivşu."},{"book":"Ts`etta","chapter":"50","verse":"14","text":"Dek k'eyxhıyle qiyğa, Yusuf cune çocaaşika, dekkıne ak'ıs abıyne gırgınbışika sacigee Misirqa siyk'al."},{"book":"Ts`etta","chapter":"50","verse":"15","text":"Dek qik'uyle qiyğa, Yusufne çocaaşe sana-sang'uk'le eyhen:"},{"book":"Ts`etta","chapter":"50","verse":"16","text":"Mançil-allab manbışe Yusufus xabar g'axuvu:"},{"book":"Ts`etta","chapter":"50","verse":"17","text":"«Yusufuk'le inəxüd eyhe: „Hucoone ixhes, çocaaşe vas hav'una pisvalla, yik'el hivxhanee'e“». Həşded şi vake heqqa, hucoone ixhes, yiğne dekkee ı'bəədat ha'ane Allahee g'ulaaşin bınahbı yik'elixan he'ecen."},{"book":"Ts`etta","chapter":"50","verse":"18","text":"Qiyğa çocar mang'usqa abı çiyelqamee k'yobzur, «Şi həşdiyle yuğun g'ular vobva» eyhe."},{"book":"Ts`etta","chapter":"50","verse":"19","text":"Yusufee manbışik'le eyhen:"},{"book":"Ts`etta","chapter":"50","verse":"20","text":"İlyaake, şos zas pisvalla haa'as vukkiykın, Allaheeyib mana yugvalis qav'u. G'iyna şok'le g'ecenbıyiy xəppanane insanaaşina ı'mı'r g'attivxhan he'ecenva Allahee məxüd hı'ı."},{"book":"Ts`etta","chapter":"50","verse":"21","text":"Mançil-alla qıməəq'ən zı şoqar vuşde uşaxaaşiqar ilyakkasda."},{"book":"Ts`etta","chapter":"50","verse":"22","text":"Yusuf cuneyiy dekkıne xizanıka Misir axva. Yusufee vəşşe yits'ılle (110) sen ha'a."},{"book":"Ts`etta","chapter":"50","verse":"23","text":"Mang'uk'le Efrayimın uşaxarıb nevabıb g'oocenbı. Menaşşeyne duxayne Maxiriyne uşaxaaşisıb mang'vee dekvalla haa'a."},{"book":"Ts`etta","chapter":"50","verse":"24","text":"Sabara gah ılğevç'uyle qiyğa Yusufee çocaaşik'le eyhen:"},{"book":"Ts`etta","chapter":"50","verse":"25","text":"Qiyğa Yusufee İzrailybışisqa k'ınbı g'assaras alikkı eyhen:"},{"book":"Ts`etta","chapter":"50","verse":"26","text":"Yusuf vəşşe yits'ılle (110) sen hı'ı qek'a. Mana Misiree mumyelamiş hı'ı tabuteeqa giyxhe."}]}