{"data":[{"book":"Atiirĩrĩri","chapter":"17","verse":"1","text":"Na rĩrĩ, mũndũ wetagwo Mika wa kuuma bũrũri ũrĩa ũrĩ irĩma wa Efiraimu"},{"book":"Atiirĩrĩri","chapter":"17","verse":"2","text":"akĩĩra nyina atĩrĩ, “Cekeri ngiri ĩmwe na igana rĩmwe cia betha17:2 nĩ ta kilo 13 iria cioirwo kuuma kũrĩ we, na iria ndaiguire ũkĩrumanĩra kĩrumi-rĩ, nĩ niĩ ndĩ nacio; nĩ niĩ ndacioire.”"},{"book":"Atiirĩrĩri","chapter":"17","verse":"3","text":"Rĩrĩa aacookirie cekeri icio ngiri ĩmwe na igana rĩmwe cia betha kũrĩ nyina-rĩ, nyina akiuga atĩrĩ, “Niĩ nĩndamũrĩra Jehova betha yakwa kũna nĩgeetha mũrũ wakwa athondeke mũhianano mũicũhie na mũhianano wa gũtwekio. Nĩngũgũcookeria.”"},{"book":"Atiirĩrĩri","chapter":"17","verse":"4","text":"Nĩ ũndũ ũcio agĩcookia betha ĩyo kũrĩ nyina, nake nyina akĩoya cekeri magana meerĩ cia betha17:4 nĩ ta kilo igĩrĩ na robo (2:25) na agĩcineana kũrĩ mũturi wa betha, ũrĩa wacithondekire mũhianano wa gwacũhio na mũhianano wa gũtwekio. Nayo ikĩigwo thĩinĩ wa nyũmba ya Mika."},{"book":"Atiirĩrĩri","chapter":"17","verse":"5","text":"Na rĩrĩ, mũndũ ũcio wetagwo Mika nĩ aarĩ na ihooero, nake agĩthondeka ebodi, na mĩhianano ĩmwe ya gũtwekio na agĩtua mũriũ ũmwe wake mũthĩnjĩri-ngai wake."},{"book":"Atiirĩrĩri","chapter":"17","verse":"6","text":"Matukũ-inĩ macio Isiraeli gũtiarĩ mũthamaki; o mũndũ ekaga ũrĩa oonaga kwagĩrĩire."},{"book":"Atiirĩrĩri","chapter":"17","verse":"7","text":"Mũlawii ũmwe mwanake kuuma itũũra rĩa Bethilehemu ya Juda, watũũraga thĩinĩ wa mũhĩrĩga wa Juda,"},{"book":"Atiirĩrĩri","chapter":"17","verse":"8","text":"akiuma itũũra-inĩ rĩu agĩthiĩ gwetha kũndũ kũngĩ gwa gũtũũra. Arĩ njĩra-inĩ agĩkora nyũmba ya Mika ĩrĩa yarĩ bũrũri-inĩ ũrĩa wa irĩma wa Efiraimu."},{"book":"Atiirĩrĩri","chapter":"17","verse":"9","text":"Mika akĩmũũria atĩrĩ, “Wee uumĩte kũ?”"},{"book":"Atiirĩrĩri","chapter":"17","verse":"10","text":"Nake Mika akĩmwĩra atĩrĩ, “Tũũrania na niĩ ũtuĩke baba na mũthĩnjĩri-ngai wakwa, na nĩndĩrĩkũheaga cekeri ikũmi cia betha17:10 nĩ ta giramu 110 o mwaka, na nguo ciaku cia kwĩhumba na irio cia kũrĩa.”"},{"book":"Atiirĩrĩri","chapter":"17","verse":"11","text":"Nĩ ũndũ ũcio Mũlawii ũcio agĩĩtĩkĩra gũtũũrania hamwe nake, na mwanake ũcio agĩtuĩka ta ũmwe wa ariũ ake."},{"book":"Atiirĩrĩri","chapter":"17","verse":"12","text":"Ningĩ Mika akĩamũra Mũlawii ũcio, nake mwanake ũcio agĩtuĩka mũthĩnjĩri-ngai wake na agĩtũũra gwake mũciĩ."},{"book":"Atiirĩrĩri","chapter":"17","verse":"13","text":"Nake Mika akiuga atĩrĩ, “Rĩu nĩndamenya atĩ Jehova nĩekũnjĩka wega, nĩgũkorwo Mũlawii ũyũ nĩatuĩkĩte mũthĩnjĩri-ngai wakwa.”"}]}