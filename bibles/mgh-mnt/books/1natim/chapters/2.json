{"data":[{"book":"1 Natim","chapter":"2","verse":"1","text":"Paahi etu, chihinaaya uchokholha chittu chikina, kinothanana wiira unlhepelha Nlhuku ni ulhapelha ni waalhapelha attu akina ni unshukuru Nlhuku chihimiyeke wo nlhatu na attu onkhaye."},{"book":"1 Natim","chapter":"2","verse":"2","text":"Mwaalhapelheke mamwene ni attu avarenlhe ikuru wiira nikhalheke rata ni mpuha ni umwoova Nlhuku ni ukhalha makhalhelho ateelhihiye."},{"book":"1 Natim","chapter":"2","verse":"3","text":"Ulha phi mwaha woombone unonteelhiha Nlhuku Moopolhi ihu,"},{"book":"1 Natim","chapter":"2","verse":"4","text":"nothanana attu onkhaye oopolhiye achuwelhe ikeekhene."},{"book":"1 Natim","chapter":"2","verse":"5","text":"Ukhalhawaya Nlhuku rii mmoka ni tho haawo mmoka neewananiha attu ni Nlhuku, yoyo ntu uyo phi Kuristo Yesu,"},{"book":"1 Natim","chapter":"2","verse":"6","text":"ekuminhe mwanene wiira oopolhe attu onkhaye. Wowo phi waari uhimiechesha ikatema yaathananiya vaatiminre aya wiira Nlhuku nothanana wookholha attu onkhaye."},{"book":"1 Natim","chapter":"2","verse":"7","text":"Ni mii wo yoyo nlhatu uyo etu kihothanlhiya ukhalha karumiya keettuchihe attu ahiri Ayahudi, kihimiache nttenga wo upisha nrima ni ikeekhene. Kinoolhumacha ikeekhene, mena akinoothacha!"},{"book":"1 Natim","chapter":"2","verse":"8","text":"Paahi etu, kila vanokumaana inyu unlhapelha Nlhuku, kinothanana attu onkhaye atheesheke miono chiri chitakatifu ni ulhapelha wo uhithunalha mena wo uhitukutuwacha."},{"book":"1 Natim","chapter":"2","verse":"9","text":"Vavawo tho, kinothanana manyopani amaalheke ni wiitimarikha ni uweha ikuwo chinowara aya, awarelheke rata kuhii wo utiva ikharari uhinophwanelha mena wiipamba wo chittu cho idhahabu ama ilulu ama ikuwo cho nhakhu mwinchi,"},{"book":"1 Natim","chapter":"2","verse":"10","text":"nansho awarelheke wo mitheko choombone thoko chilheheriye aya uwarelha manyopani anomwoova Nlhuku."},{"book":"1 Natim","chapter":"2","verse":"11","text":"Manyopani amaalheke ni wiitimarikha vaneettuchihiya aya."},{"book":"1 Natim","chapter":"2","verse":"12","text":"Mii akinaahiyera manyopani weettuchiha manyaalhopwana ama waatawara, amaalheke."},{"book":"1 Natim","chapter":"2","verse":"13","text":"Ukhalhawaya Adamu phi achokhonlhe wuupiya, Ahawa nkaatwara."},{"book":"1 Natim","chapter":"2","verse":"14","text":"Mena Adamu khayaathepiachiye nansho opani phi athepiachiye, nkaawonya Malhehero a Nlhuku."},{"book":"1 Natim","chapter":"2","verse":"15","text":"Inakhalhaka chiicho etu, opani anowoopolhiya ukumi aya wo waayara ashaana, alhokelhaka ni upisha nrima, uttunana, utakatifu ni nrima woombone."}]}