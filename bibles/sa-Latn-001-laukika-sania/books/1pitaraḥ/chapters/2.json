{"data":[{"book":"1 pitaraḥ","chapter":"2","verse":"1","text":"sarvvān dveṣān sarvvāṁśca chalān kāpaṭyānīrṣyāḥ samastaglānikathāśca dūrīkṛtya"},{"book":"1 pitaraḥ","chapter":"2","verse":"2","text":"yuṣmābhiḥ paritrāṇāya vṛddhiprāptyarthaṁ navajātaśiśubhiriva prakṛtaṁ vāgdugdhaṁ pipāsyatāṁ|"},{"book":"1 pitaraḥ","chapter":"2","verse":"3","text":"yataḥ prabhu rmadhura etasyāsvādaṁ yūyaṁ prāptavantaḥ|"},{"book":"1 pitaraḥ","chapter":"2","verse":"4","text":"aparaṁ mānuṣairavajñātasya kintvīśvareṇābhirucitasya bahumūlyasya jīvatprastarasyeva tasya prabhoḥ sannidhim āgatā"},{"book":"1 pitaraḥ","chapter":"2","verse":"5","text":"yūyamapi jīvatprastarā iva nicīyamānā ātmikamandiraṁ khrīṣṭena yīśunā ceśvaratoṣakāṇām ātmikabalīnāṁ dānārthaṁ pavitro yājakavargo bhavatha|"},{"book":"1 pitaraḥ","chapter":"2","verse":"6","text":"yataḥ śāstre likhitamāste, yathā, paśya pāṣāṇa eko 'sti sīyoni sthāpito mayā| mukhyakoṇasya yogyaḥ sa vṛtaścātīva mūlyavān| yo jano viśvaset tasmin sa lajjāṁ na gamiṣyati|"},{"book":"1 pitaraḥ","chapter":"2","verse":"7","text":"viśvāsināṁ yuṣmākameva samīpe sa mūlyavān bhavati kintvaviśvāsināṁ kṛte nicetṛbhiravajñātaḥ sa pāṣāṇaḥ koṇasya bhittimūlaṁ bhūtvā bādhājanakaḥ pāṣāṇaḥ skhalanakārakaśca śailo jātaḥ|"},{"book":"1 pitaraḥ","chapter":"2","verse":"8","text":"te cāviśvāsād vākyena skhalanti skhalane ca niyuktāḥ santi|"},{"book":"1 pitaraḥ","chapter":"2","verse":"9","text":"kintu yūyaṁ yenāndhakāramadhyāt svakīyāścaryyadīptimadhyam āhūtāstasya guṇān prakāśayitum abhirucito vaṁśo rājakīyo yājakavargaḥ pavitrā jātiradhikarttavyāḥ prajāśca jātāḥ|"},{"book":"1 pitaraḥ","chapter":"2","verse":"10","text":"pūrvvaṁ yūyaṁ tasya prajā nābhavata kintvidānīm īśvarasya prajā ādhve| pūrvvam ananukampitā abhavata kintvidānīm anukampitā ādhve|"},{"book":"1 pitaraḥ","chapter":"2","verse":"11","text":"he priyatamāḥ, yūyaṁ pravāsino videśinaśca lokā iva manasaḥ prātikūlyena yodhibhyaḥ śārīrikasukhābhilāṣebhyo nivarttadhvam ityahaṁ vinaye|"},{"book":"1 pitaraḥ","chapter":"2","verse":"12","text":"devapūjakānāṁ madhye yuṣmākam ācāra evam uttamo bhavatu yathā te yuṣmān duṣkarmmakārilokāniva puna rna nindantaḥ kṛpādṛṣṭidine svacakṣurgocarīyasatkriyābhya īśvarasya praśaṁsāṁ kuryyuḥ|"},{"book":"1 pitaraḥ","chapter":"2","verse":"13","text":"tato heto ryūyaṁ prabhoranurodhāt mānavasṛṣṭānāṁ kartṛtvapadānāṁ vaśībhavata viśeṣato bhūpālasya yataḥ sa śreṣṭhaḥ,"},{"book":"1 pitaraḥ","chapter":"2","verse":"14","text":"deśādhyakṣāṇāñca yataste duṣkarmmakāriṇāṁ daṇḍadānārthaṁ satkarmmakāriṇāṁ praśaṁsārthañca tena preritāḥ|"},{"book":"1 pitaraḥ","chapter":"2","verse":"15","text":"itthaṁ nirbbodhamānuṣāṇām ajñānatvaṁ yat sadācāribhi ryuṣmābhi rniruttarīkriyate tad īśvarasyābhimataṁ|"},{"book":"1 pitaraḥ","chapter":"2","verse":"16","text":"yūyaṁ svādhīnā ivācarata tathāpi duṣṭatāyā veṣasvarūpāṁ svādhīnatāṁ dhārayanta iva nahi kintvīśvarasya dāsā iva|"},{"book":"1 pitaraḥ","chapter":"2","verse":"17","text":"sarvvān samādriyadhvaṁ bhrātṛvarge prīyadhvam īśvarād bibhīta bhūpālaṁ sammanyadhvaṁ|"},{"book":"1 pitaraḥ","chapter":"2","verse":"18","text":"he dāsāḥ yūyaṁ sampūrṇādareṇa prabhūnāṁ vaśyā bhavata kevalaṁ bhadrāṇāṁ dayālūnāñca nahi kintvanṛjūnāmapi|"},{"book":"1 pitaraḥ","chapter":"2","verse":"19","text":"yato 'nyāyena duḥkhabhogakāla īśvaracintayā yat kleśasahanaṁ tadeva priyaṁ|"},{"book":"1 pitaraḥ","chapter":"2","verse":"20","text":"pāpaṁ kṛtvā yuṣmākaṁ capeṭāghātasahanena kā praśaṁsā? kintu sadācāraṁ kṛtvā yuṣmākaṁ yad duḥkhasahanaṁ tadeveśvarasya priyaṁ|"},{"book":"1 pitaraḥ","chapter":"2","verse":"21","text":"tadarthameva yūyam āhūtā yataḥ khrīṣṭo'pi yuṣmannimittaṁ duḥkhaṁ bhuktvā yūyaṁ yat tasya padacihnai rvrajeta tadarthaṁ dṛṣṭāntamekaṁ darśitavān|"},{"book":"1 pitaraḥ","chapter":"2","verse":"22","text":"sa kimapi pāpaṁ na kṛtavān tasya vadane kāpi chalasya kathā nāsīt|"},{"book":"1 pitaraḥ","chapter":"2","verse":"23","text":"nindito 'pi san sa pratinindāṁ na kṛtavān duḥkhaṁ sahamāno 'pi na bhartsitavān kintu yathārthavicārayituḥ samīpe svaṁ samarpitavān|"},{"book":"1 pitaraḥ","chapter":"2","verse":"24","text":"vayaṁ yat pāpebhyo nivṛtya dharmmārthaṁ jīvāmastadarthaṁ sa svaśarīreṇāsmākaṁ pāpāni kruśa ūḍhavān tasya prahārai ryūyaṁ svasthā abhavata|"},{"book":"1 pitaraḥ","chapter":"2","verse":"25","text":"yataḥ pūrvvaṁ yūyaṁ bhramaṇakārimeṣā ivādhvaṁ kintvadhunā yuṣmākam ātmanāṁ pālakasyādhyakṣasya ca samīpaṁ pratyāvarttitāḥ|"}]}