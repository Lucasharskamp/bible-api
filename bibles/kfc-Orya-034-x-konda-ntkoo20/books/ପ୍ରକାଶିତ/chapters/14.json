{"data":[{"book":"ପ୍ରକାଶିତ","chapter":"14","verse":"1","text":"ତାନିୱେନ୍‌କା ନାନୁ ସୁଡ଼ୁତା, ମେଣ୍ତାପିଲା ସିୟୋନ ଗୋରନ୍‌ ମୁସୁକୁ ନିରାମାନାନ୍ । ୱାନି ୱାଲେ ୧୪୪,୦୦୦ ଲୋକୁ ମାର୍ହାର୍‌ । ୱାରି କାପାଲ୍‌ତୁ ମେଣ୍ତାପିଲା ମାରି ୱାନି ବୁବାଦି ଦରୁ ରାସାତାମାରାତ୍ ।"},{"book":"ପ୍ରକାଶିତ","chapter":"14","verse":"2","text":"ତାନିୱେନ୍‌କା ନାନୁ ୱେର୍‌ଆ, ଏରୁ ୱାଙ୍ଗ୍‌ନିଆଉଲି ମାରି ମିର୍‌ସିନି ଆଉଲି ୱାଜା ମୁସ୍‌କୁପୁର୍‌ତାନ୍‌ ଉନ୍‌ଡ୍ରି ବଲୁ ୱାତାତ୍‌ । ବାଜାଏସ୍‌ନିକାର୍‌ ବାଜାଏସ୍‌ସି ମାନି ମୋରି ଝୁମ୍‌କା ୱାଜା ଆକା ୱେନ୍‌ଜି ମାର୍ହାତ୍ ।"},{"book":"ପ୍ରକାଶିତ","chapter":"14","verse":"3","text":"ଆୟା ୧୪୪,୦୦୦ ଲୋକୁ ମୁସ୍‌କୁପୁର୍‌ ସିଂହାସନ୍‌ଦୁ, ନାଲ୍‌ଗି ଜାତୁଙ୍ଗୁଁ ମାରି ମଣ୍ତଲିଦି ପେରିନେତାରି ଆଗ୍‌ଡ଼ି ନିର୍ହାର୍ । ୱାର୍‌ ପୁନିପାଟା ପାରିଜିମାରାର୍‌ । ୱାରିଙ୍ଗ୍‌ ଡ଼ିସ୍‌ତିଙ୍ଗ୍‌ ଆଇକାର୍‌ ଏର୍‌ ଆୟା ପାଟା ପାର୍‍ଦେଙ୍ଗ୍‌ ଆଟ୍‍ଏଜିମାର୍ହାର୍‍ । ସାରା ଦୁନିଆ ଲୋକା ଜାତିଦି ମାଣୁକୁ କେବଲ୍‌ ୱାର୍‌ ରକିୟା ପୋଇତାମାରାର୍ ।"},{"book":"ପ୍ରକାଶିତ","chapter":"14","verse":"4","text":"ୱାର୍‌ ଆଇମେକା ୱାଲେ ନିଜେଦିଙ୍ଗ୍ ଏସ୍‌କାଙ୍ଗ୍ ପାପ୍‌ କିଏର୍‌ ମାର୍ହାର୍‌, ୱାର୍‌ ମାର୍ହାର୍‌ ନେଗିକାର୍‌ । ୱାର୍‌ ୱିଜୁଦିନ୍ ମେଣ୍ତାପିଲାଦି ୱେନ୍‌କା ବୁଲାଜିମାର୍ହାର୍‌ । ୱାର୍‌ ଲୋକା ମାଣୁକୁ ପାର୍‌ତୁମ୍‌ ରକିୟା ପଇଜି ମାପୁରୁ ମାରି ମେଣ୍ତାପିଲାଦି ଲାକ୍‌ତୁ ସର୍ପେ ଆତାମାନାର୍‌ ।"},{"book":"ପ୍ରକାଶିତ","chapter":"14","verse":"5","text":"ୱାର୍‌ ଏସ୍‌କାଙ୍ଗ୍ ମିଚ୍‌ ୱେର୍‌ନିକା ତର୍‌ଏତ୍, ୱାର୍‌ ପୁରା ଦସ୍‍ସିଲିକାର୍‍ ।"},{"book":"ପ୍ରକାଶିତ","chapter":"14","verse":"6","text":"ତାନିୱେନ୍‌କା ନାନୁ ମାରିଡ଼େସି ସୁଡ଼ୁତା, ମାରି ଅରେନ୍‌ ଦୁତ୍‍ ବାଦଡ଼ଦୁ ନାଣ୍ତ ମୁସ୍‌କୁରାନ୍‌ ଇମିଜି ଇମିଜି, ଦୁନିଆଦି ୱିଜୁ ଜାତି, କୁଟୁମ୍‌, ବାସାଦି ମାରି ଦୁନିଆଦି ଲୋକା ଲାକ୍‌ତୁ ମାପୁରୁଦି ଆୟା ୱିଜୁଦିନ୍‍ତି ସୁସମାଚାର୍‌ ୱେର୍‌ସିନାନ୍‌ ।"},{"book":"ପ୍ରକାଶିତ","chapter":"14","verse":"7","text":"ୱାନ୍‌ ପେରି ବଲୁଦାନ୍ ୱେର୍‌ସିନାନ୍‌, “ମାପୁରୁଙ୍ଗୁଁ ତିଲାଦୁ, ୱାନି ଆତ୍ମାଦିଙ୍ଗ୍‌ ପ୍ରସଂସା କିଦୁ, ମାତର୍‌ ଲୋକା ବିଚାର୍‍ ବେଡ଼ା ଇଗା ୱାତାତ୍‌ନି । ମୁସ୍‍କୁପୁର୍‍, ଦୁନିଆ, ସାମୁଦୁର୍‌ ମାରି ୱିଜୁ ଏରୁଜଲେଙ୍ଗ୍‌ ତିଆର୍‍କିତିୱାନିଙ୍ଗ୍‍ ପୁଜାକିଦୁ ।”"},{"book":"ପ୍ରକାଶିତ","chapter":"14","verse":"8","text":"ଆୟା ଆଗ୍‌ଡ଼ିରି ଦୁତଦି ୱେନ୍‌କା ମାରିଉଣ୍ତ୍ରି ଦୁତ୍‍ ୱାଜି ଇର୍ହାତ୍‌, “ୱାନିଦି ଦଂସ ଗଟାତାତ୍ । ୱେଙ୍ଗିଁତିମାନି ବାବିଲନ୍ ଦଂସ୍‌ ଆତାମାନାତ୍‌ । ୱାନ୍‌ ୱାନି ଦାରିପାଣି ୱାଜା କାଡ଼ୁ ଉଟ୍‌ପିସ୍‌ କିଜି ୱିଜୁ ଲୋକାଙ୍ଗ୍‌ ସୋସପିସ୍‌ କିତାମାର୍ହାନ୍‌ ।”"},{"book":"ପ୍ରକାଶିତ","chapter":"14","verse":"9","text":"ଇୟା ରୁଣ୍ତି ଦୁତଦି ୱେନ୍‌କା ମାରିଉଣ୍ତ୍ରି ଦୁତ୍‍ ୱାଜି ପେରି ବଲୁଦାନ୍ ଇନ୍‌ଡ୍ରେଙ୍ଗ୍‌ ଆସ୍‌ତାତ୍‌, “ଏନ୍‌ଆପିନ୍‌ ଜାତୁ ମାରି ତାନି ବମାଦିଙ୍ଗ୍‌ ପୁଜା କିନାନ୍ ମାରି ନିଜେଦି କାପାଲ୍‌ ନି କିୟୁଦୁ ୱାନି ସିନା ଆସ୍‌ନାନ୍‌,"},{"book":"ପ୍ରକାଶିତ","chapter":"14","verse":"10","text":"ୱାନ୍‌ ମାପୁରୁଦି ରିସାଦିୱାଜା ଡୁବାଇଦୁ ୱାକ୍‍ତିମାନି ୱାନି ନାଣ୍ତ ରିସାଦି କାଡ଼ୁ ଉଣାନ୍‌ । ଏମେକାର୍‌ ଇୟା ପାଣିକିନାର୍‌, ୱାର୍‌ ୱିଜେରେ ମେଣ୍ତାପିଲା ମାରି ପବିତ୍ର ଦୁତ୍‍ରି ଆଗ୍‌ଡ଼ି ସିସୁ ମାରି ଗନ୍ଧକଦୁ କାସ୍ଟୁ ଆନେ ।"},{"book":"ପ୍ରକାଶିତ","chapter":"14","verse":"11","text":"ଆୟା କାସ୍‌ସିମାନି ସିସୁଦି ଗୋୟି ଜୁଗ୍‌ ଜୁଗ୍‌ କାସିସ୍‌ମାନାତ୍ । ଏମେକାର୍‌ ଜାତୁ ମାରି ଆୟା ମୁର୍ତିଦି ପୁଜା କିନାର୍, ମାରି ୱାନି ସିନା ଆସ୍‌ନାର୍‌, ୱାର୍‌ ନାଡ଼ାୱେଡ଼େ ୱିଜୁଦିନ୍‌ ଅସାନ୍ତି ଭୋଗାଜିମାନାର୍‌ ।”"},{"book":"ପ୍ରକାଶିତ","chapter":"14","verse":"12","text":"ଏମେକାର୍‌ ମାପୁରୁଦି ମାଟାଆସ୍‌ନାର୍‌ ମାରି ଜିସୁଦି ଉଣ୍ତିଙ୍ଗ୍‌ ବିସ୍‌ବାସ୍‌ ତେବାନାର୍‌, ମାପୁରୁଦି ଆୟା ଲୋକା ଉଣ୍ତିଙ୍ଗ୍‌ ଏଣ୍ତେସ୍‌ବା ଦରକାର୍ ।"},{"book":"ପ୍ରକାଶିତ","chapter":"14","verse":"13","text":"ନାନ୍‌ ୱେର୍‌ଆ, ମୁସ୍‌କୁପୁର୍‌ତାନ୍ ଉନ୍‌ଡ୍ରି ମାଟା ୱେଙ୍ଗିଁଜିନାତ୍; “ଇୟା ମାଟା ରାସ୍‍ତୁ ଏମେକାର୍ ଏଣ୍ତେସ୍‌କି ପ୍ରବୁଦି ସେବାକିଜି ସାନାସନାର୍, ୱାର୍‌ ଦନ୍ୟ ।”"},{"book":"ପ୍ରକାଶିତ","chapter":"14","verse":"14","text":"ତାନିୱେନ୍‌କା ନାନୁ ସୁଡ଼ୁତା, କାଣ୍ତେକ୍ ଅଡ଼ିନି ବାଦଡ଼ ମାରି ତାନି ମୁସୁକୁ ବାସ୍ତାମାନାନ୍‌ ମନୁସ୍ୟପୁତ୍ର ୱାଜା ଅରେନ୍‌; ୱାନି ତାଲାଦୁ ବାଙ୍ଗାଁରାମ୍‌ତି ମୁକୁଟ୍ ମାରି କିୟୁଦୁ ଦାରାଦି କଏର୍‌ ।"},{"book":"ପ୍ରକାଶିତ","chapter":"14","verse":"15","text":"ମନ୍ଦିର୍‌ତାନ୍ ମାରି ଉନ୍‌ଡ୍ରି ଦୁତ୍‍ ସୋସିୱାଜି ବାଦଡ଼ପିଡ଼ିକ୍‌ତିମାନି ଲୋକ୍‌ତିଙ୍ଗ୍‌ ନାଣ୍ତଆଉଲିଆଜି ଇର୍ହାନ୍‌, “ନି କଏର୍‌ ଆସ୍‌ସି ପାସି କୟ୍‌ଆ । ଦୁନିଆଦି ପାସି ଉଣ୍ତାକିଦେଙ୍ଗ୍‌ ଟିକ୍ ବେଡ଼ା ଇଗା ୱାତାମାନାତ୍‌ ।”"},{"book":"ପ୍ରକାଶିତ","chapter":"14","verse":"16","text":"ଇକା ୱେନ୍‌ଜି ବାଦଡ଼ପିଡ଼୍‌ତି ଲୋକୁ ୱାନି କଏର୍‌ ଆସ୍‌ପିସ୍‌ସି ମାରି ଦୁନିଆଦି ପାସି ୱିଜୁ ଉଣ୍ତାତାତ୍‌ ।"},{"book":"ପ୍ରକାଶିତ","chapter":"14","verse":"17","text":"ତାନିୱେନ୍‌କା ନାନୁ ସୁଡ଼ୁତା, ମାରି ଉନ୍‌ଡ୍ରି ଦୁତ୍‍ ମୁସ୍‌କୁପୁର୍‌ତି ମନ୍ଦିର୍‌ତାନ୍‌ ୱାଜିନାନ୍, ୱାନି କିୟୁଦୁ ବା ଉନ୍‌ଡ୍ରି ଦାରାଦି କଏର୍‌ ମାର୍ହାତ୍‌ ।"},{"book":"ପ୍ରକାଶିତ","chapter":"14","verse":"18","text":"ତାନିୱେନ୍‌କା ବେଦିଦି ସିସୁ ଦାଇତ୍‌ତାନ୍‌ ମାନି ଉଣ୍ତ୍ରି ଦୁତ୍‍ କଏର୍‌ ଆସ୍ତିମାନି ମାରିଉଣ୍ତ୍ରି ଦୁତଦିଙ୍ଗ୍‌ ଆଉଲି ଆଜି ଇର୍ହାନ୍‌, “କଏର୍‌ ଆସ୍‌ସି ଦୁନିଆଦି ଅଙ୍ଗୁର୍‍ କିଡ଼ିଇଦାନ୍‌ ଅଙ୍ଗୁର୍‍ ୱିଜୁ କୋୟ୍‌ଜ ପୋକ୍‌ଆ; ଆୟାୱିଜୁ ପାଣ୍ତିତେମାନେ ।”"},{"book":"ପ୍ରକାଶିତ","chapter":"14","verse":"19","text":"ଆବେଟ୍‌ତାନ୍‌ ଦୁତ୍‍ ଦୁନିଆଦୁ ୱାନି କଏର୍‌ ଆସ୍‌ସି ଅଙ୍ଗୁର୍‍ ତିୱେଙ୍ଗ୍‌ଣ୍‌କୁ ଅଙ୍ଗୁର୍‍ କୋୟ୍‌ଜି ଉଣ୍ତା କିତାନ୍‌ ମାରି ଆୟାୱିଜୁ ମାପୁରୁଦି ନାଣ୍ତ ରିସାଦି ଅଙ୍ଗୁର୍‍ ପିର୍‌ନି କୁଣ୍ତ୍‌ଦୁ ପୋକ୍‍ତାର୍ ।"},{"book":"ପ୍ରକାଶିତ","chapter":"14","verse":"20","text":"୧୪:୨୦ ପ୍ରକାଶିତ ୧୯:୧୫.ଗାଡ଼୍‌ତି ଆତେରେ ମାନି ଆୟା କୁଣ୍ତ୍‌ଦୁ ଅଙ୍ଗୁର୍‍ କାଙ୍ଗ୍‌ ପିରିତାର୍ ମାରି ଆବେଟ୍‌ତାନ୍‌ ନେତେର୍‌ ସୋସି ଗଡ଼େଙ୍ଗାଁ ୱେୟୁ ସାନ୍ଧି ୩୦୦ କିଲୋମିଟର୍‌ତାନ୍‌ ପୁରା ନିରିକା ମାରି ପୁରା ଦୁଇ ମିଟର୍‌ ମୁସୁକୁ ନିଙ୍ଗିଁଜି ନେତେର୍‌ ୱାତାତ୍‌ ।"}]}