{"data":[{"book":"Dɨboboniba","chapter":"33","verse":"1","text":"Israelia Isipɨn kantri ategha azenan iza, danganir avɨribagh arua dagh apiaghira zui. Kar danganir kabar ziaba. Dughiar kamɨn, Moses ko Aron men faragha ghua men garima, me uan anababa ko ikɨzibar aven ikia zui."},{"book":"Dɨboboniba","chapter":"33","verse":"2","text":"Ikiavɨra Itir God uabɨ Akar Gavgavim Moses mɨgeima, Moses men daroriba ko danganir me izava apiaghiribar ziaba osiri."},{"book":"Dɨboboniba","chapter":"33","verse":"3","text":"Israelian gumazamiziba, nguibar ekiam Ramesesɨn itima, iakɨnir faragha zuimɨn an namba 15ɨn aruem otozɨ, me dɨkavigha Isip ataki. Dughiar kamɨn, me God Israelia Gitazir Dughiar bar faraghavɨra zuimɨn amɨmzaraghan, me Isip ataki. Isipia bar men garima, me bar gavgavigha Ramesesɨn nguibar ekiam ategha zui."},{"book":"Dɨboboniba","chapter":"33","verse":"4","text":"Dughiar kamɨn, Ikiavɨra Itir God uan gavgavir ekiam isa, Isipian asebar akaghasa mirakelɨn avɨribagh amigha aser kaba abɨni. Ezɨ Isipia uan otarir ivariar Ikiavɨra Itir God mɨsogheziba mozibagh arɨzima, Israelia Isip ataki."},{"book":"Dɨboboniba","chapter":"33","verse":"5","text":"Israelian gumazamiziba Rameses ategha iza Sukotɨn danganim aghuigha an iti."},{"book":"Dɨboboniba","chapter":"33","verse":"6","text":"Egha gɨn ua dɨkavigha Sukot ategha ghua gumazamiziba puvatɨzir danganimɨn mɨriamɨn iza Etamɨn danganim aghuigha an iti."},{"book":"Dɨboboniba","chapter":"33","verse":"7","text":"Egha gɨn Etam ategha ragha uamategha ghua aruem anadi naghɨn Pihahirotɨn nguibam bagha ghue, a Balsefonɨn nguibar ekiamɨn boroghɨn iti. Egha me Mikdolɨn boroghɨn itir danganim aghui."},{"book":"Dɨboboniba","chapter":"33","verse":"8","text":"Egha gɨn Pihahirot ategha Ongarir Aghevim abigha ghua Etamɨn gumazamiziba puvatɨzir danganimɨn ghua 3plan aruebar arua ghua Maran nguibamɨn otogha an danganim aghui."},{"book":"Dɨboboniba","chapter":"33","verse":"9","text":"Egha gɨn me Mara ategha ghua Elimɨn danganim aghuigha iti. Elim, a 12plan dɨpar emɨmɨriba ko 70plan temer detba an iti."},{"book":"Dɨboboniba","chapter":"33","verse":"10","text":"Egha gɨn Elimɨn danganim ategha ghua Ongarir Aghevimɨn boroghɨn danganim aghuigha an iti."},{"book":"Dɨboboniba","chapter":"33","verse":"11","text":"Egha gɨn Ongarir Aghevim ategha ghua gumazamiziba puvatɨzir danganim Senɨn otogha danganim aghuigha a gapia."},{"book":"Dɨboboniba","chapter":"33","verse":"12","text":"Egha gɨn Senɨn gumazamiziba puvatɨzir danganim ategha ghua Dopkan otivigha danganim aghui."},{"book":"Dɨboboniba","chapter":"33","verse":"13","text":"Egha gɨn Dopkan dɨkavigha ghua Alusɨn danganim aghui."},{"book":"Dɨboboniba","chapter":"33","verse":"14","text":"Egha gɨn Alus ategha ghua Refidimɨn danganim aghuigha iti. Danganir kamɨn, damamin dɨpaba puvatɨ."},{"book":"Dɨboboniba","chapter":"33","verse":"15","text":"Egha gɨn Refidim ategha ghua Sainain gumazamiziba puvatɨzir danganimɨn danganiba aghuigha iti."},{"book":"Dɨboboniba","chapter":"33","verse":"16","text":"Egha gɨn Sainain gumazamiziba puvatɨzir danganim ategha ghua Kibrot Hatavan danganimɨn danganiba aghuigha iti."},{"book":"Dɨboboniba","chapter":"33","verse":"17","text":"Egha gɨn Kibrot Hatava ategha ghua Haserotɨn danganimɨn danganiba aghuigha iti."},{"book":"Dɨboboniba","chapter":"33","verse":"18","text":"Egha gɨn Haserot ategha ghua Ritman danganimɨn danganiba aghuigha iti."},{"book":"Dɨboboniba","chapter":"33","verse":"19","text":"Egha gɨn Ritma ategha ghua Rimonperesɨn danganimɨn danganiba aghuigha iti."},{"book":"Dɨboboniba","chapter":"33","verse":"20","text":"Egha gɨn Rimonperes ategha ghua Lipnan danganimɨn danganiba aghuigha iti."},{"book":"Dɨboboniba","chapter":"33","verse":"21","text":"Egha gɨn Lipna ategha ghua Risan danganimɨn danganiba aghuigha iti."},{"book":"Dɨboboniba","chapter":"33","verse":"22","text":"Egha gɨn Risa ategha ghua Kehelatan danganimɨn danganiba aghuigha iti."},{"book":"Dɨboboniba","chapter":"33","verse":"23","text":"Egha gɨn Kehelata ategha ghua Seferɨn Mɨghsɨamɨn danganiba aghuigha iti."},{"book":"Dɨboboniba","chapter":"33","verse":"24","text":"Egha gɨn Seferɨn Mɨghsɨam ategha ghua Haradan danganimɨn danganiba aghuigha iti."},{"book":"Dɨboboniba","chapter":"33","verse":"25","text":"Egha gɨn Harada ategha ghua Makhelotɨn danganimɨn danganiba aghuigha iti."},{"book":"Dɨboboniba","chapter":"33","verse":"26","text":"Egha gɨn Makhelot ategha ghua Tahatɨn danganimɨn danganiba aghuigha iti."},{"book":"Dɨboboniba","chapter":"33","verse":"27","text":"Egha gɨn Tahat ategha ghua Teran danganimɨn danganiba aghuigha iti."},{"book":"Dɨboboniba","chapter":"33","verse":"28","text":"Egha gɨn Tera ategha ghua Mitkan danganimɨn danganiba aghuigha iti."},{"book":"Dɨboboniba","chapter":"33","verse":"29","text":"Egha gɨn Mitka ategha ghua Hasmonan danganimɨn danganiba aghuigha iti."},{"book":"Dɨboboniba","chapter":"33","verse":"30","text":"Egha gɨn Hasmona ategha ghua Moserotɨn danganimɨn danganiba aghuigha iti."},{"book":"Dɨboboniba","chapter":"33","verse":"31","text":"Egha gɨn Moserot ategha ghua Benejakanɨn danganimɨn danganiba aghuigha iti."},{"book":"Dɨboboniba","chapter":"33","verse":"32","text":"Egha gɨn Benejakan ategha ghua Hor Hagitgatɨn danganimɨn danganiba aghuigha iti."},{"book":"Dɨboboniba","chapter":"33","verse":"33","text":"Egha gɨn Hor Hagitgat ategha ghua Jotbatan danganimɨn danganiba aghuigha iti."},{"book":"Dɨboboniba","chapter":"33","verse":"34","text":"Egha gɨn Jotbata ategha ghua Abronan danganimɨn danganiba aghuigha iti."},{"book":"Dɨboboniba","chapter":"33","verse":"35","text":"Egha gɨn Abrona ategha ghua Esiongeberɨn nguibar ekiamɨn danganiba aghuigha iti."},{"book":"Dɨboboniba","chapter":"33","verse":"36","text":"Egha gɨn Esiongeber ategha ghua Senɨn gumazamiziba puvatɨzir danganimɨn mɨriamɨn itir nguibam Kadesɨn danganiba aghuigha iti."},{"book":"Dɨboboniba","chapter":"33","verse":"37","text":"Egha gɨn Senɨn danganim ategha ghua kantri Idomɨn mɨtaghniamɨn itir Horɨn Mɨghsɨamɨn boroghɨn danganim aghuigha apia."},{"book":"Dɨboboniba","chapter":"33","verse":"38-39","text":"Me Isip ategha azenan izezir dughiamɨn gɨn azenir namba 40 otogha gɨvazɨ an iakɨnir namba 5ɨn, faragha zuir aruem oto. Aruer kamra, Israelia Horɨn Mɨghsɨamɨn boroghɨn ikiavɨra itima, ofa gamir gumazim Aron Ikiavɨra Itir Godɨn Akar Gavgavimɨn gɨn ghua dɨkavigha, Horɨn Mɨghsɨamɨn ghuavanabogha areme. An azenir 123pla ikiava areme."},{"book":"Dɨboboniba","chapter":"33","verse":"40","text":"Ezɨ Kenanɨn sautɨn amadaghan itir kantri Arat, an atrivim, kamaghɨn orasi, Israelia izi."},{"book":"Dɨboboniba","chapter":"33","verse":"41","text":"Dughiar kamɨn, Israelia Horɨn Mɨghsɨam ategha arua ghua Salmonan danganimɨn danganiba aghuigha iti."},{"book":"Dɨboboniba","chapter":"33","verse":"42","text":"Egha gɨn Salmona ategha ghua Punonɨn danganimɨn danganiba aghuigha iti."},{"book":"Dɨboboniba","chapter":"33","verse":"43","text":"Egha gɨn Punon ategha ghua Obotɨn danganimɨn danganiba aghuigha iti."},{"book":"Dɨboboniba","chapter":"33","verse":"44","text":"Egha gɨn Obot ategha ghua Abarimɨn nguibamɨn danganiba aghuigha iti, a kantri Moapɨn mɨtaghniamɨn boroghɨn ikia ikuvizir nguibam."},{"book":"Dɨboboniba","chapter":"33","verse":"45","text":"Egha gɨn Abarim ategha ghua nguibar ekiam Dibon Gatɨn danganiba aghuigha iti."},{"book":"Dɨboboniba","chapter":"33","verse":"46","text":"Egha gɨn Dibon Gat ategha ghua Almon Diplataimɨn danganiba aghuigha iti."},{"book":"Dɨboboniba","chapter":"33","verse":"47","text":"Egha gɨn Almon Diplataim ategha ghua Abarimɨn Mɨghsɨabar danganim aghuigha iti, mɨghsɨar kaba Nebon Mɨghsɨamɨn boroghɨn iti."},{"book":"Dɨboboniba","chapter":"33","verse":"48","text":"Egha gɨn me Abarimɨn Mɨghsɨaba ategha ghua Moapɨn danganir zarimɨn danganim aghuigha apia. Danganir kam, Jordanɨn Fanemɨn boroghɨn aruem anadi naghɨn itima, Jerikon nguibar ekiam Jordanɨn Fanemɨn vongɨn iti."},{"book":"Dɨboboniba","chapter":"33","verse":"49","text":"Moapɨn danganir zarir kam, nguibar ekiam Bet Jesimotɨn ikegha ghua Sitimɨn danganir zarimɨn oto. Me danganir ekiar kamɨn danganim aghuigha apia."},{"book":"Dɨboboniba","chapter":"33","verse":"50","text":"Me Moapɨn danganir zarimɨn ikiavɨra iti. Danganir kam, Jordanɨn Fanemɨn boroghɨn aruem anadi naghɨn itima, Jerikon nguibar ekiam Jordanɨn Fanemɨn vongɨn iti. Ezɨ Ikiavɨra Itir God kamaghɨn Moses mɨgei,"},{"book":"Dɨboboniba","chapter":"33","verse":"51","text":"“Nɨ kamaghɨn Israelia mɨkɨm: Ia Jordanɨn Fanem giregh vongɨn mangɨ Kenanɨn nguazimɨn aven,"},{"book":"Dɨboboniba","chapter":"33","verse":"52","text":"gumazamizir an itiba bar men agɨraghtɨ me aregh. Egh men asebar marvir guaba bar dagh asɨghasɨkigh. Kar, me dagɨaba ko ainbar ingarizir nedaziba. Egh uaghan ia men mɨghsɨabar pɨn itir danganir me asebar ziaba febagh asɨghasɨkigh."},{"book":"Dɨboboniba","chapter":"33","verse":"53","text":"Kɨ nguazir kam ia ganɨngi. Kamaghɨn amizɨ, ia gumazamizir an itiba batuegh uari bagh a inigh a dapiagh."},{"book":"Dɨboboniba","chapter":"33","verse":"54","text":"33:54 Dɨboboniba 26:54-56Egh ia satu gikararangɨva nguaziba abɨgh, vaghvagh uan anababa ko ikɨzibar anɨng. Egh nguazir ekiaba isɨ anabar gumazamizir avɨriba itibar anɨngɨva, nguazir doziba isɨ anabar gumazamizir avɨrasemezir puvatɨzibar anɨng."},{"book":"Dɨboboniba","chapter":"33","verse":"55","text":"33:55 Josua 23:13; Gumazir Dapaniba 2:3; Onger Akaba 106:34-36; Esekiel 28:24Ia nguazir kamɨn itir gumazamiziba bar me batueghan koghtɨ, me osɨmtɨziba ko mɨzaziba ia danɨngɨva, mati benir ataribar mɨn ian damazibar mɨtiv, egh mati dɨkoniba ian ivibar mɨtivam. Egh me nguazir ia itimɨn aven ia ko mɨdorozibar amuam."},{"book":"Dɨboboniba","chapter":"33","verse":"56","text":"Ia bar moghɨra me batueghan koghtɨ, kɨ me gasɨghasɨghasa nɨghnɨghizɨ moghɨn, kɨ ia gasɨghasigham.”"}]}