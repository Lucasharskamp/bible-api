{"data":[{"book":"ЯНА","chapter":"19","verse":"1","text":"Тады Пілат узяў Ісуса і загадаў біць Яго."},{"book":"ЯНА","chapter":"19","verse":"2","text":"І воіны, сплёўшы вянок цярновы, усклалі Яму на галаву, і апранулі Яго ў пурпуру,"},{"book":"ЯНА","chapter":"19","verse":"3","text":"і казалі: радуйся, Цару Юдэйскі! І білі яго па шчоках."},{"book":"ЯНА","chapter":"19","verse":"4","text":"Пілат зноў выйшаў і сказаў ім: вось я выводжу Яго да вас, каб вы ведалі, што я не знаходжу ў Ім ніякае віны."},{"book":"ЯНА","chapter":"19","verse":"5","text":"Тады выйшаў Ісус у цярновым вянку і ў пурпуры. І сказаў ім Пілат: вось, Чалавек!"},{"book":"ЯНА","chapter":"19","verse":"6","text":"Калі ж убачылі Яго першасьвятары і служкі, дык закрычалі: укрыжуй, укрыжуй Яго! Пілат кажа ім: вазьмеце Яго вы і ўкрыжуйце, бо я не знаходжу ў Ім віны."},{"book":"ЯНА","chapter":"19","verse":"7","text":"Юдэі адказвалі яму: мы маем закон, і паводле закона нашага Ён павінен памерці, бо зрабіў Сябе Сынам Божым."},{"book":"ЯНА","chapter":"19","verse":"8","text":"Пілат, пачуўшы гэтае слова, яшчэ больш напалохаўся,"},{"book":"ЯНА","chapter":"19","verse":"9","text":"і зноў увайшоў у прэторыю, і сказаў Ісусу: адкуль Ты? Але Ісус ня даў яму адказу."},{"book":"ЯНА","chapter":"19","verse":"10","text":"Пілат кажа Яму: мне не адказваеш? ці ня ведаеш, што я маю ўладу Цябе крыжаваць і ўладу маю Цябе адпусьціць?"},{"book":"ЯНА","chapter":"19","verse":"11","text":"Ісус адказваў: ты ня меў бы над Мною ніякае ўлады, калі б ня было дадзена табе зьверху; таму большы грэх на тым, хто перадаў Мяне табе."},{"book":"ЯНА","chapter":"19","verse":"12","text":"З гэтага часу Пілат намагаўся адпусьціць Яго. А Юдэі крычалі: калі адпусьціш Яго, ты ня прыяцель кесару; кожны, хто робіць сябе царом, супрацівіцца кесару."},{"book":"ЯНА","chapter":"19","verse":"13","text":"Пілат, пачуўшы гэтае слова, вывеў Ісуса і сеў на судзілішчы, на месцы, якое называецца Ліфастратон, а па-Габрэйску Гаввафа."},{"book":"ЯНА","chapter":"19","verse":"14","text":"Тады была пятніца перад Пасхаю, і гадзіна шостая. І сказаў Пілат Юдэям: вось, Цар ваш!"},{"book":"ЯНА","chapter":"19","verse":"15","text":"Але яны закрычалі: вазьмі, вазьмі, укрыжуй Яго! Пілат кажа ім: каб Цара вашага крыжаваць? Першасьвятары адказвалі: няма ў нас цара апроч кесара."},{"book":"ЯНА","chapter":"19","verse":"16","text":"Тады нарэшце ён аддаў Яго ім на крыжаваньне. І ўзялі Ісуса і павялі."},{"book":"ЯНА","chapter":"19","verse":"17","text":"І, нясучы крыж Свой, Ён выйшаў на месца, называнае Лобным, па-Габрэйску Галгофа;"},{"book":"ЯНА","chapter":"19","verse":"18","text":"там укрыжавалі Яго і зь Ім двух іншых, па адзін і па другі бок, а пасярэдзіне Ісуса."},{"book":"ЯНА","chapter":"19","verse":"19","text":"А Пілат напісаў і надпіс паставіў на крыжы. Напісана было: Ісус Назарэй, Цар Юдэйскі."},{"book":"ЯНА","chapter":"19","verse":"20","text":"Гэты надпіс чыталі многія Юдэі, бо месца, дзе быў укрыжаваны Ісус, было недалёка ад горада, і напісана было па-Габрэйску, па-Грэцку, па-Рымску."},{"book":"ЯНА","chapter":"19","verse":"21","text":"А першасьвятары Юдэйскія сказалі Пілату: ня пішы: Цар Юдэйскі, а што Ён казаў: Я Цар Юдэйскі."},{"book":"ЯНА","chapter":"19","verse":"22","text":"Пілат адказваў: што я напісаў, тое напісаў."},{"book":"ЯНА","chapter":"19","verse":"23","text":"А воіны, калі ўкрыжавалі Ісуса, пабралі адзежу Ягоную і падзялілі на чатыры долі, кожнаму воіну доля, і хітон; а хітон быў не пашыты, а ўвесь тканы зьверху."},{"book":"ЯНА","chapter":"19","verse":"24","text":"І вось сказалі адзін аднаму: ня будзем разьдзіраць яго, а кінем на яго жэрабя, чый будзе; - хай збудзецца сказанае ў Пісаньні: «падзялілі рызы Мае між сабою і за адзежу Маю кідалі жэрабя». Так учынілі воіны."},{"book":"ЯНА","chapter":"19","verse":"25","text":"Каля крыжа Ісуса стаялі Маці Ягоная, і сястра Маці Ягонай Марыя Клеопава, і Марыя Магдаліна."},{"book":"ЯНА","chapter":"19","verse":"26","text":"Ісус, убачыўшы Маці і вучня, які тут стаяў, якога любіў, кажа Маці Сваёй: Жанчына! вось, сын Твой."},{"book":"ЯНА","chapter":"19","verse":"27","text":"Потым кажа вучню: вось, Маці твая! І з гэтага часу вучань гэты ўзяў Яе да сябе."},{"book":"ЯНА","chapter":"19","verse":"28","text":"Пасьля таго Ісус, ведаючы, што ўжо ўсё сталася, каб збылося Пісаньне, кажа: піць."},{"book":"ЯНА","chapter":"19","verse":"29","text":"Тут стаяў посуд, поўны воцату. Воіны, намачыўшы воцатам губку і накалоўшы на ісоп, паднесьлі да вуснаў Ягоных."},{"book":"ЯНА","chapter":"19","verse":"30","text":"І калі Ісус скаштаваў воцату, сказаў: збылося! І нахіліўшы галаву, аддаў дух."},{"book":"ЯНА","chapter":"19","verse":"31","text":"Але як што тады была пятніца, дык Юдэі, каб не пакінуць целаў на крыжы ў суботу, бо тая субота была дзень вялікі, прасілі Пілата, каб перабіць у іх галені і зьняць іх."},{"book":"ЯНА","chapter":"19","verse":"32","text":"І вось, прыйшлі воіны, і ў першага перабілі галені, і ў другога, укрыжаванага зь Ім;"},{"book":"ЯНА","chapter":"19","verse":"33","text":"а, падышоўшы да Ісуса, як убачылі Яго ўжо мёртвага, не перабілі ў яго галені,"},{"book":"ЯНА","chapter":"19","verse":"34","text":"а адзін воін кап'ём працяў Яму рэбры, і адразу выцекла кроў і вада."},{"book":"ЯНА","chapter":"19","verse":"35","text":"І хто бачыў, засьведчыў, і праўдзівае сьведчаньне ягонае; ён ведае, што кажа ў ісьціне, каб вы паверылі;"},{"book":"ЯНА","chapter":"19","verse":"36","text":"бо гэта сталася, хай збудзецца Пісаньне: «косьць Ягоная хай ня будзе зламана»."},{"book":"ЯНА","chapter":"19","verse":"37","text":"Гэтак сама і ў іншым месцы Пісаньне кажа: «паглядзяць на Таго, Каго працялі»."},{"book":"ЯНА","chapter":"19","verse":"38","text":"Пасьля гэтага Язэп з Арыматэі, вучань Ісуса, але тайны - ад страху перад Юдэямі, прасіў у Пілата, каб зьняць Цела Ісусава; і Пілат дазволіў. Той пайшоў і зьняў Цела Ісусава."},{"book":"ЯНА","chapter":"19","verse":"39","text":"Прыйшоў таксама і Мікадым, які прыходзіў раней да Ісуса ўначы, і прынёс сумесь з альясу і сьмірны, літраў каля ста."},{"book":"ЯНА","chapter":"19","verse":"40","text":"І вось, узялі яны Цела Ісусавае і ўгарнулі яго ў палатно з пахошчамі, як звычайна хаваюць Юдэі."},{"book":"ЯНА","chapter":"19","verse":"41","text":"На тым месцы, дзе Ён быў укрыжаваны, быў сад, і ў садзе была магіла новая, у якую яшчэ ніхто ня быў пакладзены:"},{"book":"ЯНА","chapter":"19","verse":"42","text":"там паклалі Ісуса дзеля пятніцы Юдэйскай, бо магіла была блізка."}]}