{"data":[{"book":"Sang'hano","chapter":"8","verse":"1","text":"Nayo Sauli kona vinoga kukomigwa kwa Sitefano."},{"book":"Sang'hano","chapter":"8","verse":"2","text":"Wanhu wanogile wamzika Sitefano na wamulilila ng'hani."},{"book":"Sang'hano","chapter":"8","verse":"3","text":"Lakini Sauli kalonda kuwadununza wanhu wamtogole Yesu. Kachola ng'anda mbaka ng'anda, kawalava kunze wanhu wamtogole Yesu, wambigalo kwa watwanzi, na kaweka mvifungo."},{"book":"Sang'hano","chapter":"8","verse":"4","text":"Wanhu wamtogole Yesu wapwililike wachola kila hanhu kuwapetela wanhu Mbuli Inogile."},{"book":"Sang'hano","chapter":"8","verse":"5","text":"Filipo kachola kudibuga da Samalia na kawapetela wanhu mbuli ya Kilisito Mkombola."},{"book":"Sang'hano","chapter":"8","verse":"6","text":"Lunhu lwa wanhu lumtegeleza goya Filipo viyalongile na kuwona unzonza uyatendile."},{"book":"Sang'hano","chapter":"8","verse":"7","text":"Vinyamkela wawalawa wanhu kwa kulila, na wanhu wengi waholole na mbetembete wahonyigwa."},{"book":"Sang'hano","chapter":"8","verse":"8","text":"Avo kukala na deng'ho kulu kudibuga dija."},{"book":"Sang'hano","chapter":"8","verse":"9","text":"Munhu imoja twaga jake Simoni kakala yokala mumo, kawazanya Wasamalia kwa uhawi wake. Kaitenda kamba kakala munhu mkulu."},{"book":"Sang'hano","chapter":"8","verse":"10","text":"Wanhu wose kudibuga dija, wakulu kwa wadodo wamtegeleza ng'hani, walonga, “Munhu ino kana udahi wa Mulungu ukemigwa, ‘Udahi Mkulu’.”"},{"book":"Sang'hano","chapter":"8","verse":"11","text":"Wamtegeleza ng'hani kwavija kwa miyaka mingi kawazanya kwa uhawi wake."},{"book":"Sang'hano","chapter":"8","verse":"12","text":"Lakini viwautogole usenga wa Filipo, usenga wa Mbuli Inogile ya Undewa wa Mulungu na mbuli ya twaga da Yesu Kilisito, wose wabatizigwa, wambigalo kwa watwanzi."},{"book":"Sang'hano","chapter":"8","verse":"13","text":"Simoni nayo katogola, viyamambukize kubatizigwa kakala yokwanga na Filipo na kakanganya viyone unzonza na vilaguso vikalile vitendigwa."},{"book":"Sang'hano","chapter":"8","verse":"14","text":"Watumigwa wakalile Yelusalemu wahulika wanhu wa Samalia waibokela mbuli ya Mulungu, avo wawatuma Petulo na Yohana kumwao."},{"book":"Sang'hano","chapter":"8","verse":"15","text":"Viwavikile, wawapulila kwa Mulungu wanhu wamtogole Yesu wambokele Loho Yang'alile."},{"book":"Sang'hano","chapter":"8","verse":"16","text":"Kwavija Loho Yang'alile kakala yang'hali hanamuhulumukila munhu yoyose kumwao, wakala wabatizigwe kwa twaga da Mndewa Yesu diiyeka."},{"book":"Sang'hano","chapter":"8","verse":"17","text":"Abaho Petulo na Yohana wawekila makono, wabokela Loho Yang'alile."},{"book":"Sang'hano","chapter":"8","verse":"18","text":"Simoni kona wanhu wamtogole Yesu wambokela Loho Yang'alile viwekiligwe makono na watumigwa. Avo kalonda kuwagwaa sente Petulo na Yohana,"},{"book":"Sang'hano","chapter":"8","verse":"19","text":"kalonga, “Naniye nigweleleni udahi uno, muladi munhu yoyose yonda nimwikile makono gangu yabokele Loho Yang'alile.”"},{"book":"Sang'hano","chapter":"8","verse":"20","text":"Lakini Petulo kamwidika, “Upotele kutali gweye na sente zako, kwa kugesa kodaha kugula kwa sente nhunza ya Mulungu!"},{"book":"Sang'hano","chapter":"8","verse":"21","text":"Kuduhu hanhu hohose mwiisang'hano yetu, kwavija moyo wako haugesa ganogile mgameso ga Mulungu."},{"book":"Sang'hano","chapter":"8","verse":"22","text":"Avo leka nzambi zako, na magesa gako gehile na mpule Mndewa yagele kumgongo."},{"book":"Sang'hano","chapter":"8","verse":"23","text":"Kwavija nokona kumema migongo na kwa mfungwa wa nzambi.”"},{"book":"Sang'hano","chapter":"8","verse":"24","text":"Simoni kamulongela Petulo na Yohana, “Mhulileni kwa Mndewa, gano gamulongile sekegandawilile.”"},{"book":"Sang'hano","chapter":"8","verse":"25","text":"Viwamambukize kulonga gaja gawone na kuwapetela wanhu usenga wa Mndewa, Petulo na Yohana wabwela Yelusalemu. Mnzila wawapetela Mbuli Inogile wanhu wa mvijiji va Samalia."},{"book":"Sang'hano","chapter":"8","verse":"26","text":"Msenga wa kuulanga wa Mndewa kamulongela Filipo, “Itande uchole kusini kubitila nzila ilawa Yelusalemu kuchola Gaza.” Nzila ino sambi haitumika."},{"book":"Sang'hano","chapter":"8","verse":"27","text":"Avo Filipo kaitanda na kuchola. Muisiopiya yeliduhu kimbigalo, yakalile munhu mkulu mna ingama ya Kandake mndewa wa kitwanzi wa Isiopiya kakala mnzila ya kuchola ukayake. Kakala Yelusalemu komtambikila Mulungu na kakala yobwela ukayake na mtuka wa kubulula."},{"book":"Sang'hano","chapter":"8","verse":"28","text":"Viyakalile mnzila kakala yosoma kitabu cha mtula ndagu wa Mulungu Isaya."},{"book":"Sang'hano","chapter":"8","verse":"29","text":"Avo Loho Yang'alile kamulongela Filipo, “Genda kakale behi na mtuka uja.”"},{"book":"Sang'hano","chapter":"8","verse":"30","text":"Baho Filipo kakimbila behi na mtuka kamuhulika munhu ayo kosoma kitabu cha mtula ndagu wa Mulungu Isaya. Filipo kamuuza, “Vino kogajuwa gago gousoma?”"},{"book":"Sang'hano","chapter":"8","verse":"31","text":"Mkulu ayo kedika, “Nodahaze kugajuwa bila munhu kunifambulila?” Avo kamgoneka Filipo yakwele mumtuka na yakale hamoja nayo."},{"book":"Sang'hano","chapter":"8","verse":"32","text":"Munhu ayo kakala yosoma hanhu hano mna Gamaandiko Gang'alile,"},{"book":"Sang'hano","chapter":"8","verse":"33","text":"Kageligwa kinyala na koneligwa."},{"book":"Sang'hano","chapter":"8","verse":"34","text":"Mkulu iyo kamuuza Filipo, “Nongele mtula ndagu wa Mulungu kolonga mbuli ya nani? Mbuli yake mwenyego hebu ya munhu iyagwe?”"},{"book":"Sang'hano","chapter":"8","verse":"35","text":"Filipo kasonga kulonga, kasongela hanhu hano ha Maandiko Gang'alile, kamulongela Mbuli Inogile ya Yesu."},{"book":"Sang'hano","chapter":"8","verse":"36","text":"Viwakalile wogendelela na mwanza, wavika hanhu hakalile na mazi, mkulu ayo kalonga, “Hano hana mazi. Kinhu gani kingomesa ndeke kubatizigwa?”"},{"book":"Sang'hano","chapter":"8","verse":"37","text":"Filipo kamulongela, “Kodaha kubatizigwa kamba wahatogola kwa moyo wako wose. Mkulu ayo kamwidika, ‘Notogola kamba Yesu Kilisito iyo Mwana wa Mulungu’.”"},{"book":"Sang'hano","chapter":"8","verse":"38","text":"Mkulu ayo kalagiza mtuka wime. Filipo na mkulu iyo wahumulukila mgamazi, Filipo kambatiza."},{"book":"Sang'hano","chapter":"8","verse":"39","text":"Viwalawile mgamazi, Loho wa Mndewa kamsegeza Filipo. Mkulu ayo hamonile kabili, lakini kagendelela na mwanza kuno kamema deng'ho."},{"book":"Sang'hano","chapter":"8","verse":"40","text":"Filipo kasinhukila ka Azoto, kachola isi ya Kaisalia na mnzila kawapetela wanhu Mbuli Inogile kila buga."}]}