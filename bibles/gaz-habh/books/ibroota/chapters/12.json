{"data":[{"book":"Ibroota","chapter":"12","verse":"1","text":"Kanaafuu nu waan dhuga baatota akka duumessa guddaa akkanaatiin marfamneef kottaa baʼaa hunda, cubbuu xaxee nu qabates of irraa baafnee gannaa; dorgommii fuula keenya dura jirus obsaan jabaannee fiignaa;"},{"book":"Ibroota","chapter":"12","verse":"2","text":"kottaa Yesuus isa jalqabaa fi fiixaan baasaa amantii keenyaa taʼe sana irra ija keenya kaaʼannaa. Innis gammachuu fuula isaa dura jiruuf jedhee qaanii fannoo tuffachuun fannoo obsee mirga teessoo Waaqaa taaʼe."},{"book":"Ibroota","chapter":"12","verse":"3","text":"Isin akka dadhabdanii abdii hin kutanneef isa mormii cubbamoota isa irra gaʼe akkasii obse sana yaadatti qabadhaa."},{"book":"Ibroota","chapter":"12","verse":"4","text":"Isin amma iyyuu walʼaansoo cubbuu wajjin gootan keessatti hamma dhiiga dhangalaasuutti jabaattanii hin mormine."},{"book":"Ibroota","chapter":"12","verse":"5","text":"Dubbii jajjabinaa kan akkuma ilmaaniitti isinitti dubbatu sana irraanfattaniirtu; innis akkana jedha:"},{"book":"Ibroota","chapter":"12","verse":"6","text":"Gooftaan warra jaallatu ni adabaatii;"},{"book":"Ibroota","chapter":"12","verse":"7","text":"Rakkina akkuma adabbiitti obsaa; Waaqni akka ilmaan isaatti isin adabaatii. Ilmi abbaan isaa hin adabne ilma akkamii ti?"},{"book":"Ibroota","chapter":"12","verse":"8","text":"Isin yoo adabbii ijoolleen hundinuu ittiin adabaman keessatti hin hirmaanne isin diqaalota malee ijoollee dhugaa miti."},{"book":"Ibroota","chapter":"12","verse":"9","text":"Kana malees nu hundinuu abbootii foonii kanneen nu adaban qabna turre; isaan kabajnas turre. Yoos Abbaa hafuurotaatiif immoo hammam caalaa ajajamnee jiraachuu qabna ree!"},{"book":"Ibroota","chapter":"12","verse":"10","text":"Abbootiin keenya akkuma isaanitti gaarii fakkaatetti yeroo gabaabaaf nu adabaa turan; Waaqni garuu akka nu qulqullummaa isaa keessatti hirmaannuuf faayidaa keenyaaf jedhee nu adaba."},{"book":"Ibroota","chapter":"12","verse":"11","text":"Adabbiin hundinuu yeroo sana waan nama gaddisiisu malee waan nama gammachiisu hin fakkaatu. Ergasii garuu warra adabbii sanaan leenjifamaniif ija qajeelummaa fi nagaa kenna."},{"book":"Ibroota","chapter":"12","verse":"12","text":"Kanaafuu irree laafee fi jilba dadhabe jabeessaa."},{"book":"Ibroota","chapter":"12","verse":"13","text":"Naafti akka fayyuuf malee akka karaa irraa hin jalʼanneef, “Miilla keessaniif daandii qajeelaa baafadhaa.”12:13 Fak 4:26"},{"book":"Ibroota","chapter":"12","verse":"14","text":"Nama hunda wajjin nagaadhaan jiraachuu fi qulqulluu taʼuuf tattaaffadhaa; qulqullummaan malee namni kam iyyuu Gooftaa arguu hin dandaʼuutii."},{"book":"Ibroota","chapter":"12","verse":"15","text":"Nama kamitti iyyuu ayyaanni Waaqaa akka hin hirʼanne of eeggadhaa; hiddi hadhaaʼaan biqilee rakkina akka hin uumnee fi namoota baayʼees hin xureessineef of eeggadhaa."},{"book":"Ibroota","chapter":"12","verse":"16","text":"Namni kam iyyuu akka Esaawu isa mirga hangafummaa isaa nyaata tokkittiitti gurgurate sanaa sagaagaltuu yookaan nama Waaqatti hin bulle hin taaneef of eeggadhaa."},{"book":"Ibroota","chapter":"12","verse":"17","text":"Inni ergasii yeroo eebba sana dhaaluu barbaadetti akka didame isin ni beektu. Inni yoo eebba sana imimmaaniin barbaade illee geeddarama tokko illee fiduu hin dandeenye."},{"book":"Ibroota","chapter":"12","verse":"18","text":"Isin gara tulluu tuqamuu dandaʼuu fi ibiddi irraa bobaʼu, gara dukkanaa, gara dimimmisaa fi bubbee hin geenye;"},{"book":"Ibroota","chapter":"12","verse":"19","text":"gara sagalee malakataatii fi gara sagalee dubbii dubbatuu hin geenye; warri isa dhagaʼanis akka dubbiin biraa dabalamee isaanitti hin dubbatamne kadhatan."},{"book":"Ibroota","chapter":"12","verse":"20","text":"Isaan waan, “Bineensi iyyuu yoo tulluu sana tuqe dhagaadhaan tumamee haa ajjeefamu”12:20 Bau 19:12,13 jedhamee ajajame sana obsuu hin dandeenyeetii."},{"book":"Ibroota","chapter":"12","verse":"21","text":"Wanti achitti mulʼates waan sodaachisaa taʼeef Museen, “Ani sodaadhaan hollachaan jira”12:21 KeD 9:19 jedhe."},{"book":"Ibroota","chapter":"12","verse":"22","text":"Isin garuu gara Tulluu Xiyoon, gara magaalaa Waaqa jiraataa jechuunis Yerusaalem ishee samii keessaa dhuftaniirtu. Gara ergamoota kumaatama gammachuun walitti qabamanii dhuftaniirtu;"},{"book":"Ibroota","chapter":"12","verse":"23","text":"gara waldaa kiristaanaa hangafoota maqaan isaanii samii keessatti barreeffamee dhuftaniirtu. Gara Waaqa Abbaa Murtii waan hundaa, gara hafuurota namoota qajeeltota warra mudaa hin qabne taasifamanii,"},{"book":"Ibroota","chapter":"12","verse":"24","text":"gara Yesuus araarsaa gidduu galeessa kakuu haaraa, gara dhiiga facaafame kan dubbii dhiigni Abeel dubbatu sana caalaa dubbatuu dhuftaniirtu."},{"book":"Ibroota","chapter":"12","verse":"25","text":"Isinis akka isa dubbachaa jiru sana hin didneef of eeggadhaa. Erga isaan yeroo isa lafa irratti isaan akeekkachiise sana didanitti jalaa hin baʼin, nu immoo yoo isa samii irraa nu akeekkachiisu sana irraa gara galle akkamitti jalaa baʼuu dandeenya ree?"},{"book":"Ibroota","chapter":"12","verse":"26","text":"Yeroo sanatti sagaleen isaa lafa sochoose; amma garuu inni, “Ani ammas yeroo tokko lafa qofa utuu hin taʼin samiiwwanis nan sochoosa”12:26 Hag 2:6 jedhee waadaa galeera."},{"book":"Ibroota","chapter":"12","verse":"27","text":"Dubbiin, “Ammas yeroo tokko” jedhu kun akka wanni hin sochoofamne hafee jiraatuuf, wanni sochoofamu jechuunis wanni uumame baduu isaa argisiisa."},{"book":"Ibroota","chapter":"12","verse":"28","text":"Kanaafuu nu waan mootummaa hin sochoone argannuuf kottaa haa galateeffannu! Kabajaa fi sodaadhaanis karaa fudhatamaa taʼeen Waaqa haa waaqeffannu;"},{"book":"Ibroota","chapter":"12","verse":"29","text":"Waaqni keenya ibidda gubee balleessuudhaatii.12:29 KeD 4:24"}]}