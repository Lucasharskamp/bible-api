{"data":[{"book":"ΠΑΡΟΙΜΙΑΙ","chapter":"4","verse":"1","text":"Ἀκούσατε, παῖδες, παιδείαν πατρὸς, καὶ προσέχετε γνῶναι ἔννοιαν."},{"book":"ΠΑΡΟΙΜΙΑΙ","chapter":"4","verse":"2","text":"Δῶρον γὰρ ἀγαθὸν δωροῦμαι ὑμῖν, τὸν ἐμὸν νόμον μὴ ἐγκαταλίπητε."},{"book":"ΠΑΡΟΙΜΙΑΙ","chapter":"4","verse":"3","text":"Υἱὸς γὰρ ἐγενόμην κᾀγὼ πατρὶ ὑπήκοος, καὶ ἀγαπώμενος ἐν προσώπῳ μητρός."},{"book":"ΠΑΡΟΙΜΙΑΙ","chapter":"4","verse":"4","text":"Οἳ ἔλεγον καὶ ἐδίδασκόν με, ἐρειδέτω ὁ ἡμέτερος λόγος εἰς σὴν καρδίαν· φύλασσε ἐντολὰς,"},{"book":"ΠΑΡΟΙΜΙΑΙ","chapter":"4","verse":"5","text":"μὴ ἐπιλάθῃ· Μηδὲ παρίδῃς ῥῆσιν ἐμοῦ στόματος,"},{"book":"ΠΑΡΟΙΜΙΑΙ","chapter":"4","verse":"6","text":"μηδὲ ἐγκαταλίπῃς αὐτὴν, καὶ ἀνθέξεταί σου· ἐράσθητι αὐτῆς, καὶ τηρήσει σε."},{"book":"ΠΑΡΟΙΜΙΑΙ","chapter":"4","verse":"8","text":"Περιχαράκωσον αὐτὴν, καὶ ὑψώσει σε· τίμησον αὐτὴν, ἵνα σε περιλάβῃ·"},{"book":"ΠΑΡΟΙΜΙΑΙ","chapter":"4","verse":"9","text":"Ἵνα δῷ τῇ σῇ κεφαλῇ στέφανον χαρίτων, στεφάνῳ δὲ τρυφῆς ὑπερασπίσῃ σου."},{"book":"ΠΑΡΟΙΜΙΑΙ","chapter":"4","verse":"10","text":"Ἄκουε υἱὲ καὶ δέξαι ἐμοὺς λόγους, καὶ πληθυνθήσεται ἔτη ζωῆς σου, ἵνα σοι γένωνται πολλαὶ ὁδοὶ βίου."},{"book":"ΠΑΡΟΙΜΙΑΙ","chapter":"4","verse":"11","text":"Ὁδοὺς γὰρ σοφίας διδάσκω σε, ἐμβιβάζω δέ σε τροχιαῖς ὀρθαῖς."},{"book":"ΠΑΡΟΙΜΙΑΙ","chapter":"4","verse":"12","text":"Ἐὰν γὰρ πορεύῃ, οὐ συγκλεισθήσεταί σου τὰ διαβήματα· ἐὰν δὲ τρέχῃς, οὐ κοπιάσεις."},{"book":"ΠΑΡΟΙΜΙΑΙ","chapter":"4","verse":"13","text":"Ἐπιλαβοῦ ἐμῆς παιδείας, μὴ ἀφῇς, ἀλλὰ φύλαξον αὐτὴν σεαυτῷ εἰς ζωήν σου."},{"book":"ΠΑΡΟΙΜΙΑΙ","chapter":"4","verse":"14","text":"Ὁδοὺς ἀσεβῶν μὴ ἐπέλθῃς, μηδὲ ζηλώσῃς ὁδοὺς παρανόμων."},{"book":"ΠΑΡΟΙΜΙΑΙ","chapter":"4","verse":"15","text":"Ἐν ᾧ ἂν τόπῳ στρατοπεδεύσωσι, μὴ ἐπέλθῃς ἐκεὶ, ἔκκλινον δὲ ἀπʼ αὐτῶν καὶ παράλλαξον."},{"book":"ΠΑΡΟΙΜΙΑΙ","chapter":"4","verse":"16","text":"Οὐ γὰρ μὴ ὑπνώσωσιν, ἐὰν μὴ κακοποιήσωσιν· ἀφῄρηται ὁ ὕπνος αὐτῶν, καὶ οὐ κοιμῶνται."},{"book":"ΠΑΡΟΙΜΙΑΙ","chapter":"4","verse":"17","text":"Οἵδε γὰρ σιτοῦνται σῖτα ἀσεβείας, οἴνῳ δὲ παρανόμῳ μεθύσκονται."},{"book":"ΠΑΡΟΙΜΙΑΙ","chapter":"4","verse":"18","text":"Αἱ δὲ ὁδοὶ τῶν δικαίων ὁμοίως φωτὶ λάμπουσι, προπορεύονται καὶ φωτίζουσιν, ἕως κατορθώσῃ ἡ ἡμέρα."},{"book":"ΠΑΡΟΙΜΙΑΙ","chapter":"4","verse":"19","text":"Αἱ δὲ ὁδοὶ τῶν ἀσεβῶν σκοτειναὶ, οὐκ οἴδασι πῶς προσκόπτουσιν."},{"book":"ΠΑΡΟΙΜΙΑΙ","chapter":"4","verse":"20","text":"Υἱὲ ἐμῇ ῥήσει πρόσεχε, τοῖς δὲ ἐμοῖς λόγοις παράβαλλε σὸν οὖς."},{"book":"ΠΑΡΟΙΜΙΑΙ","chapter":"4","verse":"21","text":"Ὅπως μὴ ἐκλίπωσί σε αἱ πηγαί σου, φύλασσε αὐτὰς ἐν καρδίᾳ."},{"book":"ΠΑΡΟΙΜΙΑΙ","chapter":"4","verse":"22","text":"Ζωὴ γάρ ἐστι τοῖς εὑρίσκουσιν αὐτὰς, καὶ πάσῃ σαρκὶ ἴασις."},{"book":"ΠΑΡΟΙΜΙΑΙ","chapter":"4","verse":"23","text":"Πάσῃ φυλακῇ τήρει σὴν καρδίαν, ἐκ γὰρ τούτων ἔξοδοι ζωῆς."},{"book":"ΠΑΡΟΙΜΙΑΙ","chapter":"4","verse":"24","text":"Περίελε σεαυτοῦ σκολιὸν στόμα, καὶ ἄδικα χείλη μακρὰν ἀπὸ σοῦ ἄπωσαι."},{"book":"ΠΑΡΟΙΜΙΑΙ","chapter":"4","verse":"25","text":"Οἱ ὀφθαλμοί σου ὀρθὰ βλεπέτωσαν, τὰ δὲ βλέφαρά σου νευέτω δίκαια."},{"book":"ΠΑΡΟΙΜΙΑΙ","chapter":"4","verse":"26","text":"Ὀρθὰς τροχιὰς ποίει σοῖς ποσί, καὶ τὰς ὁδούς σου κατεύθυνε."},{"book":"ΠΑΡΟΙΜΙΑΙ","chapter":"4","verse":"27","text":"Μὴ ἐκκλίνῃς εἰς τὰ δεξιὰ, μηδὲ εἰς τὰ ἀριστερά, ἀπόστρεψον δὲ σὸν πόδα ἀπὸ ὁδοῦ κακῆς·"},{"book":"ΠΑΡΟΙΜΙΑΙ","chapter":"4","verse":"27a","text":"ὁδοὺς γὰρ τὰς ἐκ δεξιῶν οἶδεν ὁ Θεὸς, διεστραμμέναι δέ εἰσιν αἱ ἐξ ἀριστερῶν·"},{"book":"ΠΑΡΟΙΜΙΑΙ","chapter":"4","verse":"27b","text":"αὐτὸς δὲ ὀρθὰς ποιήσει τὰς τροχιάς σου, τὰς δὲ πορείας σου ἐν εἰρήνῃ προάξει."}]}