{"data":[{"book":"امثال","chapter":"7","verse":"1","text":"میرے بیٹے، میرے الفاظ کی پیروی کر، میرے احکام اپنے اندر محفوظ رکھ۔"},{"book":"امثال","chapter":"7","verse":"2","text":"میرے احکام کے تابع رہ تو جیتا رہے گا۔ اپنی آنکھ کی پُتلی کی طرح میری ہدایت کی حفاظت کر۔"},{"book":"امثال","chapter":"7","verse":"3","text":"اُنہیں اپنی اُنگلی کے ساتھ باندھ، اپنے دل کی تختی پر کندہ کر۔"},{"book":"امثال","chapter":"7","verse":"4","text":"حکمت سے کہہ، ”تُو میری بہن ہے،“ اور سمجھ سے، ”تُو میری قریبی رشتے دار ہے۔“"},{"book":"امثال","chapter":"7","verse":"5","text":"یہی تجھے زناکار عورت سے محفوظ رکھیں گی، دوسرے کی اُس بیوی سے جو اپنی چِکنی چپڑی باتوں سے تجھے پُھسلانے کی کوشش کرتی ہے۔"},{"book":"امثال","chapter":"7","verse":"6","text":"ایک دن مَیں نے اپنے گھر کی کھڑکی7‏:6 گھر کی کھڑکی: لفظی ترجمہ: گھر کی کھڑکی کے جنگلے۔  میں سے باہر جھانکا"},{"book":"امثال","chapter":"7","verse":"7","text":"تو کیا دیکھتا ہوں کہ وہاں کچھ سادہ لوح نوجوان کھڑے ہیں۔ اُن میں سے ایک بےعقل جوان نظر آیا۔"},{"book":"امثال","chapter":"7","verse":"8","text":"وہ گلی میں سے گزر کر زناکار عورت کے کونے کی طرف ٹہلنے لگا۔ چلتے چلتے وہ اُس راستے پر آ گیا جو عورت کے گھر تک لے جاتا ہے۔"},{"book":"امثال","chapter":"7","verse":"9","text":"شام کا دُھندلکا تھا، دن ڈھلنے اور رات کا اندھیرا چھانے لگا تھا۔"},{"book":"امثال","chapter":"7","verse":"10","text":"تب ایک عورت کسبی کا لباس پہنے ہوئے چالاکی سے اُس سے ملنے آئی۔"},{"book":"امثال","chapter":"7","verse":"11","text":"یہ عورت اِتنی بےلگام اور خودسر ہے کہ اُس کے پاؤں اُس کے گھر میں نہیں ٹکتے۔"},{"book":"امثال","chapter":"7","verse":"12","text":"کبھی وہ گلی میں، کبھی چوکوں میں ہوتی ہے، ہر کونے پر وہ تاک میں بیٹھی رہتی ہے۔"},{"book":"امثال","chapter":"7","verse":"13","text":"اب اُس نے نوجوان کو پکڑ کر اُسے بوسہ دیا۔ بےحیا نظر اُس پر ڈال کر اُس نے کہا،"},{"book":"امثال","chapter":"7","verse":"14","text":"”مجھے سلامتی کی قربانیاں پیش کرنی تھیں، اور آج ہی مَیں نے اپنی مَنتیں پوری کیں۔"},{"book":"امثال","chapter":"7","verse":"15","text":"اِس لئے مَیں نکل کر تجھ سے ملنے آئی، مَیں نے تیرا پتا کیا اور اب تُو مجھے مل گیا ہے۔"},{"book":"امثال","chapter":"7","verse":"16","text":"مَیں نے اپنے بستر پر مصر کے رنگین کمبل بچھائے،"},{"book":"امثال","chapter":"7","verse":"17","text":"اُس پر مُر، عود اور دارچینی کی خوشبو چھڑکی ہے۔"},{"book":"امثال","chapter":"7","verse":"18","text":"آؤ، ہم صبح تک محبت کا پیالہ تہہ تک پی لیں، ہم عشق بازی سے لطف اندوز ہوں!"},{"book":"امثال","chapter":"7","verse":"19","text":"کیونکہ میرا خاوند گھر میں نہیں ہے، وہ لمبے سفر کے لئے روانہ ہوا ہے۔"},{"book":"امثال","chapter":"7","verse":"20","text":"وہ بٹوے میں پیسے ڈال کر چلا گیا ہے اور پورے چاند تک واپس نہیں آئے گا۔“"},{"book":"امثال","chapter":"7","verse":"21","text":"ایسی باتیں کرتے کرتے عورت نے نوجوان کو ترغیب دے کر اپنی چِکنی چپڑی باتوں سے ورغلایا۔"},{"book":"امثال","chapter":"7","verse":"22","text":"نوجوان سیدھا اُس کے پیچھے یوں ہو لیا جس طرح بَیل ذبح ہونے کے لئے جاتا یا ہرن اُچھل کر پھندے میں پھنس جاتا ہے۔"},{"book":"امثال","chapter":"7","verse":"23","text":"کیونکہ ایک وقت آئے گا کہ تیر اُس کا دل چیر ڈالے گا۔ لیکن فی الحال اُس کی حالت اُس چڑیا کی مانند ہے جو اُڑ کر جال میں آ جاتی اور خیال تک نہیں کرتی کہ میری جان خطرے میں ہے۔"},{"book":"امثال","chapter":"7","verse":"24","text":"چنانچہ میرے بیٹو، میری سنو، میرے منہ کی باتوں پر دھیان دو!"},{"book":"امثال","chapter":"7","verse":"25","text":"تیرا دل بھٹک کر اُس طرف رُخ نہ کرے جہاں زناکار عورت پھرتی ہے، ایسا نہ ہو کہ تُو آوارہ ہو کر اُس کی راہوں میں اُلجھ جائے۔"},{"book":"امثال","chapter":"7","verse":"26","text":"کیونکہ اُن کی تعداد بڑی ہے جنہیں اُس نے گرا کر موت کے گھاٹ اُتارا ہے، اُس نے متعدد لوگوں کو مار ڈالا ہے۔"},{"book":"امثال","chapter":"7","verse":"27","text":"اُس کا گھر پاتال کا راستہ ہے جو لوگوں کو موت کی کوٹھڑیوں تک پہنچاتا ہے۔"}]}