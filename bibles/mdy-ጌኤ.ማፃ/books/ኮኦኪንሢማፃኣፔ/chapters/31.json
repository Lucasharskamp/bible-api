{"data":[{"book":"ኮኦኪንሢ ማፃኣፔ","chapter":"31","verse":"1","text":"ሃካፓ ሊካ ኬኤዚንታሢ ማኣሳ ዓጮ ካኣቲ፥ ሊሙዔኤሌም ዒንዳ ዞሬ ዞሮኬ።"},{"book":"ኮኦኪንሢ ማፃኣፔ","chapter":"31","verse":"2","text":"«ናኣቢና ታኣኒ ሾዔ ናኣዚዮ፥ ሊሙዔኤሌ! ሂንዳ ኮሺ ዒናፓ ዋይዜ፤"},{"book":"ኮኦኪንሢ ማፃኣፔ","chapter":"31","verse":"3","text":"ሚርጌ ላኣሊ ዔኪ ዎልቆ ኔኤኮ ጋፒሲፖ፤ ዬያጉዴ ማዻ ካኣቶዋ ዓይሱዋዖ ዻውሲሴኔ።"},{"book":"ኮኦኪንሢ ማፃኣፔ","chapter":"31","verse":"4","text":"«ሊሙዔኤሌ! ካኣታ ዎይኖ ዑዦ ዑሽካኒ፤ ሱኡጋኣ ካፄ ዑሺ ዑሽካኒ ሱኡካዻንዳያ ኮይሱዋሴ።"},{"book":"ኮኦኪንሢ ማፃኣፔ","chapter":"31","verse":"5","text":"ዔያታ ዑሽኪ ማሢንቴቴ ዎጎ ዋላኔ፤ ሜታዼ ዓሶኮዋ ጌኤዞ ቄል ጋዓኔ።"},{"book":"ኮኦኪንሢ ማፃኣፔ","chapter":"31","verse":"6","text":"«ሃይቃኒ ሳዛ ጋሽካ ዓሶና ዋኣዪ ናንጋ ዓሶናም ዎይኖ ዑዦንታ ማሣ ዑዦንታ ዒንጉዋቴ።"},{"book":"ኮኦኪንሢ ማፃኣፔ","chapter":"31","verse":"7","text":"ዔያታ ፔኤኮ ዋኣዪፆና ማንቃቶና ዋላንዳጉዲ ዑሽኮንጎ።"},{"book":"ኮኦኪንሢ ማፃኣፔ","chapter":"31","verse":"8","text":"«ታ ናዓሢዮ! ፔ ሜታሢ ዛሎ ኬኤዛኒ ዳንዳዑዋ ዓሶ ዛሎ ኔኤኒ ጌስቴ፤ ፒዜ ዎጌ ዴንቁዋዖ ሜታዼ ዓሶ ዛሎ ኔኤኒ ሞኦቲንቴ።"},{"book":"ኮኦኪንሢ ማፃኣፔ","chapter":"31","verse":"9","text":"ዔያቶ ዛሎ ኔ ጌስቴ፤ ፒዜ ዎጌ ዔያቶም ዎጌ፤ ማንቆና ሜታዼ ዓሶ ዛሎናሮ ሞኦቴ።»"},{"book":"ኮኦኪንሢ ማፃኣፔ","chapter":"31","verse":"10","text":"ኮሺ ላኣሊ ዖኦኒ ዴንቃኒ ዳንዳዓይ? ዒዛ ቦንቺንታያ ማዔ ሹጮፓ ባሼ ቦንቺንቴያኬ።"},{"book":"ኮኦኪንሢ ማፃኣፔ","chapter":"31","verse":"11","text":"ዓኒ ዒዞኮ ዒዞ ጉሙርቃኔ፤ ዒ ኮዔ ባኣዚ ቢያ ዒዞይዳፓ ዴንቁዋ ዓቱዋሴ።"},{"book":"ኮኦኪንሢ ማፃኣፔ","chapter":"31","verse":"12","text":"ዒዛ ናንጋ ዎዶ ቢያይዳ ኮሺ ባኣዚ ዒዛም ማዻንዳኣፓዓቴም ፑርታ ባኣዚ ማዺንዱዋሴ።"},{"book":"ኮኦኪንሢ ማፃኣፔ","chapter":"31","verse":"13","text":"ማራይ ጋፓኔና ጉኡፂሲ ሱኮና ፓቲሌና ዓፒላ ዹይሲ፥ ዒዞም ኮሽኬያ ማዔም ማዾ ሌሊ ማዻኔ።"},{"book":"ኮኦኪንሢ ማፃኣፔ","chapter":"31","verse":"14","text":"ኮርሞ ኮርማ ዓሶኮ ዋኣፆ ካኣሚሎጉዲ ሃኬ ቤሲ ዓኣዺ ዱማ ዱማ ሙኡዚ ዒዛ ቡኩሳኔ።"},{"book":"ኮኦኪንሢ ማፃኣፔ","chapter":"31","verse":"15","text":"ዒዛ ፔ ማኣሮ ዓሶም ሙዖ ጊኢጊሻኒና ዒዞኮ ማዾ ማዻ ዓሶም ማዾ ጊሽካኒ ሃጊ ሳዓ ካሩዋንቴ ዔቃኔ።"},{"book":"ኮኦኪንሢ ማፃኣፔ","chapter":"31","verse":"16","text":"ኮሺ ሳዓ ኮይ ዒዛ ሻንቃኔ፤ ዒዛ ማዺ ዴንቃ ሚኢሾና ዎይኔ ቱኮንዶ ቤሲ ጊኢጊሻኔ።"},{"book":"ኮኦኪንሢ ማፃኣፔ","chapter":"31","verse":"17","text":"ዒዛ ጪንጫ ማዻያ ማዒፆ ሌሊቱዋንቴ ማዾናኣ ዶዲኬ።"},{"book":"ኮኦኪንሢ ማፃኣፔ","chapter":"31","verse":"18","text":"ዒዛ ማዻ ባካ ቢያ ዒዞ ማኣዳያ ማዔሢ ዒዛ ዔራኔ፤ ዋንቶ ማዼ ጎይሣ ዒዛ ዎርቃሢሮ ፖዓ ዒዞኮ ሃይቁዋሴ፤"},{"book":"ኮኦኪንሢ ማፃኣፔ","chapter":"31","verse":"19","text":"ዒዛ ፔኤኮ ቢላቢጮና ሱኪ ዓፒሎ ዹይሳኔ።"},{"book":"ኮኦኪንሢ ማፃኣፔ","chapter":"31","verse":"20","text":"ማንቆና ሜታዼ ዓሶናም ዒዛ ዒንጋኔ።"},{"book":"ኮኦኪንሢ ማፃኣፔ","chapter":"31","verse":"21","text":"ዒዞ ማኣሮ ዓሶኮ ቢያ ዖይዻ ማኣዓ ዓኣሢሮ ሻቺ ዋርቄቴታዎ ዒዛ ዓልቱዋሴ።"},{"book":"ኮኦኪንሢ ማፃኣፔ","chapter":"31","verse":"22","text":"ሻኣሎ ዑፃ ሂኢሦ ዓፒሎ ዒዛ ማዣኔ፤ ዞቄ ዲንኪ ሼኤሜና ኮሾና ሚዛጲ ማኣዖ ዒዛ ማኣዓኔ።"},{"book":"ኮኦኪንሢ ማፃኣፔ","chapter":"31","verse":"23","text":"ዓኒ ዒዞኮ ዓጮ ጋርቻ ቡኪንታ ጶኦካ ቦንቺንታያኬ።"},{"book":"ኮኦኪንሢ ማፃኣፔ","chapter":"31","verse":"24","text":"ሻኣዣሲ ሱኪ ዹይሶና ዓፒሎ ዒዛ ሻንቻኔ፤ ኬርና ቱኮ ቃልሾዋ ኮርሞ ኮርማ ዓሳ ዒዞ ኮይላፓ ዔኪ ዴንዲ ኮርማኔ።"},{"book":"ኮኦኪንሢ ማፃኣፔ","chapter":"31","verse":"25","text":"ዒዛ ዶዲ፥ ሃሣ ቦንቺንታያኬ፤ ሙካ ዎዶይዳ ቢያ ዒዛ ዎዛዺ ናንጋኔ።"},{"book":"ኮኦኪንሢ ማፃኣፔ","chapter":"31","verse":"26","text":"ዒዛ ዔራቶና ጌስታኔ፤ ጊንሣ ሃሣ ኮሺ ዞሮዋ ዞራኔ።"},{"book":"ኮኦኪንሢ ማፃኣፔ","chapter":"31","verse":"27","text":"ቢያ ዎዴ ማዾ ማዺ ማኣሮ ዓሶ ቶኦኮ ዒዛ ዛጋሢሮ ቤልፁሞ ዒዞኮ ባኣሴ።"},{"book":"ኮኦኪንሢ ማፃኣፔ","chapter":"31","verse":"28","text":"ናኣታ ዒዞኮ ዒዞ ሄርሻኔ፤ ሃሣ ዓኒያኣ ዒዞ ጋላታኔ።"},{"book":"ኮኦኪንሢ ማፃኣፔ","chapter":"31","verse":"29","text":"«ኮሺ ማቾ ማዔ ሚርጌ ላኣሊ ዓኣኔ፤ ኔኤኒ ጋዓንቴ ቢያፓ ባሼኬ» ዒዞም ጋዓኔ።"},{"book":"ኮኦኪንሢ ማፃኣፔ","chapter":"31","verse":"30","text":"ሚዛጱሞ ጉሪኬ፤ ሱጉሢ ዴንቃ ዓሲ ማዒፃኣ ባባይቃኔ፤ ናንጊና ናንጋ ጎዳ ዒጊጫ ላኣሊ ጋዓንቴ ጋላቲንታንዳያ ኮይሳኔ።"},{"book":"ኮኦኪንሢ ማፃኣፔ","chapter":"31","verse":"31","text":"ዒዛ ማዻ ባኮ ቢያ ዛጊ ዒዞ ጋላቱዋቴ፤ ዒዞኮ ኮዦ ማዾና ዓሲ ቢያ ቤርታ ዒዛ ቦንቺንታኒ ኮይሳኔ።"}]}