{"data":[{"book":"సామెత","chapter":"31","verse":"1","text":"రాజైన లెమూయేలు మాటలు, అతని తల్లి అతనికి ఉపదేశించిన దేవోక్తి,"},{"book":"సామెత","chapter":"31","verse":"2","text":"కుమారా, నేనేమంటాను? నేను కన్న కుమారా, నేనేమంటాను? నా మొక్కులు మొక్కి కనిన కుమారా, నేనే మంటాను?"},{"book":"సామెత","chapter":"31","verse":"3","text":"నీ బలాన్ని స్త్రీలకియ్యకు. రాజులను నశింపజేసే స్త్రీలతో సహవాసం చేయ వద్దు."},{"book":"సామెత","chapter":"31","verse":"4","text":"ద్రాక్షారసం తాగడం రాజులకు తగదు. లెమూయేలు, అది రాజులకు తగదు. అధికారులు “ద్రాక్ష మద్యం ఏది?” అని అడగడం తగదు."},{"book":"సామెత","chapter":"31","verse":"5","text":"తాగితే వారు చట్టాలను విస్మరిస్తారు. దీనులందరి హక్కులనూ కాలరాస్తారు."},{"book":"సామెత","chapter":"31","verse":"6","text":"ప్రాణం పోతున్నవాడికి మద్యం ఇవ్వండి. మనోవేదన గలవారికి ద్రాక్షారసం ఇవ్వండి."},{"book":"సామెత","chapter":"31","verse":"7","text":"వారు తాగి తమ పేదరికాన్ని మర్చిపోతారు. తమ కష్టాన్ని జ్ఞాపకం చేసుకోరు."},{"book":"సామెత","chapter":"31","verse":"8","text":"మూగవారి పక్షంగా మాట్లాడు. దిక్కులేని వారికి న్యాయం జరిగేలా నీ నోరు తెరువు."},{"book":"సామెత","chapter":"31","verse":"9","text":"నీ నోరు తెరచి న్యాయంగా తీర్పు తీర్చు. దీనులకు బాధ పడేవారికి దరిద్రులకు న్యాయం చెయ్యి."},{"book":"సామెత","chapter":"31","verse":"10","text":"సమర్థురాలైన భార్య ఎవరికి దొరుకుతుంది? అలాటిది బంగారు ఆభరణాల కంటే అమూల్యమైనది."},{"book":"సామెత","chapter":"31","verse":"11","text":"ఆమె భర్త ఆమెపై నమ్మకం పెట్టుకుంటాడు. అతడు పేదవాడు కావడం అంటూ ఉండదు."},{"book":"సామెత","chapter":"31","verse":"12","text":"ఆమె తన జీవిత కాలమంతా అతనికి మేలే చేస్తుంది గాని కీడేమీ చేయదు."},{"book":"సామెత","chapter":"31","verse":"13","text":"ఆమె గొర్రె బొచ్చును అవిసెనారను సేకరిస్తుంది. తన చేతులారా వాటితో పని చేస్తుంది."},{"book":"సామెత","chapter":"31","verse":"14","text":"వర్తకపు ఓడలు దూర ప్రాంతం నుండి ఆహారం తెచ్చేలా ఆమె దూరం నుండి ఆహారం తెచ్చుకుంటుంది."},{"book":"సామెత","chapter":"31","verse":"15","text":"ఆమె చీకటితోనే లేచి, తన యింటి వారికి భోజనం సిద్ధపరుస్తుంది. తన సేవికలకు జీతం నిర్ణయిస్తుంది."},{"book":"సామెత","chapter":"31","verse":"16","text":"ఆమె పొలం చూసి దాన్ని కొంటుంది. కూడబెట్టిన డబ్బుతో ద్రాక్షతోట నాటిస్తుంది."},{"book":"సామెత","chapter":"31","verse":"17","text":"ఆమె బలం ధరించుకుంటుంది. చేతులతో బలంగా పని చేస్తుంది."},{"book":"సామెత","chapter":"31","verse":"18","text":"తనకు లాభం చేకూర్చే వాటిని గుర్తిస్తుంది. రాత్రివేళ ఆమె దీపం ఆరిపోదు."},{"book":"సామెత","chapter":"31","verse":"19","text":"ఆమె నేత కదురును చేతబట్టుకుంటుంది. తన వ్రేళ్లతో కదురు పట్టుకుని వడుకుతుంది."},{"book":"సామెత","chapter":"31","verse":"20","text":"దీనులకు తన చెయ్యి చాపుతుంది. అవసరంలో ఉన్న వారిని ఆదుకుంటుంది."},{"book":"సామెత","chapter":"31","verse":"21","text":"తన ఇంటివారికి చలి తగులుతుందని ఆమెకు భయం లేదు. ఆమె కుటుంబమంతా జేగురు రంగు బట్టలు వేసుకుంటారు."},{"book":"సామెత","chapter":"31","verse":"22","text":"ఆమె పరుపులు సిద్ధపరచుకుంటుంది. ఆమె బట్టలు సన్నని నారబట్టలు, రక్తవర్ణపు వస్త్రాలు."},{"book":"సామెత","chapter":"31","verse":"23","text":"ఆమె భర్త దేశపు పెద్దలతో కూర్చుంటాడు. ఊరి మొగసాల దగ్గర అతనికి పేరుప్రతిష్టలు ఉంటాయి."},{"book":"సామెత","chapter":"31","verse":"24","text":"ఆమె నారబట్టలు నేయించి అమ్ముతుంది. నడికట్లను వర్తకులకు అమ్ముతుంది."},{"book":"సామెత","chapter":"31","verse":"25","text":"బలం, ఘనత ఆమెకు వస్త్రాలు. ఆమె భవిషత్తు విషయమై నిర్భయంగా ఉంటుంది."},{"book":"సామెత","chapter":"31","verse":"26","text":"ఆమె తన నోరు తెరిచి జ్ఞాన వాక్కులు పలుకుతుంది. కృపా భరితమైన ఉపదేశం ఆమె చేస్తుంది."},{"book":"సామెత","chapter":"31","verse":"27","text":"ఆమె తన ఇంటివారి ప్రవర్తన బాగా కనిపెట్టి చూస్తుంటుంది. పనిచేయకుండా ఆమె భోజనం చేయదు."},{"book":"సామెత","chapter":"31","verse":"28","text":"ఆమె కొడుకులు ఆమెను ధన్య అంటారు. ఆమె పెనిమిటి ఆమెను పొగడుతాడు."},{"book":"సామెత","chapter":"31","verse":"29","text":"“చాలామంది ఆడపడుచులు చక్కగా ప్రవర్తించారు గానీ, నువ్వు వారందరినీ మించిపోయావు” అంటాడు."},{"book":"సామెత","chapter":"31","verse":"30","text":"చక్కదనం మోసకరం. సౌందర్యం వ్యర్థం. యెహోవా పట్ల భయభక్తులు గల స్త్రీని అందరూ ప్రశంసిస్తారు."},{"book":"సామెత","chapter":"31","verse":"31","text":"ఆమె చేసిన పనుల ప్రతిఫలం ఆమెకు ఇవ్వండి. ఊరి ద్వారం దగ్గర ఆమె పనులు ఆమెను కొనియాడతాయి."}]}