{"data":[{"book":"عبرانیان","chapter":"2","verse":"1","text":"پس حال که پی بردیم عیسی مسیح دارای چه مقام والایی است، باید به پیغام و کلامی که شنیده‌ایم، به دقت توجه نماییم، مبادا ایمان خود را از دست بدهیم."},{"book":"عبرانیان","chapter":"2","verse":"2","text":"زیرا اگر پیغام و کلامی که به‌وسیلۀ فرشتگان آورده شد، دارای اعتبار و لازم‌الاجرا بود، و هر که از آن تخلف و نافرمانی می‌کرد، به حق مجازات می‌شد،"},{"book":"عبرانیان","chapter":"2","verse":"3","text":"چگونه امکان دارد که ما از مجازات بگریزیم، اگر نسبت به چنین نجات عظیمی بی‌اعتنا باشیم؟ زیرا این مژده را ابتدا عیسای خداوند اعلام نمود، و بعد کسانی که آن را از دهان او شنیدند، آن را برای ما تائید کردند."},{"book":"عبرانیان","chapter":"2","verse":"4","text":"خدا نیز با نشانه‌ها، کارهای شگفت‌انگیز، معجزات گوناگون و عطایایی که روح‌القدس مطابق اراده خود می‌بخشد، صحت کلام ایشان را ثابت نمود."},{"book":"عبرانیان","chapter":"2","verse":"5","text":"به یاد داشته باشید که خدا عالم آینده را که از آن سخن می‌گوییم، زیر فرمان فرشتگان قرار نداده است."},{"book":"عبرانیان","chapter":"2","verse":"6","text":"اما در جایی از کتب مقدّس، شخصی شهادت داده و گفته: «انسان چیست که تو به فکرش باشی، و پسر انسان، که او را مورد لطف خود قرار دهی؟"},{"book":"عبرانیان","chapter":"2","verse":"7","text":"تو مقام او را فقط اندکی پایین‌تر2‏:7 عبارت «اندکی پایین‌تر» می‌تواند به این معنی نیز باشد: «برای مدتی کوتاه». از فرشتگان قرار دادی و تاج عزت و احترام را بر سر وی نهادی،"},{"book":"عبرانیان","chapter":"2","verse":"8","text":"و همه چیز را زیر فرمان او درآوردی.»2‏:8 مزمور ۸‏:۴‏‑۶."},{"book":"عبرانیان","chapter":"2","verse":"9","text":"اما عیسی را می‌بینیم که اندک زمانی پایین‌تر از فرشتگان قرار گرفت و اکنون در اثر فدا کردن جان خود در راه ما، خدا تاج جلال و افتخار را بر سر او گذاشته است. بله، به سبب فیض خدا، عیسی به جای تمام مردم جهان، طعم مرگ را چشید."},{"book":"عبرانیان","chapter":"2","verse":"10","text":"خدا، همان خدایی که همه چیز برای او و به‌واسطۀ او وجود دارد، بر آن شد تا فرزندان بسیاری را وارد جلال سازد. از این رو، به‌جا و مناسب بود که باعث و بانیِ نجات ایشان، یعنی عیسی را از طریق رنجهایش، به کمالی برساند که برای تحقق رسالتش ضروری بود."},{"book":"عبرانیان","chapter":"2","verse":"11","text":"حال که ما به‌وسیلۀ عیسی، مقدّس شده‌ایم، پدر او، پدر ما نیز محسوب می‌شود. به همین علّت، عیسی عار ندارد که ما را برادران خود بخواند؛"},{"book":"عبرانیان","chapter":"2","verse":"12","text":"چنانکه به خدا می‌گوید: «نام تو را به برادران و خواهرانم اعلام خواهم کرد، و در میان جماعت، تو را خواهم ستود.»2‏:12 مزمور ۲۲‏:۲۲."},{"book":"عبرانیان","chapter":"2","verse":"13","text":"و همچنین فرموده است: «من بر خدا توکل خواهم نمود»، یعنی: «من و فرزندانی که خدا به من داده است.»2‏:13 اشعیا ۸‏:۱۷‏‑۱۸."},{"book":"عبرانیان","chapter":"2","verse":"14","text":"از آنجا که این فرزندان خدا، انسان هستند و دارای گوشت و خون می‌باشند، او نیز گوشت و خون شد و به شکل انسان درآمد؛ زیرا فقط با انسان شدن می‌توانست جانش را در راه ما فدا کند و بمیرد، و با مرگ خود، قدرت ابلیس را نابود سازد، ابلیسی که صاحب اختیار مرگ بود."},{"book":"عبرانیان","chapter":"2","verse":"15","text":"تنها از این راه بود که می‌توانست آنانی را که در تمام عمرشان در وحشت مرگ به سر می‌بردند و اسیر ترس بودند، رهایی بخشد."},{"book":"عبرانیان","chapter":"2","verse":"16","text":"می‌دانیم که او برای کمک به فرشتگان نیامد، بلکه به این جهان آمد تا انسانهایی را که به گفتهٔ کتاب آسمانی، از نسل ابراهیم می‌باشند، دستگیری نماید."},{"book":"عبرانیان","chapter":"2","verse":"17","text":"به همین جهت لازم بود که او نیز از هر لحاظ مانند برادران خود گردد تا در حضور خدا، برای انسانها کاهن اعظمی دلسوز و وفادار باشد و به هنگام کفارهٔ گناهان، بتواند در همان حال که نسبت به انسان رحیم و کریم می‌باشد، نسبت به خدا نیز وفادار بماند."},{"book":"عبرانیان","chapter":"2","verse":"18","text":"زیرا از آنجا که او خود عذاب دید و وسوسه شد، قادر است درد انسان را به هنگام عذاب و وسوسه درک کند و به کمک او بشتابد."}]}