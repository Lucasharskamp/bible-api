{"data":[{"book":"1WAKOLINTO","chapter":"12","verse":"1","text":"Avo, ndugu zangu, nolonda mkumbuke mbuli ya nhunza kulawa ha Loho wa Mulungu."},{"book":"1WAKOLINTO","chapter":"12","verse":"2","text":"M'vitanga kamba vumkalile Wamhazi, m'bulunyigwa na kwagizwa mkutambikila miwegu ilibule na ugima."},{"book":"1WAKOLINTO","chapter":"12","verse":"3","text":"Avo nowalongela mweye kamba, haduhu munhu yolonga kubitila Loho wa Mulungu kamba “Yesu kadukumizwa,” na haduhu munhu yodaha kulonga, “Yesu iyo Mndewa,” kamba kabule Loho wa Mulungu."},{"book":"1WAKOLINTO","chapter":"12","verse":"4","text":"Kuna nhunza bwando, ila Loho imwe yozilava."},{"book":"1WAKOLINTO","chapter":"12","verse":"5","text":"Kuna sang'hano bwando za kusang'hana, ila Mndewa imwe."},{"book":"1WAKOLINTO","chapter":"12","verse":"6","text":"Kuna nzila bwando za kusang'hanika, ila Mulungu imwe yosang'hanika mnzila zino zose mwa wanhu wose."},{"book":"1WAKOLINTO","chapter":"12","verse":"7","text":"Avo kila munhu kogweleligwa lugubulo lwa Loho wa Mulungu, giladi tuitaze wenyego kwa wenyego."},{"book":"1WAKOLINTO","chapter":"12","verse":"8","text":"Munhu imwe kogweleligwa udaho wa kulonga mbuli zili na ng'hungwe kubitila Loho wa Mulungu, na iyagwe kogweleligwa mbuli ya ilimu na Loho iija imwe."},{"book":"1WAKOLINTO","chapter":"12","verse":"9","text":"Na munhu iyagwe kogweleligwa nhamanila na Loho iija, na iyagwe kogweleligwa nhunza ya kuhonya watamu na Loho iija imwe."},{"book":"1WAKOLINTO","chapter":"12","verse":"10","text":"Na munhu iyagwe kogweleligwa nhunza ya kutenda mizonza, na iyagwe kogweleligwa nhunza ya kuhokola. Munhu iyagwe kogweleligwa nhunza ya kutanga kamba loho ino ilawa ha Mulungu ama ilawa kuyagwe, na munhu iyagwe kogweleligwa nhunza ya kulonga ulonzi wa mkanganyo, na munhu iyagwe kogweleligwa nhunza ya kutapita nhegulo ya gaja galongigwe."},{"book":"1WAKOLINTO","chapter":"12","verse":"11","text":"Loho wa Mulungu yeiyeka iyo yotenda gano gose, na heyo iyo yolamula nhunza ilihi yamgwelele munhu yalihi."},{"book":"1WAKOLINTO","chapter":"12","verse":"12","text":"Kamba lukuli vululi lumwe, ila luna vipindi bwando, na vipindi vose va lukuli, hata kamba va bwando, ila va lukuli lumwe, avo vivo luli na lukuli lwa Kilisto."},{"book":"1WAKOLINTO","chapter":"12","verse":"13","text":"Vivija na tweye, hata kamba tuhawa Wayahudi ama Wamhazi, tuhawa nyakadala ama wailegehe, tose tubatizigwa na Loho wa Mulungu mulukuli lumwe, na tose tung'wezigwa Loho iija imwe."},{"book":"1WAKOLINTO","chapter":"12","verse":"14","text":"Lukuli halutendigwe na kipindi kimwe, ila vipindi bwando."},{"book":"1WAKOLINTO","chapter":"12","verse":"15","text":"Kamba mgulu uhalonga, “Kwavija nie sili mkono, nie sili wa lukuli,” mkilamso hicho kweli hauwa kipindi cha lukuli?"},{"book":"1WAKOLINTO","chapter":"12","verse":"16","text":"Na kamba gwiti dihalonga, “Kwavija nie sili siso, nie sili wa lukuli,” mkilamso hicho kweli hadiwa kipindi cha lukuli?"},{"book":"1WAKOLINTO","chapter":"12","verse":"17","text":"Kamba lukuli lose luhawile siso, munhu yahahulike vilihi? Na kamba lukuli lose luhawile gwiti, munhu yahanusile vilihi?"},{"book":"1WAKOLINTO","chapter":"12","verse":"18","text":"Ila Mulungu kavika goya vipindi mulukuli, kila kipindi kimwe kamba viyalondile kikale."},{"book":"1WAKOLINTO","chapter":"12","verse":"19","text":"Kamba vose vihawile kipindi kimwe, lukuli luhawile kwahi?"},{"book":"1WAKOLINTO","chapter":"12","verse":"20","text":"Kamba viili, mulukuli kuna vipindi bwando, ila lukuli lumwe."},{"book":"1WAKOLINTO","chapter":"12","verse":"21","text":"Siso hadidaha kuulongela mkono, “Sikulonda!” Na ditwi hadidaha kugalongela magulu, “Siwalonda!”"},{"book":"1WAKOLINTO","chapter":"12","verse":"22","text":"Ila vija ivipindi va lukuli vikoneka vabule mhiko volondigwa ng'hani."},{"book":"1WAKOLINTO","chapter":"12","verse":"23","text":"Na vipindi vija vitugelegeza kamba vabule hishima, tovigwelela hishima ng'hulu, na vipindi vija vilibule unovu, tovigwaa unovu ng'hani,"},{"book":"1WAKOLINTO","chapter":"12","verse":"24","text":"awo vipindi vetu vinogile haviulonda. Ila Mulungu kavika hamoja vipindi vose va lukuli na kuvigwaa hishima ng'hulu vipindi vilibule unozi,"},{"book":"1WAKOLINTO","chapter":"12","verse":"25","text":"giladi sambikulawilile m'bagum'bagu mulukuli. Ila vipindi va lukuli volondigwa viitamanile kipindi kimwe na kiyagwe."},{"book":"1WAKOLINTO","chapter":"12","verse":"26","text":"Kamba kipindi kimwe kihalumwa, vipindi vose volumwa hamoja nacho, na kamba kipindi kimwe kihahishimilwa, vipindi vose vodeng'ha hamoja nacho."},{"book":"1WAKOLINTO","chapter":"12","verse":"27","text":"Avo mweye mose mwa lukuli lwa Kilisto, na kila munhu mmwanza wenu iyo kipindi chake."},{"book":"1WAKOLINTO","chapter":"12","verse":"28","text":"Na mwa wanhu wamtogole Kilisto Mulungu kaweka, mosi watumigwa wa Kilisto, abaho wahokozi, abaho wafundiza, abaho wali na nhunza ya mizonza na vivija awo wali na nhunza ya kuhonya, abaho awo wali na nhunza ya kuwataza wayagwe, na awo wali na nhunza ya kuwalongoza wayagwe, na awo wolonga ulonzi wa mkanganyo."},{"book":"1WAKOLINTO","chapter":"12","verse":"29","text":"Wano wose watumigwa wa Kilisto? Ama wose wahokozi? Ama wose wafundiza? Ama wose wotenda mizonza?"},{"book":"1WAKOLINTO","chapter":"12","verse":"30","text":"Wose wana nhunza ya kuhonya? Wose wolonga ulonzi wa mkanganyo? Wose wotapita nhegulo ya gaja galongigwe?"},{"book":"1WAKOLINTO","chapter":"12","verse":"31","text":"Ila sulukileni ng'hani nhunza zili ng'hulu."}]}