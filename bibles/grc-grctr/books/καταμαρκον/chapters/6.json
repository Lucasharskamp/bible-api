{"data":[{"book":"ΚΑΤΑ ΜΑΡΚΟΝ","chapter":"6","verse":"1","text":"Καὶ ἐξῆλθεν ἐκεῖθεν, καὶ ἦλθεν εἰς τὴν πατρίδα αὐτοῦ· καὶ ἀκολουθοῦσιν αὐτῷ οἱ μαθηταὶ αὐτοῦ."},{"book":"ΚΑΤΑ ΜΑΡΚΟΝ","chapter":"6","verse":"2","text":"Καὶ γενομένου σαββάτου, ἤρξατο ἐν τῇ συναγωγῇ διδάσκειν· καὶ πολλοὶ ἀκούοντες ἐξεπλήσσοντο, λέγοντες, Πόθεν τούτῳ ταῦτα; Καὶ τίς ἡ σοφία ἡ δοθεῖσα αὐτῷ, ὅτι καὶ δυνάμεις τοιαῦται διὰ τῶν χειρῶν αὐτοῦ γίνονται;"},{"book":"ΚΑΤΑ ΜΑΡΚΟΝ","chapter":"6","verse":"3","text":"Οὐχ οὗτός ἐστιν ὁ τέκτων, ὁ υἱὸς Μαρίας, ἀδελφὸς δὲ Ἰακώβου καὶ Ἰωσῆ καὶ Ἰούδα καὶ Σίμωνος; Καὶ οὐκ εἰσὶν αἱ ἀδελφαὶ αὐτοῦ ὧδε πρὸς ἡμᾶς; Καὶ ἐσκανδαλίζοντο ἐν αὐτῷ."},{"book":"ΚΑΤΑ ΜΑΡΚΟΝ","chapter":"6","verse":"4","text":"Ἔλεγε δὲ αὐτοῖς ὁ Ἰησοῦς ὅτι Οὐκ ἔστι προφήτης ἄτιμος, εἰ μὴ ἐν τῇ πατρίδι αὐτοῦ, καὶ ἐν τοῖς συγγενέσι καὶ ἐν τῇ οἰκίᾳ αὐτοῦ."},{"book":"ΚΑΤΑ ΜΑΡΚΟΝ","chapter":"6","verse":"5","text":"Καὶ οὐκ ἠδύνατο ἐκεῖ οὐδεμίαν δύναμιν ποιῆσαι, εἰ μὴ ὀλίγοις ἀρρώστοις ἐπιθεὶς τὰς χεῖρας, ἐθεράπευσε."},{"book":"ΚΑΤΑ ΜΑΡΚΟΝ","chapter":"6","verse":"6","text":"Καὶ ἐθαύμαζε διὰ τὴν ἀπιστίαν αὐτῶν."},{"book":"ΚΑΤΑ ΜΑΡΚΟΝ","chapter":"6","verse":"7","text":"Καὶ προσκαλεῖται τοὺς δώδεκα, καὶ ἤρξατο αὐτοὺς ἀποστέλλειν δύο δύο, καὶ ἐδίδου αὐτοῖς ἐξουσίαν τῶν πνευμάτων τῶν ἀκαθάρτων."},{"book":"ΚΑΤΑ ΜΑΡΚΟΝ","chapter":"6","verse":"8","text":"Καὶ παρήγγειλεν αὐτοῖς ἵνα μηδὲν αἴρωσιν εἰς ὁδόν, εἰ μὴ ῥάβδον μόνον· μὴ πήραν, μὴ ἄρτον, μὴ εἰς τὴν ζώνην χαλκόν·"},{"book":"ΚΑΤΑ ΜΑΡΚΟΝ","chapter":"6","verse":"9","text":"ἀλλ᾿ ὑποδεδεμένους σανδάλια· καὶ μὴ 6.9 ἐνδύσασθαι ¦ ενδύσησθε St.ἐνδύσασθαι δύο χιτῶνας."},{"book":"ΚΑΤΑ ΜΑΡΚΟΝ","chapter":"6","verse":"10","text":"Καὶ ἔλεγεν αὐτοῖς, Ὅπου ἐὰν εἰσέλθητε εἰς οἰκίαν, ἐκεῖ μένετε ἕως ἂν ἐξέλθητε ἐκεῖθεν."},{"book":"ΚΑΤΑ ΜΑΡΚΟΝ","chapter":"6","verse":"11","text":"Καὶ ὅσοι ἂν μὴ δέξωνται ὑμᾶς, μηδὲ ἀκούσωσιν ὑμῶν, ἐκπορευόμενοι ἐκεῖθεν, ἐκτινάξατε τὸν χοῦν τὸν ὑποκάτω τῶν ποδῶν ὑμῶν εἰς μαρτύριον αὐτοῖς. Ἀμὴν λέγω ὑμῖν, ἀνεκτότερον ἔσται Σοδόμοις ἢ Γομόρροις ἐν ἡμέρᾳ κρίσεως, ἢ τῇ πόλει ἐκείνῃ."},{"book":"ΚΑΤΑ ΜΑΡΚΟΝ","chapter":"6","verse":"12","text":"Καὶ ἐξελθόντες ἐκήρυσσον ἵνα μετανοήσωσι·"},{"book":"ΚΑΤΑ ΜΑΡΚΟΝ","chapter":"6","verse":"13","text":"καὶ δαιμόνια πολλὰ ἐξέβαλλον, καὶ ἤλειφον ἐλαίῳ πολλοὺς ἀρρώστους καὶ ἐθεράπευον."},{"book":"ΚΑΤΑ ΜΑΡΚΟΝ","chapter":"6","verse":"14","text":"Καὶ ἤκουσεν ὁ βασιλεὺς Ἡρῴδης, φανερὸν γὰρ ἐγένετο τὸ ὄνομα αὐτοῦ, καὶ ἔλεγεν ὅτι Ἰωάννης ὁ βαπτίζων ἐκ νεκρῶν ἠγέρθη, καὶ διὰ τοῦτο ἐνεργοῦσιν αἱ δυνάμεις ἐν αὐτῷ."},{"book":"ΚΑΤΑ ΜΑΡΚΟΝ","chapter":"6","verse":"15","text":"Ἄλλοι ἔλεγον ὅτι Ἠλίας ἐστίν· ἄλλοι δὲ ἔλεγον ὅτι Προφήτης ἐστίν, ἢ ὡς εἷς τῶν προφητῶν."},{"book":"ΚΑΤΑ ΜΑΡΚΟΝ","chapter":"6","verse":"16","text":"Ἀκούσας δὲ ὁ Ἡρῴδης εἶπεν ὅτι Ὃν ἐγὼ ἀπεκεφάλισα Ἰωάννην, οὗτός ἐστιν· αὐτὸς ἠγέρθη ἐκ νεκρῶν."},{"book":"ΚΑΤΑ ΜΑΡΚΟΝ","chapter":"6","verse":"17","text":"Αὐτὸς γὰρ ὁ Ἡρῴδης ἀποστείλας ἐκράτησε τὸν Ἰωάννην, καὶ ἔδησεν αὐτὸν ἐν τῇ φυλακῇ, διὰ Ἡρῳδιάδα τὴν γυναῖκα Φιλίππου τοῦ ἀδελφοῦ αὐτοῦ, ὅτι αὐτὴν ἐγάμησεν."},{"book":"ΚΑΤΑ ΜΑΡΚΟΝ","chapter":"6","verse":"18","text":"Ἔλεγε γὰρ ὁ Ἰωάννης τῷ Ἡρῴδῃ ὅτι Οὐκ ἔξεστί σοι ἔχειν τὴν γυναῖκα τοῦ ἀδελφοῦ σου."},{"book":"ΚΑΤΑ ΜΑΡΚΟΝ","chapter":"6","verse":"19","text":"Ἡ δὲ Ἡρῳδιὰς ἐνεῖχεν αὐτῷ, καὶ ἤθελεν αὐτὸν ἀποκτεῖναι· καὶ οὐκ ἠδύνατο·"},{"book":"ΚΑΤΑ ΜΑΡΚΟΝ","chapter":"6","verse":"20","text":"ὁ γὰρ Ἡρῴδης ἐφοβεῖτο τὸν Ἰωάννην, εἰδὼς αὐτὸν ἄνδρα δίκαιον καὶ ἅγιον, καὶ συνετήρει αὐτόν· καὶ ἀκούσας αὐτοῦ, πολλὰ ἐποίει, καὶ ἡδέως αὐτοῦ ἤκουε."},{"book":"ΚΑΤΑ ΜΑΡΚΟΝ","chapter":"6","verse":"21","text":"Καὶ γενομένης ἡμέρας εὐκαίρου, ὅτε Ἡρῴδης τοῖς γενεσίοις αὐτοῦ δεῖπνον ἐποίει τοῖς μεγιστᾶσιν αὐτοῦ καὶ τοῖς χιλιάρχοις καὶ τοῖς πρώτοις τῆς Γαλιλαίας,"},{"book":"ΚΑΤΑ ΜΑΡΚΟΝ","chapter":"6","verse":"22","text":"καὶ εἰσελθούσης τῆς θυγατρὸς αὐτῆς τῆς Ἡρῳδιάδος καὶ ὀρχησαμένης, καὶ ἀρεσάσης τῷ Ἡρῴδῃ καὶ τοῖς συνανακειμένοις, εἶπεν ὁ βασιλεὺς τῷ κορασίῳ, Αἴτησόν με ὃ ἐὰν θέλῃς, καὶ δώσω σοί·"},{"book":"ΚΑΤΑ ΜΑΡΚΟΝ","chapter":"6","verse":"23","text":"καὶ ὤμοσεν αὐτῇ ὅτι Ὃ ἐάν με αἰτήσῃς, δώσω σοί, ἕως ἡμίσους τῆς βασιλείας μου."},{"book":"ΚΑΤΑ ΜΑΡΚΟΝ","chapter":"6","verse":"24","text":"Ἡ δὲ ἐξελθοῦσα εἶπε τῇ μητρὶ αὐτῆς, Τί αἰτήσομαι; Ἡ δὲ εἶπε, Τὴν κεφαλὴν Ἰωάννου τοῦ βαπτιστοῦ."},{"book":"ΚΑΤΑ ΜΑΡΚΟΝ","chapter":"6","verse":"25","text":"Καὶ εἰσελθοῦσα εὐθέως μετὰ σπουδῆς πρὸς τὸν βασιλέα, ᾐτήσατο, λέγουσα, Θέλω ἵνα μοι δῷς ἐξαυτῆς ἐπὶ πίνακι τὴν κεφαλὴν Ἰωάννου τοῦ βαπτιστοῦ."},{"book":"ΚΑΤΑ ΜΑΡΚΟΝ","chapter":"6","verse":"26","text":"Καὶ περίλυπος γενόμενος ὁ βασιλεύς, διὰ τοὺς ὅρκους καὶ τοὺς συνανακειμένους οὐκ ἠθέλησεν αὐτὴν ἀθετῆσαι."},{"book":"ΚΑΤΑ ΜΑΡΚΟΝ","chapter":"6","verse":"27","text":"Καὶ εὐθέως ἀποστείλας ὁ βασιλεὺς σπεκουλάτωρα ἐπέταξεν ἐνεχθῆναι τὴν κεφαλὴν αὐτοῦ."},{"book":"ΚΑΤΑ ΜΑΡΚΟΝ","chapter":"6","verse":"28","text":"Ὁ δὲ ἀπελθὼν ἀπεκεφάλισεν αὐτὸν ἐν τῇ φυλακῇ, καὶ ἤνεγκε τὴν κεφαλὴν αὐτοῦ ἐπὶ πίνακι, καὶ ἔδωκεν αὐτὴν τῷ κορασίῳ· καὶ τὸ κοράσιον ἔδωκεν αὐτὴν τῇ μητρὶ αὐτῆς."},{"book":"ΚΑΤΑ ΜΑΡΚΟΝ","chapter":"6","verse":"29","text":"Καὶ ἀκούσαντες οἱ μαθηταὶ αὐτοῦ ἦλθον, καὶ ἦραν τὸ πτῶμα αὐτοῦ, καὶ ἔθηκαν αὐτὸ ἐν 6.29 μνημείῳ ¦ τῷ μνημείῳ St.μνημείῳ."},{"book":"ΚΑΤΑ ΜΑΡΚΟΝ","chapter":"6","verse":"30","text":"Καὶ συνάγονται οἱ ἀπόστολοι πρὸς τὸν Ἰησοῦν, καὶ ἀπήγγειλαν αὐτῷ πάντα, καὶ ὅσα ἐποίησαν καὶ ὅσα ἐδίδαξαν."},{"book":"ΚΑΤΑ ΜΑΡΚΟΝ","chapter":"6","verse":"31","text":"Καὶ εἶπεν αὐτοῖς, Δεῦτε ὑμεῖς αὐτοὶ κατ᾿ ἰδίαν εἰς ἔρημον τόπον, καὶ ἀναπαύεσθε ὀλίγον. Ἦσαν γὰρ οἱ ἐρχόμενοι καὶ οἱ ὑπάγοντες πολλοί, καὶ οὐδὲ φαγεῖν ηὐκαίρουν."},{"book":"ΚΑΤΑ ΜΑΡΚΟΝ","chapter":"6","verse":"32","text":"Καὶ ἀπῆλθον εἰς ἔρημον τόπον τῷ πλοίῳ κατ᾿ ἰδίαν."},{"book":"ΚΑΤΑ ΜΑΡΚΟΝ","chapter":"6","verse":"33","text":"Καὶ εἶδον αὐτοὺς ὑπάγοντας οἱ ὄχλοι, καὶ ἐπέγνωσαν αὐτὸν πολλοί, καὶ πεζῇ ἀπὸ πασῶν τῶν πόλεων συνέδραμον ἐκεῖ, καὶ προῆλθον αὐτούς, καὶ συνῆλθον πρὸς αὐτόν."},{"book":"ΚΑΤΑ ΜΑΡΚΟΝ","chapter":"6","verse":"34","text":"Καὶ ἐξελθὼν εἶδεν ὁ Ἰησοῦς πολὺν ὄχλον, καὶ ἐσπλαγχνίσθη ἐπ᾿ αὐτοῖς, ὅτι ἦσαν ὡς πρόβατα μὴ ἔχοντα ποιμένα· καὶ ἤρξατο διδάσκειν αὐτοὺς πολλά."},{"book":"ΚΑΤΑ ΜΑΡΚΟΝ","chapter":"6","verse":"35","text":"Καὶ ἤδη ὥρας πολλῆς γενομένης, προσελθόντες αὐτῷ οἱ μαθηταὶ αὐτοῦ λέγουσιν ὅτι Ἔρημός ἐστιν ὁ τόπος, καὶ ἤδη ὥρα πολλή·"},{"book":"ΚΑΤΑ ΜΑΡΚΟΝ","chapter":"6","verse":"36","text":"ἀπόλυσον αὐτούς, ἵνα ἀπελθόντες εἰς τοὺς κύκλῳ ἀγροὺς καὶ κώμας ἀγοράσωσιν ἑαυτοῖς ἄρτους. Τί γὰρ φάγωσιν οὐκ ἔχουσιν."},{"book":"ΚΑΤΑ ΜΑΡΚΟΝ","chapter":"6","verse":"37","text":"Ὁ δὲ ἀποκριθεὶς εἶπεν αὐτοῖς, Δότε αὐτοῖς ὑμεῖς φαγεῖν. Καὶ λέγουσιν αὐτῷ, Ἀπελθόντες ἀγοράσωμεν διακοσίων δηναρίων ἄρτους, καὶ δῶμεν αὐτοῖς φαγεῖν;"},{"book":"ΚΑΤΑ ΜΑΡΚΟΝ","chapter":"6","verse":"38","text":"Ὁ δὲ λέγει αὐτοῖς, Πόσους ἄρτους ἔχετε; Ὑπάγετε καὶ ἴδετε. Καὶ γνόντες λέγουσι, Πέντε, καὶ δύο ἰχθύας."},{"book":"ΚΑΤΑ ΜΑΡΚΟΝ","chapter":"6","verse":"39","text":"Καὶ ἐπέταξεν αὐτοῖς ἀνακλῖναι πάντας συμπόσια συμπόσια ἐπὶ τῷ χλωρῷ χόρτῳ."},{"book":"ΚΑΤΑ ΜΑΡΚΟΝ","chapter":"6","verse":"40","text":"Καὶ ἀνέπεσον πρασιαὶ πρασιαί, ἀνὰ ἑκατὸν καὶ ἀνὰ πεντήκοντα."},{"book":"ΚΑΤΑ ΜΑΡΚΟΝ","chapter":"6","verse":"41","text":"Καὶ λαβὼν τοὺς πέντε ἄρτους καὶ τοὺς δύο ἰχθύας, ἀναβλέψας εἰς τὸν οὐρανόν, εὐλόγησε, καὶ κατέκλασε τοὺς ἄρτους, καὶ ἐδίδου τοῖς μαθηταῖς αὐτοῦ ἵνα παραθῶσιν αὐτοῖς· καὶ τοὺς δύο ἰχθύας ἐμέρισε πᾶσι."},{"book":"ΚΑΤΑ ΜΑΡΚΟΝ","chapter":"6","verse":"42","text":"Καὶ ἔφαγον πάντες, καὶ ἐχορτάσθησαν·"},{"book":"ΚΑΤΑ ΜΑΡΚΟΝ","chapter":"6","verse":"43","text":"καὶ ἦραν κλασμάτων δώδεκα κοφίνους πλήρεις, καὶ ἀπὸ τῶν ἰχθύων."},{"book":"ΚΑΤΑ ΜΑΡΚΟΝ","chapter":"6","verse":"44","text":"Καὶ ἦσαν οἱ φαγόντες τοὺς ἄρτους ὡσεὶ πεντακισχίλιοι ἄνδρες."},{"book":"ΚΑΤΑ ΜΑΡΚΟΝ","chapter":"6","verse":"45","text":"Καὶ εὐθέως ἠνάγκασε τοὺς μαθητὰς αὐτοῦ ἐμβῆναι εἰς τὸ πλοῖον, καὶ προάγειν εἰς τὸ πέραν πρὸς 6.45 Βηθσαϊδάν ¦ Βηθσαϊδά Er. Sc.Βηθσαϊδάν, ἕως αὐτὸς ἀπολύσῃ τὸν ὄχλον."},{"book":"ΚΑΤΑ ΜΑΡΚΟΝ","chapter":"6","verse":"46","text":"Καὶ ἀποταξάμενος αὐτοῖς, ἀπῆλθεν εἰς τὸ ὄρος προσεύξασθαι."},{"book":"ΚΑΤΑ ΜΑΡΚΟΝ","chapter":"6","verse":"47","text":"Καὶ ὀψίας γενομένης, ἦν τὸ πλοῖον ἐν μέσῳ τῆς θαλάσσης, καὶ αὐτὸς μόνος ἐπὶ τῆς γῆς."},{"book":"ΚΑΤΑ ΜΑΡΚΟΝ","chapter":"6","verse":"48","text":"Καὶ εἶδεν αὐτοὺς βασανιζομένους ἐν τῷ ἐλαύνειν, ἦν γὰρ ὁ ἄνεμος ἐναντίος αὐτοῖς, καὶ περὶ τετάρτην φυλακὴν τῆς νυκτὸς ἔρχεται πρὸς αὐτούς, περιπατῶν ἐπὶ τῆς θαλάσσης· καὶ ἤθελε παρελθεῖν αὐτούς."},{"book":"ΚΑΤΑ ΜΑΡΚΟΝ","chapter":"6","verse":"49","text":"Οἱ δέ, ἰδόντες αὐτὸν περιπατοῦντα ἐπὶ τῆς θαλάσσης, ἔδοξαν φάντασμα εἶναι, καὶ ἀνέκραξαν·"},{"book":"ΚΑΤΑ ΜΑΡΚΟΝ","chapter":"6","verse":"50","text":"πάντες γὰρ αὐτὸν εἶδον, καὶ ἐταράχθησαν. Καὶ εὐθέως ἐλάλησε μετ᾿ αὐτῶν, καὶ λέγει αὐτοῖς, Θαρσεῖτε· ἐγώ εἰμι, μὴ φοβεῖσθε."},{"book":"ΚΑΤΑ ΜΑΡΚΟΝ","chapter":"6","verse":"51","text":"Καὶ ἀνέβη πρὸς αὐτοὺς εἰς τὸ πλοῖον, καὶ ἐκόπασεν ὁ ἄνεμος· καὶ λίαν ἐκπερισσοῦ ἐν ἑαυτοῖς ἐξίσταντο, καὶ ἐθαύμαζον."},{"book":"ΚΑΤΑ ΜΑΡΚΟΝ","chapter":"6","verse":"52","text":"Οὐ γὰρ συνῆκαν ἐπὶ τοῖς ἄρτοις· ἦν γὰρ ἡ καρδία αὐτῶν πεπωρωμένη."},{"book":"ΚΑΤΑ ΜΑΡΚΟΝ","chapter":"6","verse":"53","text":"Καὶ διαπεράσαντες ἦλθον ἐπὶ τὴν γῆν 6.53 Γενησαρέτ ¦ Γενησαρέθ Er. ¦ Γεννησαρέτ Sc.Γενησαρέτ, καὶ προσωρμίσθησαν."},{"book":"ΚΑΤΑ ΜΑΡΚΟΝ","chapter":"6","verse":"54","text":"Καὶ ἐξελθόντων αὐτῶν ἐκ τοῦ πλοίου, εὐθέως ἐπιγνόντες αὐτόν,"},{"book":"ΚΑΤΑ ΜΑΡΚΟΝ","chapter":"6","verse":"55","text":"περιδραμόντες ὅλην τὴν περίχωρον ἐκείνην, ἤρξαντο ἐπὶ τοῖς κραββάτοις τοὺς κακῶς ἔχοντας περιφέρειν, ὅπου ἤκουον ὅτι ἐκεῖ ἐστι."},{"book":"ΚΑΤΑ ΜΑΡΚΟΝ","chapter":"6","verse":"56","text":"Καὶ ὅπου ἂν εἰσεπορεύετο εἰς κώμας ἢ πόλεις ἢ ἀγρούς, ἐν ταῖς ἀγοραῖς ἐτίθουν τοὺς ἀσθενοῦντας, καὶ παρεκάλουν αὐτὸν ἵνα κἂν τοῦ κρασπέδου τοῦ ἱματίου αὐτοῦ ἅψωνται· καὶ ὅσοι ἂν ἥπτοντο αὐτοῦ ἐσώζοντο."}]}