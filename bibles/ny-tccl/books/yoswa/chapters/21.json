{"data":[{"book":"Yoswa","chapter":"21","verse":"1","text":"Tsono atsogoleri a mabanja a fuko la Levi anabwera kwa wansembe Eliezara, Yoswa mwana wa Nuni, ndi kwa atsogoleri a mabanja a mafuko onse a Aisraeli,"},{"book":"Yoswa","chapter":"21","verse":"2","text":"ku Silo mʼdziko la Kanaani ndipo anati, “Yehova analamula kudzera mwa Mose kuti atipatse mizinda kuti tikhalemo, pamodzi ndi malo odyetseramo ziweto zathu.”"},{"book":"Yoswa","chapter":"21","verse":"3","text":"Choncho, Aisraeli anapereka kwa fuko la Levi mizinda iyi pamodzi ndi malo owetera ziweto zawo kuchokera ku madera awo, monga Yehova analamulira:"},{"book":"Yoswa","chapter":"21","verse":"4","text":"Maere oyamba anagwera mabanja a Kohati, Alevi amene anali zidzukulu za wansembe Aaroni anapatsidwa mizinda 13 kuchokera ku mafuko a Yuda, Simeoni ndi Benjamini."},{"book":"Yoswa","chapter":"21","verse":"5","text":"Ndipo mabanja otsala a Kohati anapatsidwa mizinda khumi kuchokera ku mafuko a Efereimu, Dani ndi theka la fuko la Manase."},{"book":"Yoswa","chapter":"21","verse":"6","text":"Zidzukulu za Geresoni zinapatsidwa mizinda 13 kuchokera ku mabanja a mafuko a Isakara, Aseri, Nafutali ndi theka la fuko la Manase ku Basani."},{"book":"Yoswa","chapter":"21","verse":"7","text":"Mabanja a Merari anapatsidwa mizinda khumi ndi iwiri kuchokera ku mafuko a Rubeni, Gadi ndi Zebuloni."},{"book":"Yoswa","chapter":"21","verse":"8","text":"Choncho Aisraeli anapereka kwa fuko la Levi mizindayi pamodzi ndi malo odyetserako ziweto pogwiritsa ntchito maere, monga Yehova analamula kudzera mwa Mose."},{"book":"Yoswa","chapter":"21","verse":"9","text":"Awa ndi mayina a mizinda ya mafuko a Yuda ndi Simeoni imene inaperekedwa kwa zidzukulu za Aaroni,"},{"book":"Yoswa","chapter":"21","verse":"10","text":"ku banja la Kohati amene anali Alevi. Paja maere oyamba anagwera mabanja a Kohati kuti alandira mizinda."},{"book":"Yoswa","chapter":"21","verse":"11","text":"Anapatsidwa mzinda wa Kiriati Ariba. (Paja Ariba ndiye kholo la Anaaki). Dzina lina la mzindawu ndi Hebroni, ndipo unali mʼdziko la mapiri la Yuda. Pamodzi ndi mzindawu anapatsidwanso mabusa ake onse ozungulira."},{"book":"Yoswa","chapter":"21","verse":"12","text":"Komabe minda ndi midzi yozungulira mizindayi inali itaperekedwa kale kwa Kalebe, mwana wa Yefune kuti ikhale cholowa chake."},{"book":"Yoswa","chapter":"21","verse":"13","text":"Choncho zidzukulu za Aaroni wansembe, zinapatsidwa Hebroni (mzinda wopulumukirako amene wapha munthu), Libina,"},{"book":"Yoswa","chapter":"21","verse":"14","text":"Yatiri, Esitemowa,"},{"book":"Yoswa","chapter":"21","verse":"15","text":"Holoni, Debri,"},{"book":"Yoswa","chapter":"21","verse":"16","text":"Aini, Yuta, ndi Beti-Semesi pamodzi ndi mabusa odyetseramo ziweto ozungulira mizindayi. Yonse pamodzi inali mizinda isanu ndi inayi yochokera ku mafuko awiriwa."},{"book":"Yoswa","chapter":"21","verse":"17","text":"Fuko la Benjamini linapereka Gibiyoni, Geba,"},{"book":"Yoswa","chapter":"21","verse":"18","text":"Anatoti ndi Alimoni, pamodzi ndi mabusa odyetsera ziweto ozungulira mizindayi. Yonse pamodzi inali mizinda inayi."},{"book":"Yoswa","chapter":"21","verse":"19","text":"Choncho mizinda 13 pamodzi ndi malo odyetsera ziweto anapatsidwa kwa ansembe, zidzukulu za Aaroni."},{"book":"Yoswa","chapter":"21","verse":"20","text":"Mabanja ena otsalira a Kohati a fuko la Levi anapatsidwa mizinda iyi kuchokera ku fuko la Efereimu:"},{"book":"Yoswa","chapter":"21","verse":"21","text":"Mizinda ya Sekemu ndi Gezeri ndiye inali mizinda wopulumukirako munthu aliyense wopha mnzake mwangozi. Mizindayi inali ku mapiri a Efereimu."},{"book":"Yoswa","chapter":"21","verse":"22","text":"Analandiranso mizinda ya Gezeri, Kibuzaimu, Beti-Horoni pamodzi ndi malo odyetsera ziweto ozungulira mizindayi. Yonse pamodzi inali mizinda inayi."},{"book":"Yoswa","chapter":"21","verse":"23","text":"Fuko la Dani linapereka mizinda ya Eliteke, Gibetoni,"},{"book":"Yoswa","chapter":"21","verse":"24","text":"Ayaloni, Gati-Rimoni pamodzi ndi mabusa odyetsera ziweto ozungulira mizindayi. Yonse pamodzi inali mizinda inayi."},{"book":"Yoswa","chapter":"21","verse":"25","text":"Kuchokera ku theka la fuko la Manase analandira Taanaki ndi Gati-Rimoni pamodzi ndi malo awo owetera ziweto, mizinda iwiri."},{"book":"Yoswa","chapter":"21","verse":"26","text":"Mizinda khumi yonseyi pamodzi ndi malo odyetsera ziweto, zinapatsidwa ku mabanja ena onse a Akohati."},{"book":"Yoswa","chapter":"21","verse":"27","text":"Mabanja a Ageresoni a fuko la Levi anapatsidwa mizinda iwiri"},{"book":"Yoswa","chapter":"21","verse":"28","text":"Fuko la Isakara linapereka mizinda ya"},{"book":"Yoswa","chapter":"21","verse":"29","text":"Yarimuti ndi Eni Ganimu, pamodzi ndi malo awo odyetsera ziweto. Yonse pamodzi inali mizinda inayi."},{"book":"Yoswa","chapter":"21","verse":"30","text":"Fuko la Aseri linapereka mizinda ya"},{"book":"Yoswa","chapter":"21","verse":"31","text":"Helikati ndi Rehobu pamodzi ndi malo awo odyetsera ziweto. Yonse pamodzi inali mizinda inayi."},{"book":"Yoswa","chapter":"21","verse":"32","text":"Fuko la Nafutali linapereka mizinda ya"},{"book":"Yoswa","chapter":"21","verse":"33","text":"Mabanja onse a Ageresoni analandira mizinda 13 pamodzi ndi malo awo odyetsera a ziweto."},{"book":"Yoswa","chapter":"21","verse":"34","text":"Mabanja a Merari amene anali otsala a fuko la Levi, anapatsidwa"},{"book":"Yoswa","chapter":"21","verse":"35","text":"Dimuna ndi Nahalali, pamodzi ndi malo awo odyetsera ziweto. Yonse pamodzi inali mizinda inayi."},{"book":"Yoswa","chapter":"21","verse":"36","text":"Kuchokera ku fuko la Rubeni analandira"},{"book":"Yoswa","chapter":"21","verse":"37","text":"Kedemoti ndi Mefaati, pamodzi ndi malo awo odyetsera ziweto. Yonse pamodzi inali mizinda inayi."},{"book":"Yoswa","chapter":"21","verse":"38","text":"Kuchokera ku fuko la Gadi"},{"book":"Yoswa","chapter":"21","verse":"39","text":"Analandiranso mizinda ya Mahanaimu, Hesiboni, Yazeri pamodzi ndi malo odyetserako ziweto ozungulira mizinda yonseyi. Yonse pamodzi inali mizindayi anayi."},{"book":"Yoswa","chapter":"21","verse":"40","text":"Choncho mabanja onse a Merari, amene anali otsala a fuko la Levi analandira mizinda khumi ndi iwiri pogwiritsa ntchito maere."},{"book":"Yoswa","chapter":"21","verse":"41","text":"Motero mizinda 48 ya mʼdziko limene Aisraeli analanda inapatsidwa kwa Alevi, kuphatikizapo malo ake odyetsera ziweto."},{"book":"Yoswa","chapter":"21","verse":"42","text":"Iliyonse mwa mizindayi inali ndi malo owetera ziweto oyizungulira."},{"book":"Yoswa","chapter":"21","verse":"43","text":"Motero Yehova anapereka kwa Israeli dziko limene analumbira kulipereka kwa makolo awo. Atalilandira anadzakhalamo."},{"book":"Yoswa","chapter":"21","verse":"44","text":"Yehova anawapatsa mtendere mʼdziko lonse monga momwe analonjezera makolo awo. Palibe ndi mmodzi yemwe mwa adani awo amene anatha kuwagonjetsa chifukwa Yehova anapereka adani awo onse mʼmanja mwawo."},{"book":"Yoswa","chapter":"21","verse":"45","text":"Yehova anakwaniritsa zonse zimene analonjeza kwa Aisraeli."}]}