{"data":[{"book":"2 Batesalonika","chapter":"3","verse":"1","text":"Bandeko, bobondelaka mpo na biso na tina na makambo mosusu, mpo ete Liloba na Nkolo epanzana noki mpe epesamela lokumu ndenge ezalaki kozwa lokumu epai na bino."},{"book":"2 Batesalonika","chapter":"3","verse":"2","text":"Bobondelaka mpe mpo ete Nzambe akangola biso wuta na maboko ya bato mabe mpe ya batomboki, pamba te bato nyonso bazali na kondima te."},{"book":"2 Batesalonika","chapter":"3","verse":"3","text":"Kasi Nkolo azali sembo, akopesa bino makasi mpe akobatela bino liboso ya Satana."},{"book":"2 Batesalonika","chapter":"3","verse":"4","text":"Tondimisami kati na Nkolo ete bozali kosala mpe bokokoba kosala makambo nyonso oyo tozali kotinda bino."},{"book":"2 Batesalonika","chapter":"3","verse":"5","text":"Tika ete Nkolo akamba mitema na bino kino na bolingo ya Nzambe mpe na molende ya Klisto !"},{"book":"2 Batesalonika","chapter":"3","verse":"6","text":"Bandeko, totindi bino na Kombo ya Nkolo Yesu-Klisto ete bokima ndeko nyonso oyo atambolaka na bomoi ya mobulu mpe alingaka te kotambola kolanda malakisi oyo bozwaki kowuta na biso."},{"book":"2 Batesalonika","chapter":"3","verse":"7","text":"Pamba te boyebi bino moko ndenge nini bosengeli kolanda ndakisa na biso. Tango tozalaki elongo na bino, tozalaki bagoyigoyi te"},{"book":"2 Batesalonika","chapter":"3","verse":"8","text":"mpe toliaki epai ya moto moko te bilei ya ofele ; kasi tozalaki, butu mpe moyi, kosala mosala ya makasi mpe ya pasi, mpo ete topesa mokumba na biso epai ya moto moko te kati na bino."},{"book":"2 Batesalonika","chapter":"3","verse":"9","text":"Nzokande elingi koloba te ete tozangaki makoki mpo na lisungi ya ndenge wana, kasi tosalaki bongo mpo ete tokoma ndakisa mpo na bino."},{"book":"2 Batesalonika","chapter":"3","verse":"10","text":"Pamba te, ezala tango tozalaki elongo na bino, topesaki bino mobeko oyo : « Tika ete moto oyo aboyi kosala mosala alia mpe te ! »"},{"book":"2 Batesalonika","chapter":"3","verse":"11","text":"Tozali koyoka ete mingi kati na bino bazali bagoyigoyi mpe bazali kotambola na bomoi ya mobulu, bazali kosala eloko moko te, kasi bazali kaka kokota na makambo ya bato mosusu."},{"book":"2 Batesalonika","chapter":"3","verse":"12","text":"Tozali kokomela bato ya lolenge wana malako mpe kosenga na bango, na Kombo ya Nkolo Yesu-Klisto, ete basala mosala na kimia mpe balia bilei oyo bakozwa na motoki na bango moko."},{"book":"2 Batesalonika","chapter":"3","verse":"13","text":"Kasi mpo na bino bandeko, bolemba te kosala bolamu."},{"book":"2 Batesalonika","chapter":"3","verse":"14","text":"Soki moto aboyi kotosa mitindo oyo topesi bino kati na mokanda oyo, bokebisa bato nyonso na tina na ye mpe bosangana na ye lisusu te mpo ete ayoka soni."},{"book":"2 Batesalonika","chapter":"3","verse":"15","text":"Bozwa ye lokola monguna te, kasi bopamela ye lokola ndeko."},{"book":"2 Batesalonika","chapter":"3","verse":"16","text":"Tika ete Ye moko Nkolo na kimia apesaka bino kimia tango nyonso mpe na lolenge nyonso ! Tika ete Nkolo azala elongo na bino nyonso !"},{"book":"2 Batesalonika","chapter":"3","verse":"17","text":"Ngai Polo, nakomi mbote oyo na nzela ya loboko na ngai moko ; yango nde ezali elembo kati na mikanda na ngai nyonso. Nakomaka nde bongo."},{"book":"2 Batesalonika","chapter":"3","verse":"18","text":"Tika ete ngolu ya Yesu-Klisto, Nkolo na biso, ezala na bino nyonso !"}]}