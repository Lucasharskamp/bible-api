{"data":[{"book":"اشعیا","chapter":"28","verse":"1","text":"وای بر سامره! وای بر این شهری که با دره‌های حاصلخیز احاطه شده و مایۀ افتخار میگساران اسرائیل است! شراب، رهبران اسرائیل را از پای درآورده است. جلال اسرائیل که همانند تاج گلی بر سر رهبرانش بود، در حال پژمردن است."},{"book":"اشعیا","chapter":"28","verse":"2","text":"خداوند کسی را دارد که زورآور و توانا است. خداوند او را مانند تگرگ شدید و طوفان مهلک و سیلاب خروشان بر سرزمین اسرائیل می‌فرستد تا آن را فرا بگیرد."},{"book":"اشعیا","chapter":"28","verse":"3","text":"آنگاه شهری که مایهٔ افتخار میگساران اسرائیل است زیر پاها پایمال خواهد شد."},{"book":"اشعیا","chapter":"28","verse":"4","text":"شکوه و زیبایی دره‌های حاصلخیز آن ناگهان از بین خواهد رفت درست مانند نوبر انجیر که به محض دیده شدن بر سر شاخه‌ها، چیده و خورده می‌شود."},{"book":"اشعیا","chapter":"28","verse":"5","text":"روزی خواهد آمد که خداوند لشکرهای آسمان، خود برای بازماندگان قومش تاج جلال و زیبایی خواهد بود."},{"book":"اشعیا","chapter":"28","verse":"6","text":"او به قضات توانایی تشخیص خواهد بخشید و به سربازان قدرت خواهد داد تا از دروازه‌های شهر دفاع کنند."},{"book":"اشعیا","chapter":"28","verse":"7","text":"اما اینک اشخاص مست اورشلیم را اداره می‌کنند! حتی کاهنان و انبیا نیز مستند؛ شراب ایشان را چنان مست و گیج کرده که قادر نیستند پیامهای خدا را دریابند و آنها را به مردم رسانده، آنان را ارشاد کنند."},{"book":"اشعیا","chapter":"28","verse":"8","text":"سفره‌هایشان پر از استفراغ و کثافت است و هیچ جای پاکیزه‌ای دیده نمی‌شود."},{"book":"اشعیا","chapter":"28","verse":"9","text":"آنها می‌گویند: «اشعیا به چه کسی تعلیم می‌دهد؟ چه کسی به تعلیم او احتیاج دارد؟ تعلیم او فقط برای بچه‌ها خوب است!"},{"book":"اشعیا","chapter":"28","verse":"10","text":"او هر مطلبی را بارها برای ما تکرار می‌کند و کلمه به کلمه توضیح می‌دهد.»"},{"book":"اشعیا","chapter":"28","verse":"11","text":"چون مردم به این تعلیم گوش نمی‌دهند، خدا قوم بیگانه‌ای را خواهد فرستاد تا به زبان بیگانه با قوم خود سخن بگوید!"},{"book":"اشعیا","chapter":"28","verse":"12","text":"خدا به قوم خود فرموده بود: «اینجا جای استراحت است؛ پس خستگان استراحت کنند. اینجا مکان آرامی است.» اما ایشان نخواستند بشنوند."},{"book":"اشعیا","chapter":"28","verse":"13","text":"پس خداوند هر مطلبی را بارها برای ایشان تکرار خواهد کرد و آن را کلمه به کلمه توضیح خواهد داد. این قوم افتاده، خرد خواهند شد و در دام خواهند افتاد و سرانجام اسیر خواهند شد."},{"book":"اشعیا","chapter":"28","verse":"14","text":"پس ای حکمرانان اورشلیم که همه چیز را به باد مسخره می‌گیرید، به آنچه خداوند می‌فرماید توجه کنید."},{"book":"اشعیا","chapter":"28","verse":"15","text":"شما با فخر می‌گویید: «با مرگ معامله کرده‌ایم و با دنیای مردگان قرارداد بسته‌ایم. اطمینان داریم که هرگاه مصیبتی رخ دهد هیچ گزندی به ما نخواهد رسید؛ زیرا با دروغ و فریب برای خود مخفیگاه ساخته‌ایم.»"},{"book":"اشعیا","chapter":"28","verse":"16","text":"پس خداوند یهوه چنین می‌فرماید: «اینک من سنگ بنیادی در صهیون می‌نهم، سنگ گرانبها و آزموده شده. این یک سنگ زاویۀ مطمئنی است که می‌شود بر آن بنا کرد. هر که توکل کند ترسان و لرزان نخواهد شد."},{"book":"اشعیا","chapter":"28","verse":"17","text":"انصاف، ریسمان آن و عدالت، شاقول آن خواهد بود.»"},{"book":"اشعیا","chapter":"28","verse":"18","text":"قراردادی که با مرگ و دنیای مردگان بسته‌اید باطل خواهد شد، بنابراین وقتی مصیبت بیاید شما را از پای درمی‌آورد."},{"book":"اشعیا","chapter":"28","verse":"19","text":"مصیبت روز و شب به سراغتان خواهد آمد و شما را گرفتار خواهد کرد. هر بار که پیامی از خدا بشنوید وحشت سراپایتان را فرا خواهد گرفت."},{"book":"اشعیا","chapter":"28","verse":"20","text":"شما مانند کسی خواهید بود که می‌خواهد بخوابد اما بسترش کوتاهتر از آنست که بر آن دراز بکشد و لحافش تنگ‌تر از آنکه او را بپوشاند."},{"book":"اشعیا","chapter":"28","verse":"21","text":"خداوند با خشم و غضب خواهد آمد تا کارهای شگفت‌انگیز خود را به انجام رساند همان‌گونه که در کوه فراصیم و درهٔ جبعون این کار را کرد."},{"book":"اشعیا","chapter":"28","verse":"22","text":"پس، از تمسخر دست بردارید مبادا مجازات شما سنگینتر شود، زیرا خداوند، خداوند لشکرهای آسمان به من گفته که قصد دارد تمام زمین را نابود کند."},{"book":"اشعیا","chapter":"28","verse":"23","text":"به من گوش کنید! به سخنان من توجه کنید!"},{"book":"اشعیا","chapter":"28","verse":"24","text":"آیا کشاورز تمام وقت خود را صرف شخم زدن زمین می‌کند و در آن هیچ بذری نمی‌کارد؟ آیا او فقط به آماده کردن خاک سرگرم است و بس؟"},{"book":"اشعیا","chapter":"28","verse":"25","text":"البته او می‌داند که باید آن را آماده کند تا در آن تخم بکارد. می‌داند تخم گشنیز و زیره را کجا بپاشد و بذر گندم و جو و ذرت را کجا بکارد."},{"book":"اشعیا","chapter":"28","verse":"26","text":"او می‌داند چه کند زیرا خدایش به او یاد داده است."},{"book":"اشعیا","chapter":"28","verse":"27","text":"او هرگز برای کوبیدن گشنیز و زیره از خرمنکوب استفاده نمی‌کند، بلکه با چوب آنها را می‌کوبد."},{"book":"اشعیا","chapter":"28","verse":"28","text":"برای تهیهٔ آرد، او می‌داند چه مدت باید گندم را خرمنکوبی کند و چگونه چرخ ارابهٔ خود را بر آن بگرداند بدون اینکه اسبان ارابه، گندم را له کنند."},{"book":"اشعیا","chapter":"28","verse":"29","text":"تمام این دانش از خداوند لشکرهای آسمان که رأی و حکمتش عجیب و عظیم است صادر می‌گردد."}]}