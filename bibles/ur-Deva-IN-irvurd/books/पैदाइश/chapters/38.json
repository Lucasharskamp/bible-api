{"data":[{"book":"पैदाइश","chapter":"38","verse":"1","text":"उन्ही दिनों में ऐसा हुआ कि यहूदाह अपने भाइयों से जुदा हो कर एक 'अदूल्लामी आदमी के पास, जिसका नाम हीरा था गया।"},{"book":"पैदाइश","chapter":"38","verse":"2","text":"और यहूदाह ने वहाँ सुवा' नाम किसी कना'नी की बेटी को देखा और उससे ब्याह करके उसके पास गया।"},{"book":"पैदाइश","chapter":"38","verse":"3","text":"वह हामिला हुई और उसके एक बेटा हुआ, जिसका नाम उसने 'एर रख्खा।"},{"book":"पैदाइश","chapter":"38","verse":"4","text":"और वह फिर हामिला हुई और एक बेटा हुआ और उसका नाम ओनान रख्खा।"},{"book":"पैदाइश","chapter":"38","verse":"5","text":"फिर उसके एक और बेटा हुआ और उसका नाम सीला रख्खा, और यहूदाह कज़ीब में था जब इस 'औरत के यह लड़का हुआ।"},{"book":"पैदाइश","chapter":"38","verse":"6","text":"और यहूदाह अपने पहलौठे बेटे 'एर के लिए एक 'औरत ब्याह लाया जिसका नाम तमर था।"},{"book":"पैदाइश","chapter":"38","verse":"7","text":"और यहूदाह का पहलौठा बेटा 'एर ख़ुदावन्द की निगाह में शरीर था, इसलिए ख़ुदावन्द ने उसे हलाक कर दिया।"},{"book":"पैदाइश","chapter":"38","verse":"8","text":"तब यहूदाह ने ओनान से कहा किअपने भाई की बीवी के पास जा और देवर का हक़ अदा कर ताकि तेरे भाई के नाम से नसल चले।"},{"book":"पैदाइश","chapter":"38","verse":"9","text":"और ओनान जानता था कि यह नसल मेरी न कहलाएगी, इसलिए यूँ हुआ कि जब वह अपने भाई की बीवी के पास जाता तो नुत्फ़े को ज़मीन पर गिरा देता था कि मबादा उसके भाई के नाम से नसल चले।"},{"book":"पैदाइश","chapter":"38","verse":"10","text":"और उसका यह काम ख़ुदावन्द की नज़र में बहुत बुरा था, इसलिए उसने उसे भी हलाक किया।"},{"book":"पैदाइश","chapter":"38","verse":"11","text":"तब यहूदाह ने अपनी बहू तमर से कहा कि मेरे बेटे सीला के बालिग़ होने तक तू अपने बाप के घर बेवा बैठी रह। क्यूँकि उसने सोचा कि कहीं यह भी अपने भाइयों की तरह हलाक न हो जाए। तब तमर अपने बाप के घर में जाकर रहने लगी।"},{"book":"पैदाइश","chapter":"38","verse":"12","text":"और एक 'अरसे के बाद ऐसा हुआ कि सुवा' की बेटी जो यहूदाह की बीवी थी मर गई, और जब यहूदाह को उसका ग़म भूला तो वह अपने 'अदूल्लामी दोस्त हीरा के साथ अपनी भेड़ो की ऊन के कतरने वालों के पास तिमनत को गया।"},{"book":"पैदाइश","chapter":"38","verse":"13","text":"और तमर की यह ख़बर मिली कि तेरा ख़ुसर अपनी भेड़ो की ऊन कतरने के लिए तिमनत को जा रहा है।"},{"book":"पैदाइश","chapter":"38","verse":"14","text":"तब उसने अपने रंडापे के कपड़ों को उतार फेंका और बुर्का ओढ़ा और अपने को ढांका और 'ऐनीम के फाटक के बराबर जो तिमनत की राह पर है, जा बैठी क्यूँकि उसने देखा कि सीला बालिग़ हो गया मगर यह उससे ब्याही नहीं गई।"},{"book":"पैदाइश","chapter":"38","verse":"15","text":"यहूदाह उसे देख कर समझा कि कोई कस्बी है, क्यूँकि उसने अपना मुँह ढाँक रख्खा था।"},{"book":"पैदाइश","chapter":"38","verse":"16","text":"इसलिए वह रास्ते से उसकी तरफ़ को फिरा और उससे कहने लगा कि जरा मुझे अपने साथ मुबासरत कर लेने दे, क्यूँकि इसे बिल्कुल नहीं मा'लूम था कि वह इसकी बहू है। उसने कहा, तू मुझे क्या देगा ताकि मेरे साथ मुबाश्रत करे।"},{"book":"पैदाइश","chapter":"38","verse":"17","text":"उसने कहा, “मैं रेवड़ में से बकरी का एक बच्चा तुझे भेज दूँगा।” उसने कहा कि उसके भेजने तक तू मेरे पास कुछ रहन कर देगा।"},{"book":"पैदाइश","chapter":"38","verse":"18","text":"उसने कहा, “तुझे रहन क्या दूँ?” उसने कहा, “अपनी मुहर और अपना बाजू बंद और अपनी लाठी जो तेरे हाथ में है।” उसने यह चीजें उसे दीं और उसके साथ मुबाश्रत की, और वह उससे हामिला हो गई।"},{"book":"पैदाइश","chapter":"38","verse":"19","text":"फिर वह उठ कर चली गई और बुरका उतार कर रंडापे का जोड़ा पहन लिया।"},{"book":"पैदाइश","chapter":"38","verse":"20","text":"और यहूदाह ने अपने 'अदूल्लामी दोस्त के हाथ बकरी का बच्चा भेजा ताकि उस 'औरत के पास से अपना रहन वापिस मंगाए, लेकिन वह 'औरत उसे न मिली।"},{"book":"पैदाइश","chapter":"38","verse":"21","text":"तब उसने उस जगह के लोगों से पूछा, “वह कस्बी जो ऐनीम में रास्ते के बराबर बैठी थी कहाँ है?” उन्होंने कहा, यहाँ कोई कस्बी नहीं थी।"},{"book":"पैदाइश","chapter":"38","verse":"22","text":"तब उसने यहूदाह के पास लौट कर उसे बताया कि वह मुझे नहीं मिली; और वहाँ के लोग भी कहते थे कि वहाँ कोई कस्बी नहीं थी।"},{"book":"पैदाइश","chapter":"38","verse":"23","text":"यहूदाह ने कहा, “ख़ैर! उस रहन को वही रख्खे, हम तो बदनाम न हों; मैंने तो बकरी का बच्चा भेजा लेकिन वह तुझे नहीं मिली।”"},{"book":"पैदाइश","chapter":"38","verse":"24","text":"और करीबन तीन महीने के बाद यहूदाह को यह ख़बर मिली कि तेरी बहू तमर ने ज़िना किया और उसे छिनाले का हम्ल भी है। यहूदाह ने कहा कि उसे बाहर निकाल लाओ कि वह जलाई जाए।"},{"book":"पैदाइश","chapter":"38","verse":"25","text":"जब उसे बाहर निकाला तो उसने अपने खुसर को कहला भेजा कि मेरे उसी शख़्स का हम्ल है जिसकी यह चीजें हैं। इसलिए तू पहचान तो सही कि यह मुहर और बाजूबन्द और लाठी किसकी है।"},{"book":"पैदाइश","chapter":"38","verse":"26","text":"तब यहूदाह ने इक़रार किया और कहा, “वह मुझ से ज़्यादा सच्ची है, क्यूँकि मैंने उसे अपने बेटे सीला से नहीं ब्याहा।” और वह फिर कभी उसके पास न गया।"},{"book":"पैदाइश","chapter":"38","verse":"27","text":"और उसके वज़ा — ए — हम्ल के वक़्त मा'लूम हुआ कि उसके पेट में तौअम हैं।"},{"book":"पैदाइश","chapter":"38","verse":"28","text":"और जब वह जनने लगी तो एक बच्चे का हाथ बाहर आया और दाई ने पकड़ कर उसके हाथ में लाल डोरा बाँध दिया, और कहने लगी, “यह पहले पैदा हुआ।”"},{"book":"पैदाइश","chapter":"38","verse":"29","text":"और यूँ हुआ कि उसने अपना हाथ फिर खींच लिया, इतने में उसका भाई पैदा हो गया। तब वह दाई बोल उठी कि तू कैसे ज़बरदस्ती निकल पड़ा तब उसका नाम 38:29 फैल जाना या तोड़ना फ़ारस रख्खा गया।"},{"book":"पैदाइश","chapter":"38","verse":"30","text":"फिर उसका भाई जिसके हाथ में लाल डोरा बंधा था, पैदा हुआ और उसका नाम 38:30 ज़ारह के मायने हैं: — गुरूब — ए — आफ़ताब की सुर्खी ज़ारह रख्खा गया।"}]}