{"data":[{"book":"Genesis","chapter":"29","verse":"1","text":"Yakobo anapitiriza ulendo wake kupita ku dziko la anthu a kummawa."},{"book":"Genesis","chapter":"29","verse":"2","text":"Atafika kumeneko anaona chitsime ku busa ndipo panali magulu atatu a nkhosa zitagona pafupi ndi chitsimecho chifukwa nkhosazo zimamwetsedwa madzi ochokera mʼchitsimecho. Pamwamba pa chitsimecho panali mwala waukulu."},{"book":"Genesis","chapter":"29","verse":"3","text":"Amati nkhosa zonse zikasonkhana, abusawo ankagudubuza mwalawo, kuwuchotsa ndi kumwetsa madzi nkhosazo. Kenaka ankawubwezera mwalawo pamalo pake, pakamwa pa chitsimepo."},{"book":"Genesis","chapter":"29","verse":"4","text":"Yakobo anafunsa abusawo kuti, “Abale anga, mwachokera kuti?”"},{"book":"Genesis","chapter":"29","verse":"5","text":"Iye anawafunsanso kuti, “Kodi Labani, mdzukulu wa Nahori mukumudziwa?”"},{"book":"Genesis","chapter":"29","verse":"6","text":"Ndipo Yakobo anawafunsanso, “Kodi ali bwino?”"},{"book":"Genesis","chapter":"29","verse":"7","text":"Iye anati, “Taonani, dzuwa likanalipo ndipo nthawi yosonkhanitsa nkhosa sinakwane. Bwanji osazimwetsa madzi nkhosazi.”"},{"book":"Genesis","chapter":"29","verse":"8","text":"Iwo anayankha, “Ayi sitingatero. Tidikira mpaka nkhosa zonse zisonkhane. Zikatero, tigubuduza mwalawu kuwuchotsa pamwamba pa chitsimepo, kenaka nʼkuzimwetsa madzi nkhosazo.”"},{"book":"Genesis","chapter":"29","verse":"9","text":"Ali chiyankhulire nawo, Rakele anafika ndi nkhosa za abambo ake popeza ndiye amene ankaweta nkhosazo."},{"book":"Genesis","chapter":"29","verse":"10","text":"Yakobo ataona Rakele mwana wa Labani, mlongo wa amayi ake, ali ndi nkhosa za Labani, anapita nawugudubuza mwala uja nazimwetsa madzi nkhosa za amalume akezo."},{"book":"Genesis","chapter":"29","verse":"11","text":"Kenaka Yakobo anapsompsona Rakele nayamba kulira mokweza."},{"book":"Genesis","chapter":"29","verse":"12","text":"Kenaka Yakobo anawuza Rakele kuti iye ndi mwana wa Rebeka, mlongo wa abambo a Rakele uja. Choncho Rakele anathamanga nakawuza abambo ake."},{"book":"Genesis","chapter":"29","verse":"13","text":"Labani atamva za Yakobo, mwana wa mlongo wake, anafulumira kukakumana naye. Anamukupatira napsompsona, napita naye ku nyumba kwake. Yakobo anafotokozera Labani zonse zinachitika."},{"book":"Genesis","chapter":"29","verse":"14","text":"Ndipo, Labani anati kwa iye, “Iwe ndiwe ndithu fupa ndi mnofu wanga.”"},{"book":"Genesis","chapter":"29","verse":"15","text":"Tsono Labani anawuza Yakobo kuti, “Zoona iwe ndi ife ndi abale. Koma suyenera kundigwirira ntchito popanda malipiro. Ndiwuze kuti malipiro ako azikhala wotani?”"},{"book":"Genesis","chapter":"29","verse":"16","text":"Tsono Labani anali ndi ana aakazi awiri; dzina la wamkulu linali Leya, ndipo dzina la wamngʼono linali Rakele."},{"book":"Genesis","chapter":"29","verse":"17","text":"Leya anali ndi maonekedwe wofowoka koma Rakele anali wa maonekedwe wokongola kwambiri."},{"book":"Genesis","chapter":"29","verse":"18","text":"Yakobo anakonda Rakele ndipo anati, “Ndidzakugwirirani ntchito kwa zaka zisanu ndi ziwiri chifukwa cha mwana wanu wamngʼono, Rakele.”"},{"book":"Genesis","chapter":"29","verse":"19","text":"Labani anati, “Kuli bwino kuti ndimupereke kwa iwe ameneyu kusiyana ndi munthu wina. Khala ndi ine kuno.”"},{"book":"Genesis","chapter":"29","verse":"20","text":"Choncho Yakobo anagwira ntchito zaka zisanu ndi ziwiri chifukwa cha Rakele. Koma kwa iye zaka zonsezi zinakhala ngati masiku wochepa chifukwa anamukonda Rakele."},{"book":"Genesis","chapter":"29","verse":"21","text":"Kenaka Yakobo anati kwa Labani, “Nthawi yanga ndakwanitsa, ndipatseni mwana wanu kuti ndimukwatire.”"},{"book":"Genesis","chapter":"29","verse":"22","text":"Pamenepo Labani anakonza phwando la ukwati, nayitana anthu onse a pamalopo."},{"book":"Genesis","chapter":"29","verse":"23","text":"Koma pokwana usiku, Labani anatenga mwana wake wamkazi Leya namupatsa Yakobo, ndipo Yakobo anagona naye."},{"book":"Genesis","chapter":"29","verse":"24","text":"Ndipo Labani anapereka wantchito wake wamkazi Zilipa kwa Leya kuti akhale wantchito wake."},{"book":"Genesis","chapter":"29","verse":"25","text":"Pakucha mmawa, Yakobo anaona kuti anagona ndi Leya. Choncho Yakobo anafunsa Labani, “Nʼchiyani mwandichitirachi? Kodi ine sindinakugwirireni ntchito chifukwa cha Rakele? Bwanji mwandinyenga?”"},{"book":"Genesis","chapter":"29","verse":"26","text":"Labani anayankha, “Si mwambo wathu kuno kupereka wamngʼono ku banja, wamkulu asanakwatiwe."},{"book":"Genesis","chapter":"29","verse":"27","text":"Yamba watsiriza sabata ya chikondwerero cha ukwati wa Leya; kenaka ndidzakupatsanso Rakele. Koma udzayenera kundigwirira ntchito zaka zisanu ndi ziwiri.”"},{"book":"Genesis","chapter":"29","verse":"28","text":"Yakobo anachitadi momwemo. Anamaliza sabata ya chikondwerero cha Leya, ndipo Labani anamupatsa Rakele kuti akhale mkazi wake."},{"book":"Genesis","chapter":"29","verse":"29","text":"Labani anapereka wantchito wake wamkazi Biliha kwa Rakele kuti akhale wantchito wake."},{"book":"Genesis","chapter":"29","verse":"30","text":"Yakobo analowana ndi mkazi wake Rakele, ndipo Yakobo anakonda Rakele kuposa Leya. Ndipo anamugwirira ntchito Labani zaka zina zisanu ndi ziwiri chifukwa cha Rakele."},{"book":"Genesis","chapter":"29","verse":"31","text":"Pamene Mulungu anaona kuti Yakobo sankamukonda Leya kwambiri, Iye analola kuti Leya uja akhale ndi ana, ndi kuti Rakele akhale wosabala."},{"book":"Genesis","chapter":"29","verse":"32","text":"Leya anakhala ndi pathupi ndipo anabereka mwana wamwamuna. Anamutcha Rubeni pakuti anati, “Yehova waona kusauka kwanga. Zoonadi, mwamuna wanga adzandikonda tsopano.”"},{"book":"Genesis","chapter":"29","verse":"33","text":"Anakhalanso ndi pathupi ndipo pamene anabereka mwana wamwamuna anati, “Yehova anamva kuti mwamuna wanga sakundikonda, choncho wandipatsanso mwana winayu.” Ndipo anamutcha dzina lake Simeoni."},{"book":"Genesis","chapter":"29","verse":"34","text":"Anatenganso pathupi kachitatu, ndipo pamene anabereka mwana wamwamuna anati, “Pano pokha tidzaphatikana kwambiri ndi mwamuna wanga, chifukwa ndamubalira ana aamuna atatu.” Kotero anamutcha dzina lake Levi."},{"book":"Genesis","chapter":"29","verse":"35","text":"Anatenganso pathupi pena, ndipo pamene anabereka mwana wamwamuna, iye anati, “Nthawi ino ndidzalemekeza Yehova.” Choncho anamutcha Yuda. Kenaka analeka kubereka."}]}