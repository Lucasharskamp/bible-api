{"data":[{"book":"Fe Fɔlɔ Fɔlɛ","chapter":"27","verse":"1","text":"Isiyaga nu bara gɛ foride, a yae nu bara rafɔɔrɔ. A mu nɔma sese tode fa. A naxa a xa di singe Esayu xili, «N ma di!» Esayu naxa a ratin, «N tan nan ya!»"},{"book":"Fe Fɔlɔ Fɔlɛ","chapter":"27","verse":"2","text":"Isiyaga naxa a fala a bɛ, «I bara a to, n bara gɛ foride. N mu a kolon n faxama tɛmui naxɛ."},{"book":"Fe Fɔlɔ Fɔlɛ","chapter":"27","verse":"3","text":"Tanbɛ sase nun xali tongo, i xa siga wulai sube fende n bɛ."},{"book":"Fe Fɔlɔ Fɔlɛ","chapter":"27","verse":"4","text":"I xa na sube ɲin alɔ a rafanxi n ma ki naxɛ. I xa fa a ra n xɔn ma, alako n xa nɔ dubade i bɛ beenu n xa faxa.»"},{"book":"Fe Fɔlɔ Fɔlɛ","chapter":"27","verse":"5","text":"Na tɛmui Rebeka tixi a tuli matixi Isiyaga ra, a naxan falaxi Esayu bɛ. Esayu naxa siga wulai sube bunde a baba bɛ."},{"book":"Fe Fɔlɔ Fɔlɛ","chapter":"27","verse":"6","text":"Rebeka naxa a fala a xa di Yaxuba bɛ, «N bara i baba xui mɛ a yi wɔyɛnyi falama Esayu bɛ,"},{"book":"Fe Fɔlɔ Fɔlɛ","chapter":"27","verse":"7","text":"‹Sa sube bun n bɛ, i xa a ɲin a fanyi ra, n xa a don. N na gɛ na sube donde, n dubama i bɛ Alatala ya i beenun n xa faxa.›"},{"book":"Fe Fɔlɔ Fɔlɛ","chapter":"27","verse":"8","text":"Yakɔsi, n ma di, i tuli mati n na a fanyi ra. N naxan falama i bɛ, i xa a raba."},{"book":"Fe Fɔlɔ Fɔlɛ","chapter":"27","verse":"9","text":"Siga gɔɔrɛ, i xa fa si fanyi firin na. N xa e ɲin a fanyi ra alɔ i baba wama a xɔn ma ki naxɛ."},{"book":"Fe Fɔlɔ Fɔlɛ","chapter":"27","verse":"10","text":"N na gɛ na ra, i xa a xanin i baba xɔn ma, alako a xa duba i bɛ beenun a xa faxa.»"},{"book":"Fe Fɔlɔ Fɔlɛ","chapter":"27","verse":"11","text":"Yaxuba naxa a nga Rebeka yaabi, «Esayu fate maxabe kanyi nan a ra. N tan fate maxabe mu na n bɛ."},{"book":"Fe Fɔlɔ Fɔlɛ","chapter":"27","verse":"12","text":"N baba na n masuxu, a kolonma nɛ Esayu xa mu a ra, n findima wule falɛ nan na a tan bɛ. Beenun n xa duba sɔtɔ, n fama dankɛ nan sɔtɔde.»"},{"book":"Fe Fɔlɔ Fɔlɛ","chapter":"27","verse":"13","text":"A nga naxa a fala, «Ade, na dankɛ xa gbilen n tan nan ma, n ma di. I naxan nabama, i tuli mati n na. Siga, i sa fa na si fanyi firinyie ra.»"},{"book":"Fe Fɔlɔ Fɔlɛ","chapter":"27","verse":"14","text":"Yaxuba naxa siga, a naxa fa si fanyi firinyie ra a nga xɔn ma. A nga naxa na donse yailan alɔ a rafanxi Isiyaga ma ki naxɛ."},{"book":"Fe Fɔlɔ Fɔlɛ","chapter":"27","verse":"15","text":"Na xanbi, Rebeka naxa a xa di singe Esayu xa donma tongo, donma naxan fan a xa dugie ya ma banxi kui. A naxa na ragoro Yaxuba ma, a xa di firin nde."},{"book":"Fe Fɔlɔ Fɔlɛ","chapter":"27","verse":"16","text":"A naxa a xa di bɛlɛxɛe nun a kɔnyi masalaxunxi maxiri si kiri ra."},{"book":"Fe Fɔlɔ Fɔlɛ","chapter":"27","verse":"17","text":"A naxa sube nun taami so a xa di Yaxuba yi ra, a naxan yailanxi."},{"book":"Fe Fɔlɔ Fɔlɛ","chapter":"27","verse":"18","text":"Na tɛmui Yaxuba naxa siga a baba yire, a a fala a bɛ, «N baba, n tan nan ya.» A baba naxa a maxɔrin, «N ma di mundun lanxi i tan ma?»"},{"book":"Fe Fɔlɔ Fɔlɛ","chapter":"27","verse":"19","text":"Yaxuba naxa a baba yaabi, «Esayu nan lanxi n ma, i xa di singe. I naxan maxɔrinxi n ma, n bara fa a ra. Yandi, keli, i dɔxɔ, i xa n ma sube yailanxi don. Na tɛmui i xa duba n bɛ.»"},{"book":"Fe Fɔlɔ Fɔlɛ","chapter":"27","verse":"20","text":"Isiyaga naxa a fala a xa di bɛ, «N ma di, i yi sube toxi yi ikɔrɛxi ra di?» Yaxuba naxa a yaabi, «I Marigi Alatala nan yi fixi n ma sɔɔnɛya ra.»"},{"book":"Fe Fɔlɔ Fɔlɛ","chapter":"27","verse":"21","text":"Isiyaga naxa a fala Yaxuba bɛ, «N ma di, i maso n na, n xa i masuxu, alako n xa la a ra a n ma di Esayu yati nan i ra.»"},{"book":"Fe Fɔlɔ Fɔlɛ","chapter":"27","verse":"22","text":"Yaxuba naxa a maso a baba ra. Isiyaga naxa a fate masuxu. A naxa a fala, «I xui maniya Yaxuba xui ra, kɔnɔ i bɛlɛxɛ tan Esayu bɛlɛxɛ na a ra.»"},{"book":"Fe Fɔlɔ Fɔlɛ","chapter":"27","verse":"23","text":"Isiyaga mu nɔ Yaxuba kolonde, barima a bɛlɛxɛe nu maxirixi xabe ra, alɔ a taara Esayu na ki naxɛ. Na kui Isiyaga naxa duba Yaxuba bɛ."},{"book":"Fe Fɔlɔ Fɔlɛ","chapter":"27","verse":"24","text":"Isiyaga man naxa a maxɔrin, «N ma di Esayu yati nan i ra?» Yaxuba naxa a yaabi, «Iyo.»"},{"book":"Fe Fɔlɔ Fɔlɛ","chapter":"27","verse":"25","text":"Isiyaga naxa a fala, «Fa donse ra, i naxan yailanxi, n xa a don, n fa duba i bɛ.» Yaxuba naxa donse so a baba yi ra, Isiyaga naxa a don. Yaxuba naxa wɛni fan so a yi ra, a naxa na fan min."},{"book":"Fe Fɔlɔ Fɔlɛ","chapter":"27","verse":"26","text":"Na tɛmui, a baba Isiyaga naxa a fala a bɛ, «N ma di, i makɔrɛ n na, i xa findigilin n ma.»"},{"book":"Fe Fɔlɔ Fɔlɛ","chapter":"27","verse":"27","text":"Yaxuba naxa a maso a ra, a naxa findigilin a ma. Isiyaga naxa a xa sose xiri mɛ. Na dangi xanbi, a naxa duba a bɛ. A naxa a masen,"},{"book":"Fe Fɔlɔ Fɔlɛ","chapter":"27","verse":"28","text":"Ala xa xini fi i ma naxan kelima koore ma."},{"book":"Fe Fɔlɔ Fɔlɛ","chapter":"27","verse":"29","text":"Ala xa ɲama birin lu i sagoe."},{"book":"Fe Fɔlɔ Fɔlɛ","chapter":"27","verse":"30","text":"Isiyaga to bara gɛ dubade a bɛ, Yaxuba naxa mini. A mu bu, Yaxuba taara Esayu fan naxa so kelife sube fende."},{"book":"Fe Fɔlɔ Fɔlɛ","chapter":"27","verse":"31","text":"A fan naxa na sube yailan a fanyi ra alɔ a baba wama a xɔn ma ki naxɛ. A to fa a ra a baba xɔn, a naxa a fala a baba bɛ, «N baba, keli, i xa dɔxɔ, i sube don n naxan yailanxi i bɛ alako i xa duba n bɛ.»"},{"book":"Fe Fɔlɔ Fɔlɛ","chapter":"27","verse":"32","text":"A baba Isiyaga naxa a maxɔrin, «Nde na i tan na?» Esayu naxa a yaabi, «Esayu nan na n na, i xa di singe.»"},{"book":"Fe Fɔlɔ Fɔlɛ","chapter":"27","verse":"33","text":"Na fe naxa Isiyaga ifu a fanyi ra. A fate birin naxa sɛrɛn a ma. A naxa a fala a bɛ, «Kɔnɔ nde tan faxi sube yailanxi ra n bɛ, n naxan donxi yakɔsi beenun i tan xa so be yi ki? N bara duba na kanyi bɛ. A tan nan fama barakɛ sɔtɔde.»"},{"book":"Fe Fɔlɔ Fɔlɛ","chapter":"27","verse":"34","text":"Esayu to a baba xa masenyi mɛ, a bɔɲɛ naxa mini, a naxa sɔnxɔɛ gbegbe rate. A naxa a baba mayandi, «N baba, duba n fan bɛ.»"},{"book":"Fe Fɔlɔ Fɔlɛ","chapter":"27","verse":"35","text":"Isiyaga naxa a yaabi, «I xunya bara n madaxu. N bara gɛ dubade a tan nan bɛ.»"},{"book":"Fe Fɔlɔ Fɔlɛ","chapter":"27","verse":"36","text":"Esayu naxa a fala, «A xili yati na a xun ma, Yaxuba, ‹mixi mayanfɛ›. A sanmaya firin nan ya a n mayanfama. A bara n ma foriɲa tide tongo. Yakɔsi a bara n ma dubɛ fan sɔtɔ.» Esayu man naxa a maxɔrin, «Dubɛ yo mu na i yi ra sɔnɔn, i lan i xa naxan naba n tan bɛ?»"},{"book":"Fe Fɔlɔ Fɔlɛ","chapter":"27","verse":"37","text":"Isiyaga naxa a masen Esayu bɛ, «N bara a tan findi i xunyi ra, n man bara a ngaxakerenyi birin so a yi ra e xa lu a bun ma. N bara barakɛ gbegbe fi a ma, a nun wɛni fanyi. N ma di, n nɔma munse rabade i tan bɛ?»"},{"book":"Fe Fɔlɔ Fɔlɛ","chapter":"27","verse":"38","text":"Esayu naxa a fala a baba bɛ, «Dubɛ keren peti nan na i yi ra? N baba, duba n tan fan bɛ.» A naxa wa a xui itexi ra."},{"book":"Fe Fɔlɔ Fɔlɛ","chapter":"27","verse":"39","text":"A baba Isiyaga naxa a yaabi,"},{"book":"Fe Fɔlɔ Fɔlɛ","chapter":"27","verse":"40","text":"I baloma i xa santidɛgɛma nan xun na."},{"book":"Fe Fɔlɔ Fɔlɛ","chapter":"27","verse":"41","text":"Esayu nu a xunya Yaxuba rafenfe gere ra, a xa dubɛ sɔtɔfe xa fe ra e baba ra. Esayu naxa a fala a bɔɲɛ ma, «N baba xa ɲɔnfe na ba a ra tɛmui naxɛ, n Yaxuba faxama nɛ.»"},{"book":"Fe Fɔlɔ Fɔlɛ","chapter":"27","verse":"42","text":"Rebeka to bara a xa di singe Esayu xa natɛ tongoxi kolon, a naxa a xa di firin nde Yaxuba xili. A naxa a fala a bɛ, «I bara a to, i taara Esayu wama a gbeɲɔxɔfe i ma, a xa i faxa."},{"book":"Fe Fɔlɔ Fɔlɛ","chapter":"27","verse":"43","text":"Yakɔsi n ma di, i tuli mati n na a fanyi ra. Keli be, i xa siga Xarani, n taara Laban xɔnyi. I xa sa lu naa."},{"book":"Fe Fɔlɔ Fɔlɛ","chapter":"27","verse":"44","text":"I xa lu a xɔnyi yi saxanyi han beemanu i taara bɔɲɛ fama gorode tɛmui naxɛ."},{"book":"Fe Fɔlɔ Fɔlɛ","chapter":"27","verse":"45","text":"I taara bɔɲɛ na goro i ma tɛmui naxan ma, a na nɛɛmu i raba fɔxi ra, na tɛmui n nan ɲunguma i xa fa. N mu wama ganfe wo firinyi birin na lɔxɔɛ keren.»"},{"book":"Fe Fɔlɔ Fɔlɛ","chapter":"27","verse":"46","text":"Rebeka naxa a fala Isiyaga bɛ, «N bɔɲɛ bara raɲaaxu n ma Xiti xa di ginɛe xa fe ra. Xa a sa li Yaxuba fan ginɛ tongo e ya ma yi bɔxi ma, na tɛmui tide yo mu na n tan ma fe ma sɔnɔn.»"}]}