{"data":[{"book":"لێڤییەکان","chapter":"18","verse":"1","text":"هەروەها یەزدان بە موسای فەرموو:"},{"book":"لێڤییەکان","chapter":"18","verse":"2","text":"«لەگەڵ نەوەی ئیسرائیل بدوێ و پێیان بڵێ: ”من یەزدانی پەروەردگارتانم."},{"book":"لێڤییەکان","chapter":"18","verse":"3","text":"وەک نەریتی خاکی میسر مەکەن کە تێیدا نیشتەجێ بوون و وەک نەریتی خاکی کەنعان مەکەن کە ئێوە دەهێنم بۆی و نەریتەکانیان بەجێمەهێنن."},{"book":"لێڤییەکان","chapter":"18","verse":"4","text":"پێویستە ملکەچی یاساکانی من بن و فەرزەکانم بەجێبهێنن بۆ ئەوەی پەیڕەویان بکەن، من یەزدانی پەروەردگارتانم."},{"book":"لێڤییەکان","chapter":"18","verse":"5","text":"فەرز و یاساکانم پەیڕەو بکەن، چونکە ئەو کەسەی پەیڕەویان بکات، بە هۆیانەوە دەژیێت، من یەزدانم."},{"book":"لێڤییەکان","chapter":"18","verse":"6","text":"«”هیچ کەسێک لە کەسوکاری خۆی نزیک نەبێتەوە، بۆ جووت بوون لەگەڵی، من یەزدانم."},{"book":"لێڤییەکان","chapter":"18","verse":"7","text":"«”ناموسی باوکت مەبە و ناموسی دایکت مەبە، لەگەڵ دایکت جووت مەبە، چونکە دایکتە."},{"book":"لێڤییەکان","chapter":"18","verse":"8","text":"«”لەگەڵ باوەژنت18‏:8 زڕدایک.‏ جووت مەبە، ئەوە ناموسی باوکتە."},{"book":"لێڤییەکان","chapter":"18","verse":"9","text":"«”لەگەڵ خوشکت، کچی باوکت یان کچی دایکت جووت مەبە، ئەگەر لە ماڵتان لەدایک بووبێت یان لە دەرەوە."},{"book":"لێڤییەکان","chapter":"18","verse":"10","text":"«”لەگەڵ کچی کوڕەکەت یان کچی کچەکەت جووت مەبە، ئەوە ناموسی تۆیە."},{"book":"لێڤییەکان","chapter":"18","verse":"11","text":"«”لەگەڵ کچی ژنی باوکت کە لە باوکتەوە بووە، جووت مەبە، چونکە خوشکتە."},{"book":"لێڤییەکان","chapter":"18","verse":"12","text":"«”لەگەڵ خوشکی باوکت جووت مەبە، چونکە پوورتە."},{"book":"لێڤییەکان","chapter":"18","verse":"13","text":"«”لەگەڵ خوشکی دایکت جووت مەبە، چونکە پوورتە."},{"book":"لێڤییەکان","chapter":"18","verse":"14","text":"«”ناموسی مامت مەبە، لە ژنەکەی نزیک مەکەوە و لەگەڵی جووت مەبە، چونکە مامۆژنتە."},{"book":"لێڤییەکان","chapter":"18","verse":"15","text":"«”لەگەڵ بووکەکەت جووت مەبە، ژنی کوڕتە، لەگەڵی جووت مەبە."},{"book":"لێڤییەکان","chapter":"18","verse":"16","text":"«”لەگەڵ براژنەکەت جووت مەبە، ئەوە ناموسی براتە."},{"book":"لێڤییەکان","chapter":"18","verse":"17","text":"«”لەگەڵ ژنێک و کچەکەی جووت مەبە، لەگەڵ کچی کوڕەکەی یان کچی کچەکەی جووت مەبە، ئەوان نزیکی ژنەکەن و ئەوە ئەوپەڕی بەدڕەوشتییە."},{"book":"لێڤییەکان","chapter":"18","verse":"18","text":"«”هیچ ژنێکیش بەسەر خوشکەکەی مەخوازە هەتا ببێت بە هەوێی، هەتا لەگەڵی جووت بیت، کاتێک ژنەکەت لە ژیاندایە."},{"book":"لێڤییەکان","chapter":"18","verse":"19","text":"«”لە هیچ ژنێکیش نزیک مەکەوە لە ماوەی گڵاوی خوێنلێچوونی مانگانەی بۆ ئەوەی لەگەڵی جووت بیت."},{"book":"لێڤییەکان","chapter":"18","verse":"20","text":"«”لەگەڵ ژنی کەسێکی دیکە جووت مەبە، پێی گڵاو دەبیت."},{"book":"لێڤییەکان","chapter":"18","verse":"21","text":"«”منداڵەکانت وەک قوربانی مەسووتێنە بۆ ’مۆلەخ‘18‏:21 خوداوەندێکی کەنعانییە بتپەرستەکان بووە، بۆ پەرستنی هەستاون بە تێپەڕاندنی منداڵەکانیان بەناو ئاگردا. بڕوانە دووەم پوختەی مێژوو 28‏:3‏.‏، نەوەک ناوی خودای خۆت بزڕێنیت، من یەزدانم."},{"book":"لێڤییەکان","chapter":"18","verse":"22","text":"«”لەگەڵ نێرێک جووت مەبە وەک جووتبوونت لەگەڵ ژن، ئەوە قێزەونە."},{"book":"لێڤییەکان","chapter":"18","verse":"23","text":"«”لەگەڵ هیچ ئاژەڵێکیش جووت مەبە، پێی گڵاو دەبیت، هیچ ئافرەتێک لەبەردەم ئاژەڵ ئامادە نەبێت بۆ جووتبوون، ئەوە ئەوپەڕی بەدڕەوشتییە."},{"book":"لێڤییەکان","chapter":"18","verse":"24","text":"«”بە هیچ یەکێک لەو ڕەفتارانە خۆتان گڵاو مەکەن، چونکە ئەو نەتەوانەی وا من ڕاویان دەنێم لەبەردەمتان بە هەموو ئەمانە گڵاو بوون."},{"book":"لێڤییەکان","chapter":"18","verse":"25","text":"تەنانەت خاکەکە گڵاو بوو، منیش سزای تاوانەکەی دەدەم و خاکەکەش دانیشتووانەکەی دەڕشێنێتەوە."},{"book":"لێڤییەکان","chapter":"18","verse":"26","text":"بەڵام ئێوە فەرزەکان بەجێدەهێنن و یاساکانم پەیڕەو دەکەن. هیچ کارێک لە هەموو ئەو کردەوە قێزەونانە ناکەن، نە هاوڵاتی و نە ئەو نامۆیەی لەنێوتاندایە."},{"book":"لێڤییەکان","chapter":"18","verse":"27","text":"پێش ئێوە خەڵکی خاکەکە هەموو ئەو کردەوە قێزەونانەیان کردووە، هەر بۆیە خاکەکە گڵاو بوو."},{"book":"لێڤییەکان","chapter":"18","verse":"28","text":"ئەگەر خاکەکە گڵاو بکەن، ئەوا ئێوەش دەڕشێنێتەوە، وەک چۆن ئەو نەتەوانەی پێش ئێوەی ڕشاندەوە."},{"book":"لێڤییەکان","chapter":"18","verse":"29","text":"«”بەڵکو هەرکەسێک کارێک لە هەموو ئەو کردەوە قێزەونانە ئەنجام بدات، ئەو کەسەی ئەوە دەکات لە گەلەکەی دادەبڕدرێت."},{"book":"لێڤییەکان","chapter":"18","verse":"30","text":"جا فەرزەکانم بەجێبهێنن هەتا هیچ لەو نەریتە قێزەونانە نەکەن و پێی گڵاو نەبن کە پێش ئێوە کراون، من یەزدانی پەروەردگارتانم.“»"}]}