{"data":[{"book":"Mose 1","chapter":"3","verse":"1","text":"Da nye lã si dze aye wu lã bubu siwo katã Yehowa Mawu wɔ la. Da va nyɔnu la gbɔ, eye wòbiae be, “Ɖe wònye nyateƒe be Mawu de se na mi be migaɖu ati siwo katã le abɔa me la dometɔ aɖeke ƒe tsetsea oa?”"},{"book":"Mose 1","chapter":"3","verse":"2","text":"Nyɔnu la gblɔ na da la be, “Míate ŋu aɖu ati ɖe sia ɖe si le abɔ sia me la ƒe tsetse,"},{"book":"Mose 1","chapter":"3","verse":"3","text":"gake Mawu gblɔ be, ‘Migaɖu ati si le abɔ la titina ƒe tsetse o, migaka asi eŋu hã o, ne menye nenema o la, miaku.’ ”"},{"book":"Mose 1","chapter":"3","verse":"4","text":"Da la gblɔ be, “Miele kuku ge akpɔ o!"},{"book":"Mose 1","chapter":"3","verse":"5","text":"Mawu nya nyuie be ne mieɖui ko la, miazu abe ye ene, elabena miaƒe ŋkuwo aʋu, eye mianya nyui kple vɔ̃.”"},{"book":"Mose 1","chapter":"3","verse":"6","text":"Esi nyɔnu la kpɔ be ati la ƒe tsetse nyo na ɖuɖu, eye wònya kpɔ, eye wònana wodzea nunya la, egbe ɖe ɖu. Ena ɖe srɔ̃a si le egbɔ la hã wòɖu."},{"book":"Mose 1","chapter":"3","verse":"7","text":"Esi woɖu kutsetsea ko la, wodze sii enumake be yewole amama, eye ŋu de asi wo kpekpe me. Ale wotɔ aŋgbawo hesa ɖe ali."},{"book":"Mose 1","chapter":"3","verse":"8","text":"Gbe ma gbe ƒe ɣetrɔ la, amea kple srɔ̃a se Yehowa Mawu ŋkɔ wònɔ tsa ɖim le abɔ la me. Ale woɣla wo ɖokuiwo ɖe atiawo dome."},{"book":"Mose 1","chapter":"3","verse":"9","text":"Yehowa Mawu yɔ amea, eye wòbiae bena, “Afi ka nèle?”"},{"book":"Mose 1","chapter":"3","verse":"10","text":"Adam ɖo eŋu be, “Mese ŋkɔwò nègbɔna, vɔvɔ̃ ɖom, eye nyemedi be nàkpɔm manɔ amama o, eya ta meɣla ɖokuinye.”"},{"book":"Mose 1","chapter":"3","verse":"11","text":"Mawu biae be, “Ame kae gblɔ na wò be èle amama? Ɖe nèɖu ati si ŋu mede se na mi le la ƒe tsetsea?”"},{"book":"Mose 1","chapter":"3","verse":"12","text":"Amea ɖo eŋu be, “Ɛ̃, nyɔnu si nèwɔ nam lae na kutsetsea ƒe ɖem meɖu.”"},{"book":"Mose 1","chapter":"3","verse":"13","text":"Yehowa Mawu bia nyɔnu la be, “Nu ka ta nèwɔ nu sia ɖo?”"},{"book":"Mose 1","chapter":"3","verse":"14","text":"Eya ta Yehowa Mawu gblɔ na da la be, “Ɖe nu si nèwɔ ta la,"},{"book":"Mose 1","chapter":"3","verse":"15","text":"Tso azɔ dzi la, made fuléle"},{"book":"Mose 1","chapter":"3","verse":"16","text":"Mawu gblɔ na nyɔnu la be,"},{"book":"Mose 1","chapter":"3","verse":"17","text":"Mawu gblɔ na Adam be, “Esi nèɖo to srɔ̃wò, eye nèɖu kutsetse si ŋu mede se na mi le ta la, meƒo fi de anyigba ɖe tawò."},{"book":"Mose 1","chapter":"3","verse":"18","text":"Anyigba ana ŋuwo kple aŋɔkawo namie na wò,"},{"book":"Mose 1","chapter":"3","verse":"19","text":"Àdze agbagba le wò agbemeŋkekewo katã me hafi akpɔ abolo aɖu"},{"book":"Mose 1","chapter":"3","verse":"20","text":"Ŋutsu la na ŋkɔ srɔ̃a be Eva si gɔmee nye “Agbenala,” elabena egblɔ be, “Eyae azu amegbetɔƒome blibo la dzila.”"},{"book":"Mose 1","chapter":"3","verse":"21","text":"Yehowa Mawu wɔ lãgbalẽwu do na Adam kple srɔ̃a."},{"book":"Mose 1","chapter":"3","verse":"22","text":"Yehowa Mawu gblɔ be, “Esi ame la zu abe míawo ene, eye wònya nyui kple vɔ̃ la, nya kae adzɔ ne aɖu agbeti la, eye wòanɔ agbe tegbetegbe?”"},{"book":"Mose 1","chapter":"3","verse":"23","text":"Esia ta Yehowa Mawu nyae ɖa tso Edenbɔ la me, eye wòɖoe ɖa be wòayi aɖade agble ɖe anyigba si me woɖee tsoe la dzi."},{"book":"Mose 1","chapter":"3","verse":"24","text":"Ale Mawu nya ame la, eye wòtsɔ mawudɔla sesẽ siwo wòde yi dadzowo asi na la da ɖe Edenbɔ la ƒe ɣedzeƒe lɔƒo be woadzɔ mɔ woato aɖo ta agbeti la gbɔ la nu."}]}