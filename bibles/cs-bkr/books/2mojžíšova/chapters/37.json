{"data":[{"book":"2 Mojžíšova","chapter":"37","verse":"1","text":"Udělal také Bezeleel truhlu z dříví setim, jejíž dlouhost byla půl třetího lokte, a půl druhého lokte širokost, vysokost také půl druhého lokte."},{"book":"2 Mojžíšova","chapter":"37","verse":"2","text":"A obložil ji zlatem čistým vnitř i zevnitř, a udělal jí korunu zlatou vůkol."},{"book":"2 Mojžíšova","chapter":"37","verse":"3","text":"Slil jí také čtyři kruhy zlaté ke čtyřem úhlům jejím, dva totiž kruhy po jedné straně její, a dva kruhy po druhé straně její."},{"book":"2 Mojžíšova","chapter":"37","verse":"4","text":"Zdělal i sochory z dříví setim a obložil je zlatem."},{"book":"2 Mojžíšova","chapter":"37","verse":"5","text":"A uvlékl sochory do kruhů po stranách truhly; aby na nich nošena byla truhla."},{"book":"2 Mojžíšova","chapter":"37","verse":"6","text":"Udělal také slitovnici z zlata čistého. Půl třetího lokte byla dlouhost její, a půl druhého lokte širokost její."},{"book":"2 Mojžíšova","chapter":"37","verse":"7","text":"Udělal i dva cherubíny z zlata, z taženého zlata udělal je na dvou koncích slitovnice,"},{"book":"2 Mojžíšova","chapter":"37","verse":"8","text":"Cherubína jednoho na jednom konci a cherubína druhého na druhém konci; na slitovnici udělal cherubíny, na obou koncích jejích."},{"book":"2 Mojžíšova","chapter":"37","verse":"9","text":"Ti pak cherubínové měli křídla vztažená svrchu nad ní, zastírajíce křídly svými slitovnici; a tváři jejich byly obráceny jedna k druhé, k slitovnici byly obráceny tváři cherubínů."},{"book":"2 Mojžíšova","chapter":"37","verse":"10","text":"Udělal i stůl z dříví setim. Dvou loket byla dlouhost jeho a na loket širokost jeho, půl druhého pak lokte vysokost."},{"book":"2 Mojžíšova","chapter":"37","verse":"11","text":"A obložil jej zlatem čistým, i korunu zlatou udělal mu vůkol."},{"book":"2 Mojžíšova","chapter":"37","verse":"12","text":"Udělal mu i lištu dlani zšíří vůkol, a udělal korunu zlatou okolo té lišty."},{"book":"2 Mojžíšova","chapter":"37","verse":"13","text":"Slil také k němu čtyři kruhy zlaté a vpustil je do čtyř úhlů, kteříž byli na čtyřech nohách jeho."},{"book":"2 Mojžíšova","chapter":"37","verse":"14","text":"Proti té liště byli kruhové, skrze něž by provlačováni byli sochorové k nošení stolu."},{"book":"2 Mojžíšova","chapter":"37","verse":"15","text":"Udělal i sochory z dříví setim, kteréžto obložil zlatem k nošení stolu."},{"book":"2 Mojžíšova","chapter":"37","verse":"16","text":"A zdělal nádoby, kteréž byly na stole, misy jeho a lžice jeho, a koflíky jeho, a přikryvadla k přikrývání z čistého zlata."},{"book":"2 Mojžíšova","chapter":"37","verse":"17","text":"Udělal také svícen z zlata čistého, z taženého zlata udělal svícen; sloupec jeho i prutové jeho, misky jeho, koule jeho i květové jeho z něho byli."},{"book":"2 Mojžíšova","chapter":"37","verse":"18","text":"Šest pak prutů bylo po stranách jeho, tři prutové s jedné strany jeho, a tři prutové s druhé strany jeho."},{"book":"2 Mojžíšova","chapter":"37","verse":"19","text":"Tři misky na způsob pecky mandlové udělány byly na prutu jednom, a koule a květ, a tři misky na způsob pecky mandlové udělány na prutu druhém, a koule a květ; tak i na jiných šesti prutech z svícnu vycházejících."},{"book":"2 Mojžíšova","chapter":"37","verse":"20","text":"Na svícnu také byly čtyři misky, udělané na způsob mandlové pecky, a koule jeho i květové jeho."},{"book":"2 Mojžíšova","chapter":"37","verse":"21","text":"A byla koule pode dvěma pruty z něho, a koule druhá pode dvěma pruty z něho, a koule třetí pode dvěma pruty z něho, a tak pod šesti pruty vycházejícími z něho."},{"book":"2 Mojžíšova","chapter":"37","verse":"22","text":"Koule jejich i prutové jejich z něho byli, všecko hned jedním tažením z zlata čistého."},{"book":"2 Mojžíšova","chapter":"37","verse":"23","text":"Udělal i lamp jeho sedm, i utěradla jeho, i nádoby k oharkům jeho z zlata čistého."},{"book":"2 Mojžíšova","chapter":"37","verse":"24","text":"Z centnéře zlata čistého udělal jej se vším tím nádobím."},{"book":"2 Mojžíšova","chapter":"37","verse":"25","text":"Udělal také oltář pro kadění z dříví setim, lokte zdélí a lokte zšíří, čtverhraný, dvou pak loket zvýší; z něho byli rohové jeho."},{"book":"2 Mojžíšova","chapter":"37","verse":"26","text":"A obložil jej zlatem čistým, svrchek jeho i po stranách vůkol, i rohy jeho; a udělal mu korunu zlatou vůkol."},{"book":"2 Mojžíšova","chapter":"37","verse":"27","text":"Po dvou podobně kruzích zlatých udělal u něho, pod korunou ve dvou úhlech jeho, po dvou stranách jeho, skrze něž by provlačováni byli sochorové, aby nošen byl na nich."},{"book":"2 Mojžíšova","chapter":"37","verse":"28","text":"A zdělal ty sochory z dříví setim, a obložil je zlatem."},{"book":"2 Mojžíšova","chapter":"37","verse":"29","text":"Nadělal také oleje pomazání svatého, a kadidla z vonných věcí, čistého, dílem apatykářským."}]}