{"data":[{"book":"4 Mose","chapter":"15","verse":"1","text":"Awurade ka kyerɛɛ Mose se,"},{"book":"4 Mose","chapter":"15","verse":"2","text":"“Ka kyerɛ Israelfo no se, ‘Sɛ mokɔtena asase a mede rema mo no so"},{"book":"4 Mose","chapter":"15","verse":"3","text":"na mopɛ sɛ mobɔ ɔhyew afɔre anaa afɔre biara a wɔbɔ a eyi hua a ɛsɔ Awurade ani a, ɛsɛ sɛ afɔrebɔde no yɛ aboa a ofi mo nguankuw anaa nantwibuw mu. Sɛ ɛyɛ ɔhyew afɔre, anaa afɔrebɔ a wɔde hyɛ bɔ, anaa afɔrebɔ a efi ɔpɛ mu, anaa afɔrebɔ a wɔbɔ no afirihyia mu nnapɔnna bi mu no a, ɛsɛ sɛ wɔde aduan afɔrebɔde ka ho."},{"book":"4 Mose","chapter":"15","verse":"4","text":"Nea ɔde ba no, ɛsɛ sɛ ɔde aduan afɔrebɔde a ɛyɛ esiam muhumuhu kilogram abien a wɔde ngo lita baako afra ka ho ma Awurade."},{"book":"4 Mose","chapter":"15","verse":"5","text":"Oguamma biara a wɔde bɔ ɔhyew afɔre no, ɛsɛ sɛ wɔde nsa afɔrebɔde a ɛyɛ bobesa lita baako ka ho."},{"book":"4 Mose","chapter":"15","verse":"6","text":"“ ‘Sɛ odwennini na wode rebɔ afɔre a, fa esiam muhumuhu lita abiɛsa fra ngo lita baako,"},{"book":"4 Mose","chapter":"15","verse":"7","text":"ne bobesa lita baako sɛ ɔnom afɔrebɔde. Mommɔ mma enyi hua a ɛbɛsɔ Awurade ani."},{"book":"4 Mose","chapter":"15","verse":"8","text":"“ ‘Sɛ wosiesie nantwi ba ma ɔhyew afɔre anaa afɔrebɔde de hyɛ bɔ sononko bi anaa ayɔnkofa asikresiam afɔre a worebɔ ama Awurade a,"},{"book":"4 Mose","chapter":"15","verse":"9","text":"fa atoko afɔrebɔde a ɛyɛ asikresiam a wɔayam no muhumuhu lita asia ne fa ne ngo lita abien ka nantwi no ho"},{"book":"4 Mose","chapter":"15","verse":"10","text":"a bobesa lita abien ka ho sɛ ɔnom afɔrebɔde. Eyi bɛyɛ aduan afɔrebɔ a ebeyi hua asɔ Awurade ani."},{"book":"4 Mose","chapter":"15","verse":"11","text":"Ɛsɛ sɛ wɔfa saa kwan yi so siesie nantwi, odwennini, oguamma anaa abirekyi ba a wɔde bɔ afɔre no."},{"book":"4 Mose","chapter":"15","verse":"12","text":"Afɔrebɔde biara no, ɛsɛ sɛ mofa saa ɔkwan yi so siesie no."},{"book":"4 Mose","chapter":"15","verse":"13","text":"“ ‘Ɛsɛ sɛ Israelni biara fa saa ɔkwan yi so siesie ne aduan afɔrebɔ a eyi hua na ɛsɔ Awurade ani na ɔde ba."},{"book":"4 Mose","chapter":"15","verse":"14","text":"Na sɛ ahɔho a wɔte mo mu no pɛ sɛ wɔbɔ ɔhyew afɔre ma eyi hua a ɛsɔ Awurade ani a, ɛsɛ sɛ wɔfa saa ɔkwan koro no ara so wɔ awo ntoatoaso a ɛbɛba no nyinaa mu."},{"book":"4 Mose","chapter":"15","verse":"15","text":"Mmara no wɔ hɔ ma mo nyinaa; ɔmanfo ne ahɔho; na ɛyɛ nokware a etim hɔ daa de kosi awo ntoatoaso a ɛbɛba no mu. Mo ne ahɔho nyinaa yɛ pɛ wɔ Awurade anim."},{"book":"4 Mose","chapter":"15","verse":"16","text":"Mmara baako na ɛwɔ hɔ ma mo ne ahɔho a wɔtete mo mu no nyinaa.’ ”"},{"book":"4 Mose","chapter":"15","verse":"17","text":"Awurade ka kyerɛɛ Mose se,"},{"book":"4 Mose","chapter":"15","verse":"18","text":"“Kasa kyerɛ Israelfo no se: ‘Sɛ mudu asase a mede mo rekɔ so no so"},{"book":"4 Mose","chapter":"15","verse":"19","text":"na mudi asase no so aduan a, momfa bi mmɔ afɔre mma Awurade."},{"book":"4 Mose","chapter":"15","verse":"20","text":"Atoko a mobɛyam a edi kan no, momfa nto ɔfam nto nkyɛn sɛ akyɛde sɛnea moyɛ atoko otwakan no wɔ awiporowbea no."},{"book":"4 Mose","chapter":"15","verse":"21","text":"Awo ntoatoaso a ɛbɛba no nyinaa mu no, ɛsɛ sɛ mode saa afɔre a efi mo aduan a edi kan a moanya mu yi ma Awurade."},{"book":"4 Mose","chapter":"15","verse":"22","text":"“ ‘Sɛ mo, sɛ nnipakuw, anhyɛ da na mubu saa mmara a Awurade nam Mose so de ama mo yi so,"},{"book":"4 Mose","chapter":"15","verse":"23","text":"mmara ahorow a Awurade nam ne so de ama mo yi so, efi da a Awurade de maa mo de fa awo ntoatoaso a ɛbɛba no nyinaa mu,"},{"book":"4 Mose","chapter":"15","verse":"24","text":"na sɛ wɔnam awerɛfiri so fom a nnipa no nyinaa nnim a, ɛsɛ sɛ ɔman no nyinaa de aduan afɔrebɔde ne ɔnom afɔrebɔde ne ɔpapo a wɔde no bɛbɔ bɔne ho afɔre ka ho."},{"book":"4 Mose","chapter":"15","verse":"25","text":"Na ɛsɛ sɛ ɔsɔfo no yɛ mpata ma Israelfo nyinaa na wɔde wɔn bɔne akyɛ wɔn; efisɛ, ɛyɛ mfomso, na wɔnam ɔhyew afɔrebɔ so abɔ afɔre wɔ Awurade anim a wɔn bɔne afɔrebɔde ka ho."},{"book":"4 Mose","chapter":"15","verse":"26","text":"Wɔde nnipa no nyinaa a ahɔho a wɔte wɔn mu ka ho no bɔne bɛkyɛ wɔn, efisɛ ɔmanfo no nyinaa na wɔyɛɛ mfomso a wɔanhyɛ da; na wɔde akyɛ wɔn nyinaa."},{"book":"4 Mose","chapter":"15","verse":"27","text":"“ ‘Nanso sɛ onipa baako bi yɛ mfomso awerɛfiri mu a, ɛsɛ sɛ ɔde abirekyibere ba a wadi afe bɛbɔ bɔne ho afɔre."},{"book":"4 Mose","chapter":"15","verse":"28","text":"Ɛsɛ sɛ ɔsɔfo no yɛ mpata ma nea ɔfom no wɔ Awurade anim na wɔde ne bɔne akyɛ no."},{"book":"4 Mose","chapter":"15","verse":"29","text":"Saa mmara yi wɔ hɔ ma Israelfo ne ananafo a wɔte mo mu no nyinaa."},{"book":"4 Mose","chapter":"15","verse":"30","text":"“ ‘Na sɛ obi boa pa yɛ mfomso a, sɛ ɔyɛ Israelni anaa ɔnanani no, ogu Awurade din ho fi, enti ɛsɛ sɛ woyi no fi Israelfo no mu."},{"book":"4 Mose","chapter":"15","verse":"31","text":"Mpɛn dodow a wabu Awurade asɛm animtiaa na wahyɛ da abu Awurade mmara so no, ɛsɛ sɛ woyi no fi Israelfo no mu; na ne bɔne gu ne ti so.’ ”"},{"book":"4 Mose","chapter":"15","verse":"32","text":"Bere a Israelfo no wɔ sare so no, wɔkyeree wɔn mu baako sɛ ɔrebubu mmabaa homeda."},{"book":"4 Mose","chapter":"15","verse":"33","text":"Wɔn a wɔkyeree no no de no kɔɔ Mose ne Aaron ne atemmufo no anim,"},{"book":"4 Mose","chapter":"15","verse":"34","text":"na wɔde no too afiase, efisɛ na wonhu ɔkwan pɔtee a ɛsɛ sɛ wɔde no fa so."},{"book":"4 Mose","chapter":"15","verse":"35","text":"Afei, Awurade ka kyerɛɛ Mose se, “Ɛsɛ sɛ wokum saa onipa no. Nnipa no nyinaa nsiw no abo wɔ atenae no akyi baabi.”"},{"book":"4 Mose","chapter":"15","verse":"36","text":"Enti wɔde no kɔɔ atenae no akyi baabi kosiw no abo sɛnea Awurade hyɛɛ Mose no."},{"book":"4 Mose","chapter":"15","verse":"37","text":"Awurade ka kyerɛɛ Mose se,"},{"book":"4 Mose","chapter":"15","verse":"38","text":"“Kasa kyerɛ Israelfo no se: Awo ntoatoaso nyinaa mu no, momma biribi nsensɛn mo ntade ano na momfa hama tuntum nkyekyere sɛ nkae ade ntetare ntade no ano."},{"book":"4 Mose","chapter":"15","verse":"39","text":"Saa mmara yi botae ne sɛ, bere biara a mubehu saa ade yi no, mobɛkae Awurade mmara a wɔahyɛ mo no, na moadi nʼapɛde so, na moamfa mo ankasa mo akwan sɛnea na moyɛ de som anyame afoforo no."},{"book":"4 Mose","chapter":"15","verse":"40","text":"Ɛbɛkae mo ama moadi me mmara nyinaa so na wɔbɛtew mo ho ama mo Nyankopɔn."},{"book":"4 Mose","chapter":"15","verse":"41","text":"Mene Awurade, mo Nyankopɔn a mede mo fi Misraim asase so bae sɛ mɛyɛ mo Nyankopɔn. Mene Awurade mo Nyankopɔn no.”"}]}