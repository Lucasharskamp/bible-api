{"data":[{"book":"Mani'zanti mofo nanekee","chapter":"10","verse":"1","text":"Solomoni knare antahintahi zamofo naneke, erigofa huno krente'nea naneke. Ama' antahintahine mofavremo'a, nefana azeri muse nehie. Hianagi neginagi antahintahine mofavremo'a, nererana rimpa erihaviza higeno, asuzampi nemanie."},{"book":"Mani'zanti mofo nanekee","chapter":"10","verse":"2","text":"Havi kazigati'ma erisana feno zamo'a kaza osugahianagi, mani fatgoma hunka mani'zamo'a, fri zampintira kagu vazigahie."},{"book":"Mani'zanti mofo nanekee","chapter":"10","verse":"3","text":"Fatgoma huno'ma nemania vahera, Ra Anumzamo'a atregeno agazankura nosie. Hianagi fatgo osu'zama haza vahera, zamatrenige'za erinaku'ma maragu'zamaneti'za zana e'origahaze."},{"book":"Mani'zanti mofo nanekee","chapter":"10","verse":"4","text":"Feru'ma maniza vahe'mokizmia zamuntera nomane. Hianagi amuhoma hu'za eri'zama erizamo'za, rama'a fenoza nentaze."},{"book":"Mani'zanti mofo nanekee","chapter":"10","verse":"5","text":"Ama' antahi'zama eri'nea vahe'mo'a, ne'zamo'ma nenama hianknafina, ne'zana eritru nehie. Hianagi ne'zama hamareno eri atruhu knafima, avu'ma masea vahe'mo'a agazegu hugahie."},{"book":"Mani'zanti mofo nanekee","chapter":"10","verse":"6","text":"Fatgo vahe'mokizmia zamasenirera asomu'mo'a, kini fetori antani zamanteankna nehie. Hianagi kefozama nehaza vahe'mokizmi kemo'a, hazenkezana refi'nete."},{"book":"Mani'zanti mofo nanekee","chapter":"10","verse":"7","text":"Fatgo vahe'mo'zama ko'ma knare zama hu'naza zankura, vahe'mo'za antahinezmi'za muse nehaze. Hianagi kefo zama nehia vahe'mofona, agi agenke'a omanegahie."},{"book":"Mani'zanti mofo nanekee","chapter":"10","verse":"8","text":"Ama' antahintahine vahe'mo'za, eri'za kea nevaririze. Hianagi tavare vahe'mo'za, haviza nehaze."},{"book":"Mani'zanti mofo nanekee","chapter":"10","verse":"9","text":"Iza'zo mika zampima mani fatgoma haza vahe'mo'za, knare hu'za nemanize. Hianagi fatgo zama osnimo'a, fra'okigahie."},{"book":"Mani'zanti mofo nanekee","chapter":"10","verse":"10","text":"Regavumi kavami huzamo'a, hazenke eri kamigahie. Hagi tavre vahe'mo'za zamagra'a haviza hugahaze."},{"book":"Mani'zanti mofo nanekee","chapter":"10","verse":"11","text":"Fatgo vahe'mofo zamagipinti'ma atiramia kemo'a, asimu ami tinkapui'mo atiramino eankna nehie. Hianagi kefozama nehaza vahe'mokizmi zamagipinti'ma atiramia kemo'a, vahe'ma hazenkema zami zamarimpa he'zana zana refi'nete."},{"book":"Mani'zanti mofo nanekee","chapter":"10","verse":"12","text":"Vahe'ma antahi havizama hu'zamo'a, ha' fra hu'za eri fore nehie. Hianagi vahe'ma avesima ante'zamo'a, miko kefozana refi'nete."},{"book":"Mani'zanti mofo nanekee","chapter":"10","verse":"13","text":"Knare antahizamo'a knare'ma huno refkomahu vahe'mofo zamagipinti atineramie. Hianagi knare antahintahi omane vahe'mofona agumpi sefu amigahaze."},{"book":"Mani'zanti mofo nanekee","chapter":"10","verse":"14","text":"Ama' antahi'zane vahe'mo'a, antahi'zana erite erite huno, rama'a enerie. Hianagi neginagi kema haza vahe'mo'za, mika zankura atupa nehu'za, ame hu'za haviza hugahaze."},{"book":"Mani'zanti mofo nanekee","chapter":"10","verse":"15","text":"Feno vahe'mokizmi feno zamimo'a, vihu huzmanteankna hugahie. Hianagi zamunte'ma omaneazamo zamunte omane vahera zamazeri haviza nehie."},{"book":"Mani'zanti mofo nanekee","chapter":"10","verse":"16","text":"Fatgo zamavu'zamava'ma nehaza vahe'mokizmia mizazmia, knare nomaniza erigahaze. Hianagi kefozama nehaza vahe'mo'za, havi miza erigahaze."},{"book":"Mani'zanti mofo nanekee","chapter":"10","verse":"17","text":"Avumro'ma anteankema antahimia vahe'mo'a, knare nomaniza eri kante nevie. Hianagi zamazeri fatgoma hazanke'ma zamavesrama huntaza vahe'mo'za, havifi nevaze."},{"book":"Mani'zanti mofo nanekee","chapter":"10","verse":"18","text":"Rimpa knama hu'nea vahe'mo'ma ana rimpa knama refitenakura, rama'a havige nehie. Hagi vahe'mokizmi zamagenkema hu vahera, neginagi vahere."},{"book":"Mani'zanti mofo nanekee","chapter":"10","verse":"19","text":"Rama'a kegagama huzamo'a, kumipi kavareno nevie. Hianagi iza'o agefu'nama kegavama himo'a, ama' antahi'zane vahe mani'ne."},{"book":"Mani'zanti mofo nanekee","chapter":"10","verse":"20","text":"Fatgo vahe'mofo kemo'a, knare silvagna hu'ne. Hianagi havi vahe'mokizmi antahintahimo'a, haviza huno mago kna'a omane'ne."},{"book":"Mani'zanti mofo nanekee","chapter":"10","verse":"21","text":"Fatgo vahe'mofo kemo'a, rama'a vahe zamazeri hanavenetie. Hianagi neginagi vahe'mo'za antahi amahu antahintahigura atupa hu'za nefrize."},{"book":"Mani'zanti mofo nanekee","chapter":"10","verse":"22","text":"Ra Anumzamo'a zamazeri feno vahe nesea asomumo'a, asunku'zana eri ozamigosie."},{"book":"Mani'zanti mofo nanekee","chapter":"10","verse":"23","text":"Neginagi vahe'mo'za, kefo avu'ava zana kiza zokago hazankna hu'za nehaze. Hianagi ama' antahintahine vahe'mo'za, knare antahintahifi muse hu'za makaza nehaze."},{"book":"Mani'zanti mofo nanekee","chapter":"10","verse":"24","text":"Kefo vahe'mo'zama koro'ma nehazazamo'a, zamagrite egahie. Hianagi fatgo vahe'mo'za zamave'ma nesiazana erigahaze."},{"book":"Mani'zanti mofo nanekee","chapter":"10","verse":"25","text":"Kefo avu'avazama nehaza vahe'mokizmia unu ko'ma atuno esuno'a, zamavareno fregahie. Hianagi fatgo vahe'mo'za oti hanaveti'za, mani'vava hugahaze."},{"book":"Mani'zanti mofo nanekee","chapter":"10","verse":"26","text":"Feru vahe'ma eri'za erinogu'ma huntesanana, ana vahe'mo'za aka'zamo vahe'mokizmi zamagipi ufreno akahiankna nehu'za, tokimo vahe'mokizmi zamavurgafi ufareno aka heankna kagritera hugahaze."},{"book":"Mani'zanti mofo nanekee","chapter":"10","verse":"27","text":"Ra Anumzamofoma koro'ma hunteno agorga'ama mani'zamo'a, za'za kafuzage manigahane. Hianagi kefozama hu vahe'mokizmia knazamia erikofa hinke'za, za'zatera omanigahaze."},{"book":"Mani'zanti mofo nanekee","chapter":"10","verse":"28","text":"Fatgo vahe'mo'zama amuha'ma nehaza zamofo nena'a musezane. Hianagi havi avu'ava'zama nehaza vahe'mo'zama amuha'ma nehazazamo'a amene zankna hugahie."},{"book":"Mani'zanti mofo nanekee","chapter":"10","verse":"29","text":"Ra Anumzamofo avu'ava'zamo'a fatgo vahe'mokizmi, vihu huzmanteankna hu'ne. Hianagi havi avu'ava'zama nehaza vahe'mokizmia, zamazeri haviza hugahie."},{"book":"Mani'zanti mofo nanekee","chapter":"10","verse":"30","text":"Fatgo vahe'mokizmia zamazeri torera osugahie. Hianagi havi zamavu'zmava'ma nehaza vahe'mo'za ama'na mopafina omanigahaze."},{"book":"Mani'zanti mofo nanekee","chapter":"10","verse":"31","text":"Fatgo vahe'mofo agipinti'ma atiramia kemo'a, knare antahi'za atiramino nevie. Hianagi akrehe krehe ageru'ene vahe'mofona azeri taganegahie."},{"book":"Mani'zanti mofo nanekee","chapter":"10","verse":"32","text":"Fatgo vahe'mofo zamagipintira vahe'mokizmi zamazahu naneke atineramie. Hianagi kefo vahe'mokizmi zamagipintira, akrehe krehe kemo atineramie."}]}