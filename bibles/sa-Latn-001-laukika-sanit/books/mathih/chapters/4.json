{"data":[{"book":"mathiH","chapter":"4","verse":"1","text":"tataH paraM yIshuH pratArakeNa parIkShito bhavitum AtmanA prAntaram AkR^iShTaH"},{"book":"mathiH","chapter":"4","verse":"2","text":"san chatvAriMshadahorAtrAn anAhArastiShThan kShudhito babhUva|"},{"book":"mathiH","chapter":"4","verse":"3","text":"tadAnIM parIkShitA tatsamIpam Agatya vyAhR^itavAn, yadi tvamIshvarAtmajo bhavestarhyAj nayA pAShANAnetAn pUpAn vidhehi|"},{"book":"mathiH","chapter":"4","verse":"4","text":"tataH sa pratyabravIt, itthaM likhitamAste, \"manujaH kevalapUpena na jIviShyati, kintvIshvarasya vadanAd yAni yAni vachAMsi niHsaranti taireva jIviShyati|\""},{"book":"mathiH","chapter":"4","verse":"5","text":"tadA pratArakastaM puNyanagaraM nItvA mandirasya chUDopari nidhAya gaditavAn,"},{"book":"mathiH","chapter":"4","verse":"6","text":"tvaM yadishvarasya tanayo bhavestarhIto.adhaH pata, yata itthaM likhitamAste, AdekShyati nijAn dUtAn rakShituM tvAM parameshvaraH| yathA sarvveShu mArgeShu tvadIyacharaNadvaye| na laget prastarAghAtastvAM ghariShyanti te karaiH||"},{"book":"mathiH","chapter":"4","verse":"7","text":"tadAnIM yIshustasmai kathitavAn etadapi likhitamAste, \"tvaM nijaprabhuM parameshvaraM mA parIkShasva|\""},{"book":"mathiH","chapter":"4","verse":"8","text":"anantaraM pratArakaH punarapi tam atyu nchadharAdharopari nItvA jagataH sakalarAjyAni tadaishvaryyANi cha darshayAshchakAra kathayA nchakAra cha,"},{"book":"mathiH","chapter":"4","verse":"9","text":"yadi tvaM daNDavad bhavan mAM praNamestarhyaham etAni tubhyaM pradAsyAmi|"},{"book":"mathiH","chapter":"4","verse":"10","text":"tadAnIM yIshustamavochat, dUrIbhava pratAraka, likhitamidam Aste, \"tvayA nijaH prabhuH parameshvaraH praNamyaH kevalaH sa sevyashcha|\""},{"book":"mathiH","chapter":"4","verse":"11","text":"tataH pratArakeNa sa paryyatyAji, tadA svargIyadUtairAgatya sa siSheve|"},{"book":"mathiH","chapter":"4","verse":"12","text":"tadanantaraM yohan kArAyAM babandhe, tadvArttAM nishamya yIshunA gAlIl prAsthIyata|"},{"book":"mathiH","chapter":"4","verse":"13","text":"tataH paraM sa nAsarannagaraM vihAya jalaghestaTe sibUlUnnaptAlI etayoruvabhayoH pradeshayoH sImnormadhyavarttI ya: kapharnAhUm tannagaram itvA nyavasat|"},{"book":"mathiH","chapter":"4","verse":"14","text":"tasmAt, anyAdeshIyagAlIli yarddanpAre.abdhirodhasi| naptAlisibUlUndeshau yatra sthAne sthitau purA|"},{"book":"mathiH","chapter":"4","verse":"15","text":"tatratyA manujA ye ye paryyabhrAmyan tamisrake| tairjanairbR^ihadAlokaH paridarshiShyate tadA| avasan ye janA deshe mR^ityuchChAyAsvarUpake| teShAmupari lokAnAmAlokaH saMprakAshitaH||"},{"book":"mathiH","chapter":"4","verse":"16","text":"yadetadvachanaM yishayiyabhaviShyadvAdinA proktaM, tat tadA saphalam abhUt|"},{"book":"mathiH","chapter":"4","verse":"17","text":"anantaraM yIshuH susaMvAdaM prachArayan etAM kathAM kathayitum Arebhe, manAMsi parAvarttayata, svargIyarAjatvaM savidhamabhavat|"},{"book":"mathiH","chapter":"4","verse":"18","text":"tataH paraM yIshu rgAlIlo jaladhestaTena gachChan gachChan Andriyastasya bhrAtA shimon arthato yaM pitaraM vadanti etAvubhau jalaghau jAlaM kShipantau dadarsha, yatastau mInadhAriNAvAstAm|"},{"book":"mathiH","chapter":"4","verse":"19","text":"tadA sa tAvAhUya vyAjahAra, yuvAM mama pashchAd AgachChataM, yuvAmahaM manujadhAriNau kariShyAmi|"},{"book":"mathiH","chapter":"4","verse":"20","text":"tenaiva tau jAlaM vihAya tasya pashchAt AgachChatAm|"},{"book":"mathiH","chapter":"4","verse":"21","text":"anantaraM tasmAt sthAnAt vrajan vrajan sivadiyasya sutau yAkUb yohannAmAnau dvau sahajau tAtena sArddhaM naukopari jAlasya jIrNoddhAraM kurvvantau vIkShya tAvAhUtavAn|"},{"book":"mathiH","chapter":"4","verse":"22","text":"tatkShaNAt tau nAvaM svatAta ncha vihAya tasya pashchAdgAminau babhUvatuH|"},{"book":"mathiH","chapter":"4","verse":"23","text":"anantaraM bhajanabhavane samupadishan rAjyasya susaMvAdaM prachArayan manujAnAM sarvvaprakArAn rogAn sarvvaprakArapIDAshcha shamayan yIshuH kR^itsnaM gAlIldeshaM bhramitum Arabhata|"},{"book":"mathiH","chapter":"4","verse":"24","text":"tena kR^itsnasuriyAdeshasya madhyaM tasya yasho vyApnot, aparaM bhUtagrastA apasmArargINaH pakShAdhAtiprabhR^itayashcha yAvanto manujA nAnAvidhavyAdhibhiH kliShTA Asan, teShu sarvveShu tasya samIpam AnIteShu sa tAn svasthAn chakAra|"},{"book":"mathiH","chapter":"4","verse":"25","text":"etena gAlIl-dikApani-yirUshAlam-yihUdIyadeshebhyo yarddanaH pArA ncha bahavo manujAstasya pashchAd AgachChan|"}]}