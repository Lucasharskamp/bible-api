{"data":[{"book":"1 పేతురు పత్రిక","chapter":"5","verse":"1","text":"తోటి పెద్దనూ, క్రీస్తు బాధలు చూసిన వాణ్ణి, ప్రత్యక్షం కాబోయే మహిమలో భాగస్వామినీ అయిన నేను మీలోని పెద్దలను హెచ్చరిస్తున్నాను."},{"book":"1 పేతురు పత్రిక","chapter":"5","verse":"2","text":"మీ దగ్గరున్న దేవుని మందను కాయండి. బలవంతంగా కాకుండా దేవుడు కోరే రీతిగా ఇష్ట పూర్వకంగా వారిని చూసుకోండి. చెడు లాభం ఆశించి కాకుండా ఇష్టంగా వారిని చూసుకోండి."},{"book":"1 పేతురు పత్రిక","chapter":"5","verse":"3","text":"మీ అజమాయిషీ కింద ఉన్న వారిపై పెత్తనం చేసేవారుగా ఉండక, మందకు ఆదర్శంగా ఉండండి."},{"book":"1 పేతురు పత్రిక","chapter":"5","verse":"4","text":"ప్రధాన కాపరి ప్రత్యక్షమైనప్పుడు, మీకు వాడిపోని మహిమ కిరీటం లభిస్తుంది."},{"book":"1 పేతురు పత్రిక","chapter":"5","verse":"5","text":"యువకులారా, మీరు పెద్దలకు లోబడి ఉండండి. మీరంతా ఒకరి పట్ల ఒకరు వినయం కలిగి ఉండండి. దేవుడు గర్విష్టులను ఎదిరించి వినయం గలవారికి కృప చూపుతాడు."},{"book":"1 పేతురు పత్రిక","chapter":"5","verse":"6","text":"అందుచేత, దేవుడు తగిన సమయంలో మిమ్మల్ని హెచ్చించేలా ఆయన బలిష్ఠమైన చేతి కింద మిమ్మల్ని మీరే తగ్గించుకోండి."},{"book":"1 పేతురు పత్రిక","chapter":"5","verse":"7","text":"ఆయన మీ గురించి శ్రద్ధ వహిస్తున్నాడు. కాబట్టి మీ ఆందోళన అంతా ఆయన మీద వేయండి."},{"book":"1 పేతురు పత్రిక","chapter":"5","verse":"8","text":"నిగ్రహంతో మెలకువగా ఉండండి. మీ శత్రువైన సాతాను, గర్జించే సింహంలా ఎవరిని కబళించాలా అని వెతుకుతూ తిరుగుతున్నాడు."},{"book":"1 పేతురు పత్రిక","chapter":"5","verse":"9","text":"వాణ్ణి ఎదిరించండి. మీ విశ్వాసంలో స్థిరంగా ఉండండి. లోకంలో ఉన్న మీ సోదరులకు కూడా ఇలాంటి బాధలే కలుగుతున్నాయి."},{"book":"1 పేతురు పత్రిక","chapter":"5","verse":"10","text":"తన నిత్య మహిమకు క్రీస్తులో మిమ్మల్ని పిలిచిన అపార కరుణానిధి అయిన దేవుడు కొంత కాలం మీరు బాధపడిన తరువాత, తానే మిమ్మల్ని సరైన స్థితిలోకి తెచ్చి, బలపరచి, సామర్థ్యం ఇచ్చి స్థిర పరుస్తాడు."},{"book":"1 పేతురు పత్రిక","chapter":"5","verse":"11","text":"ఆయనకే ప్రభావం శాశ్వతంగా కలుగు గాక. ఆమేన్‌."},{"book":"1 పేతురు పత్రిక","chapter":"5","verse":"12","text":"సిల్వాను నా నమ్మకమైన సోదరుడని ఎంచి, అతని సాయంతో క్లుప్తంగా రాశాను. నేను రాసిందే దేవుని సత్యమైన కృప అని సాక్ష్యం చెబుతూ, మిమ్మల్ని హెచ్చరిస్తున్నాను. దీనిలో నిలకడగా ఉండండి."},{"book":"1 పేతురు పత్రిక","chapter":"5","verse":"13","text":"బబులోను పట్టణంలో ఉన్న ఆమె (దేవుడు ఎన్నుకున్న ఆమె) మీకు అభినందనలు చెబుతున్నారు. నా కుమారుడు మార్కు మీకు అభినందనలు చెబుతున్నాడు."},{"book":"1 పేతురు పత్రిక","chapter":"5","verse":"14","text":"ప్రేమ ముద్దుతో ఒకరికొకరు అభినందనలు చెప్పుకోండి. క్రీస్తులో మీకందరికీ శాంతి కలుగు గాక."}]}