{"data":[{"book":"ΠΡΟΣ ΦΙΛΙΠΠΗΣΙΟΥΣ","chapter":"3","verse":"1","text":"Τὸ λοιπόν, ἀδελφοί μου, χαίρετε ἐν Κυρίῳ. Τὰ αὐτὰ γράφειν ὑμῖν, ἐμοὶ μὲν οὐκ ὀκνηρόν, ὑμῖν δὲ ἀσφαλές."},{"book":"ΠΡΟΣ ΦΙΛΙΠΠΗΣΙΟΥΣ","chapter":"3","verse":"2","text":"Βλέπετε τοὺς κύνας, βλέπετε τοὺς κακοὺς ἐργάτας, βλέπετε τὴν κατατομήν·"},{"book":"ΠΡΟΣ ΦΙΛΙΠΠΗΣΙΟΥΣ","chapter":"3","verse":"3","text":"ἡμεῖς γάρ ἐσμεν ἡ περιτομή, οἱ πνεύματι Θεῷ λατρεύοντες, καὶ καυχώμενοι ἐν Χριστῷ Ἰησοῦ, καὶ οὐκ ἐν σαρκὶ πεποιθότες·"},{"book":"ΠΡΟΣ ΦΙΛΙΠΠΗΣΙΟΥΣ","chapter":"3","verse":"4","text":"καίπερ ἐγὼ ἔχων πεποίθησιν καὶ ἐν σαρκί· εἴ τις δοκεῖ ἄλλος πεποιθέναι ἐν σαρκί, ἐγὼ μᾶλλον·"},{"book":"ΠΡΟΣ ΦΙΛΙΠΠΗΣΙΟΥΣ","chapter":"3","verse":"5","text":"περιτομὴ ὀκταήμερος, ἐκ γένους Ἰσραήλ, φυλῆς Βενιαμίν, Ἑβραῖος ἐξ Ἑβραίων, κατὰ νόμον Φαρισαῖος,"},{"book":"ΠΡΟΣ ΦΙΛΙΠΠΗΣΙΟΥΣ","chapter":"3","verse":"6","text":"κατὰ ζῆλον διώκων τὴν ἐκκλησίαν, κατὰ δικαιοσύνην τὴν ἐν νόμῳ γενόμενος ἄμεμπτος."},{"book":"ΠΡΟΣ ΦΙΛΙΠΠΗΣΙΟΥΣ","chapter":"3","verse":"7","text":"Ἀλλ᾿ ἅτινα ἦν μοι κέρδη, ταῦτα ἥγημαι διὰ τὸν Χριστὸν ζημίαν."},{"book":"ΠΡΟΣ ΦΙΛΙΠΠΗΣΙΟΥΣ","chapter":"3","verse":"8","text":"Ἀλλὰ μενοῦνγε καὶ ἡγοῦμαι πάντα ζημίαν εἶναι διὰ τὸ ὑπερέχον τῆς γνώσεως Χριστοῦ Ἰησοῦ τοῦ Κυρίου μου· δι᾿ ὃν τὰ πάντα ἐζημιώθην, καὶ ἡγοῦμαι σκύβαλα εἶναι, ἵνα Χριστὸν κερδήσω,"},{"book":"ΠΡΟΣ ΦΙΛΙΠΠΗΣΙΟΥΣ","chapter":"3","verse":"9","text":"καὶ εὑρεθῶ ἐν αὐτῷ, μὴ ἔχων ἐμὴν δικαιοσύνην τὴν ἐκ νόμου, ἀλλὰ τὴν διὰ πίστεως Χριστοῦ, τὴν ἐκ Θεοῦ δικαιοσύνην ἐπὶ τῇ πίστει·"},{"book":"ΠΡΟΣ ΦΙΛΙΠΠΗΣΙΟΥΣ","chapter":"3","verse":"10","text":"τοῦ γνῶναι αὐτὸν καὶ τὴν δύναμιν τῆς ἀναστάσεως αὐτοῦ, καὶ τὴν κοινωνίαν τῶν παθημάτων αὐτοῦ, συμμορφούμενος τῷ θανάτῳ αὐτοῦ,"},{"book":"ΠΡΟΣ ΦΙΛΙΠΠΗΣΙΟΥΣ","chapter":"3","verse":"11","text":"εἴ πως καταντήσω εἰς τὴν ἐξανάστασιν τῶν νεκρῶν."},{"book":"ΠΡΟΣ ΦΙΛΙΠΠΗΣΙΟΥΣ","chapter":"3","verse":"12","text":"Οὐχ ὅτι ἤδη ἔλαβον, ἢ ἤδη τετελείωμαι· διώκω δέ, εἰ καὶ καταλάβω ἐφ᾿ ᾧ καὶ κατελήφθην ὑπὸ τοῦ Χριστοῦ Ἰησοῦ."},{"book":"ΠΡΟΣ ΦΙΛΙΠΠΗΣΙΟΥΣ","chapter":"3","verse":"13","text":"Ἀδελφοί, ἐγὼ ἐμαυτὸν οὐ λογίζομαι κατειληφέναι· ἓν δέ, τὰ μὲν ὀπίσω ἐπιλανθανόμενος, τοῖς δὲ ἔμπροσθεν ἐπεκτεινόμενος,"},{"book":"ΠΡΟΣ ΦΙΛΙΠΠΗΣΙΟΥΣ","chapter":"3","verse":"14","text":"κατὰ σκοπὸν διώκω ἐπὶ τὸ βραβεῖον τῆς ἄνω κλήσεως τοῦ Θεοῦ ἐν Χριστῷ Ἰησοῦ."},{"book":"ΠΡΟΣ ΦΙΛΙΠΠΗΣΙΟΥΣ","chapter":"3","verse":"15","text":"Ὅσοι οὖν τέλειοι, τοῦτο φρονῶμεν· καὶ εἴ τι ἑτέρως φρονεῖτε, καὶ τοῦτο ὁ Θεὸς ὑμῖν ἀποκαλύψει·"},{"book":"ΠΡΟΣ ΦΙΛΙΠΠΗΣΙΟΥΣ","chapter":"3","verse":"16","text":"πλὴν εἰς ὃ ἐφθάσαμεν, τῷ αὐτῷ στοιχεῖν κανόνι, τὸ αὐτὸ φρονεῖν."},{"book":"ΠΡΟΣ ΦΙΛΙΠΠΗΣΙΟΥΣ","chapter":"3","verse":"17","text":"Συμμιμηταί μου γίνεσθε, ἀδελφοί, καὶ σκοπεῖτε τοὺς οὕτω περιπατοῦντας, καθὼς ἔχετε τύπον ἡμᾶς."},{"book":"ΠΡΟΣ ΦΙΛΙΠΠΗΣΙΟΥΣ","chapter":"3","verse":"18","text":"Πολλοὶ γὰρ περιπατοῦσιν, οὓς πολλάκις ἔλεγον ὑμῖν, νῦν δὲ καὶ κλαίων λέγω, τοὺς ἐχθροὺς τοῦ σταυροῦ τοῦ Χριστοῦ·"},{"book":"ΠΡΟΣ ΦΙΛΙΠΠΗΣΙΟΥΣ","chapter":"3","verse":"19","text":"ὧν τὸ τέλος ἀπώλεια, ὧν ὁ θεὸς ἡ κοιλία, καὶ ἡ δόξα ἐν τῇ αἰσχύνῃ αὐτῶν, οἱ τὰ ἐπίγεια φρονοῦντες."},{"book":"ΠΡΟΣ ΦΙΛΙΠΠΗΣΙΟΥΣ","chapter":"3","verse":"20","text":"Ἡμῶν 3.20 γὰρ ¦ δὲ Bez.γὰρ τὸ πολίτευμα ἐν οὐρανοῖς ὑπάρχει, ἐξ οὗ καὶ σωτῆρα ἀπεκδεχόμεθα, Κύριον Ἰησοῦν Χριστόν·"},{"book":"ΠΡΟΣ ΦΙΛΙΠΠΗΣΙΟΥΣ","chapter":"3","verse":"21","text":"ὃς μετασχηματίσει τὸ σῶμα τῆς ταπεινώσεως ἡμῶν, εἰς τὸ γενέσθαι αὐτὸ σύμμορφον τῷ σώματι τῆς δόξης αὐτοῦ, κατὰ τὴν ἐνέργειαν τοῦ δύνασθαι αὐτὸν καὶ ὑποτάξαι ἑαυτῷ τὰ πάντα."}]}