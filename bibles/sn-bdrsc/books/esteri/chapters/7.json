{"data":[{"book":"Esteri","chapter":"7","verse":"1","text":"Naizvozvo mambo naHamani vakaenda kundodya navaHosi Esteri,"},{"book":"Esteri","chapter":"7","verse":"2","text":"uye pavakanga vachinwa waini pazuva rechipiri, mambo akabvunzazve akati, “VaHosi Esteri, muri kukumbireiko? Muchapiwa. Chikumbiro chenyu ndechei? Kunyange kusvika pahafu youshe, muchazviitirwa.”"},{"book":"Esteri","chapter":"7","verse":"3","text":"Ipapo vaHosi Esteri vakapindura vakati, “Kana ndawana nyasha kwamuri, imi Mambo, uye kana zvichifadza mambo, ndinokumbira kuti ndipiwe upenyu hwangu, ndicho chichemo changu, uye navanhu vangu, ndicho chikumbiro changu."},{"book":"Esteri","chapter":"7","verse":"4","text":"Nokuti ini navanhu vangu takatengeswa kuti tiurayiwe tiparadzwe zvachose. Kana dai takanga tangotengeswa senhapwa dzavarume navakadzi, ndingadai ndaingonyarara, nokuti kutambudzika kwakadai hakukodzere kuti mambo akanganiswe zvaari kuita.”"},{"book":"Esteri","chapter":"7","verse":"5","text":"Mambo Zekisesi akabvunza vaHosi Esteri akati, “Ndiani iyeye? Aripi munhu iyeye afunga kuita chinhu chakadai?”"},{"book":"Esteri","chapter":"7","verse":"6","text":"Esteri akati, “Mudzivisi nomuvengi ndiyeyu Hamani ane utsinye.”"},{"book":"Esteri","chapter":"7","verse":"7","text":"Mambo akaviruka nehasha, akasiya waini yake ndokuenda kubindu romuzinda. Asi Hamani, achiona kuti mambo akanga atoronga magumo ake, akasara achiti akumbire upenyu hwake kuna vaHosi Esteri."},{"book":"Esteri","chapter":"7","verse":"8","text":"Mambo paakadzoka kubva kubindu romuzinda achidzokera kuimba yamabiko, Hamani akanga azviwisira pachigaro chakanga chigere Esteri."},{"book":"Esteri","chapter":"7","verse":"9","text":"Ipapo Habhona, mumwe wavaranda vaishandira mambo akati, “Pane danda rakareba makubhiti makumi mashanu7:9 mamita angaita 23  rakamiswa paimba yaHamani. Akanga akarigadzirira Modhekai, uyo akataura zvakanaka kuti mambo abatsirwe.”"},{"book":"Esteri","chapter":"7","verse":"10","text":"Naizvozvo vakasungirira Hamani pamatanda aakanga agadzirira Modhekai. Ipapo kutsamwa kwamambo kwakadzikira."}]}