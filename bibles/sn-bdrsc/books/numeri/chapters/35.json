{"data":[{"book":"Numeri","chapter":"35","verse":"1","text":"Pamapani eMoabhu pedyo neJorodhani uchibva mhiri kuJeriko, Jehovha akati kuna Mozisi,"},{"book":"Numeri","chapter":"35","verse":"2","text":"“Rayira vaIsraeri kuti vape vaRevhi maguta okuti vagare kubva panhaka ichatorwa navaIsraeri. Uye muvape mafuro akapoteredza maguta avo."},{"book":"Numeri","chapter":"35","verse":"3","text":"Ipapo vachava namaguta okugara uye namafuro emombe dzavo, makwai nezvimwe zvipfuwo zvavo zvose."},{"book":"Numeri","chapter":"35","verse":"4","text":"“Mafuro akapoteredza maguta amunopa vaRevhi achasvitsa makubhiti chiuru chimwe chete35:4 mamita angaita 450  kubva pamasvingo eguta."},{"book":"Numeri","chapter":"35","verse":"5","text":"Uyere makubhiti zviuru zviviri35:5 mamita angaita 900  nechokunze kweguta, kurutivi rwokumabvazuva, kurutivi rwezasi uyere makubhiti zviuru zviviri, uye kurutivi rwokumavirira makubhiti zviuru zviviri, uye nechokumusoro, makubhiti zviuru zviviri, guta riri pakati. Nzvimbo iyi ichava mafuro amaguta."},{"book":"Numeri","chapter":"35","verse":"6","text":"“Maguta matanhatu pane auchapa vaRevhi achava outiziro, kuti munhu anenge auraya mumwe atizireko. Pamusoro paiwayo, muvape mamwe maguta makumi mana namaviri."},{"book":"Numeri","chapter":"35","verse":"7","text":"Maguta ose amunopa vaRevhi anofanira kuva makumi mana namasere, pamwe chete namafuro avo."},{"book":"Numeri","chapter":"35","verse":"8","text":"Maguta amunopa vaRevhi kubva munyika inotorwa navaIsraeri anofanira kupiwa zvakaenzanirana nenhaka yorudzi rumwe norumwe: Utore maguta akawanda kubva kurudzi rune akawanda, asi utore mashoma kubva kurudzi rune mashoma.”"},{"book":"Numeri","chapter":"35","verse":"9","text":"Ipapo Jehovha akati kuna Mozisi,"},{"book":"Numeri","chapter":"35","verse":"10","text":"“Taura kuvaIsraeri uti kwavari: ‘Kana mayambuka Jorodhani mapinda muKenani,"},{"book":"Numeri","chapter":"35","verse":"11","text":"musarudze mamwe maguta kuti ave outiziro, okuti munhu anenge auraya mumwe asingaiti nobwoni atizireko."},{"book":"Numeri","chapter":"35","verse":"12","text":"Achava nzvimbo dzoutiziro kubva kumutsivi, kuitira kuti munhu anopomerwa mhosva youmhondi arege kufa asati atongwa pamberi peungano."},{"book":"Numeri","chapter":"35","verse":"13","text":"Maguta matanhatu amunopa aya achava maguta enyu outiziro."},{"book":"Numeri","chapter":"35","verse":"14","text":"Mupe maguta matatu mhiri kwaJorodhani uye mamwe matatu muKenani kuti ave maguta outiziro."},{"book":"Numeri","chapter":"35","verse":"15","text":"Maguta matanhatu aya achava nzvimbo youtiziro yavaIsraeri, vatorwa kana vamwe vanhu vagere pakati pavo, kuitira kuti ani naani anenge auraya mumwe asingaiti nobwoni atizireko."},{"book":"Numeri","chapter":"35","verse":"16","text":"“ ‘Kana munhu akarova mumwe nesimbi akafa, iye imhondi; mhondi ichafanira kuurayiwa."},{"book":"Numeri","chapter":"35","verse":"17","text":"Uye kana ani naani aine dombo muruoko rwake rinogona kuuraya, akarova mumwe munhu naro akafa, iye imhondi; mhondi inofanira kuurayiwa."},{"book":"Numeri","chapter":"35","verse":"18","text":"Uye kana ani naani akange ane danda muruoko rwake rinogona kuuraya, uye akarova mumwe munhu akafa, iye imhondi; mhondi ichaurayiwa."},{"book":"Numeri","chapter":"35","verse":"19","text":"Mutsivi weropa achauraya mhondi iyo; paanosangana naye, achamuuraya."},{"book":"Numeri","chapter":"35","verse":"20","text":"Kana ani zvake anga ane ruvengo kare akasundidzira mumwe kana kupotsera chimwe chinhu kwaari nobwoni iye akafa,"},{"book":"Numeri","chapter":"35","verse":"21","text":"uye kana akamurova nechibhakera achimuvenga munhu uyo akafa, munhu iyeye anofanira kuurayiwa; munhu iyeye imhondi. Mutsivi weropa achauraya mhondi iyo paanosangana naye."},{"book":"Numeri","chapter":"35","verse":"22","text":"“ ‘Asi kana panga pasina ruvengo mumwe akakaruka asundidzira mumwe kana kupotsera chimwe chinhu kwaari asingaiti nobwoni,"},{"book":"Numeri","chapter":"35","verse":"23","text":"kana anga asingamuoni, akapotsera dombo kwaari rinogona kumuuraya, uye iye akafa, ipapo sezvo anga asiri muvengi wake uye anga asingafungi kumukuvadza,"},{"book":"Numeri","chapter":"35","verse":"24","text":"ungano inofanira kutonga pakati pake nomutsivi weropa maererano nemitemo iyi."},{"book":"Numeri","chapter":"35","verse":"25","text":"Ungano inofanira kudzivirira munhu anopomerwa umhondi kubva pamutsivi weropa uye vachamudzosera kuguta routiziro uko kwaakanga atizira. Anofanira kugara ikoko kusvikira muprista mukuru afa, uyo akanga akazodzwa namafuta matsvene."},{"book":"Numeri","chapter":"35","verse":"26","text":"“ ‘Asi kana uyo anopomerwa akangobuda kunze akadarika muganhu weguta routiziro, uko kwaakatizira,"},{"book":"Numeri","chapter":"35","verse":"27","text":"uye mutsivi weropa akamuwana ari kunze kweguta, mutsivi weropa achauraya muurayi uyu akasapiwa mhosva youmhondi."},{"book":"Numeri","chapter":"35","verse":"28","text":"Muurayi anofanira kugara muguta rake routiziro kusvikira pakufa kwomuprista mukuru; anofanira kudzokera chete kunzvimbo yake kana muprista mukuru afa."},{"book":"Numeri","chapter":"35","verse":"29","text":"“ ‘Izvi zvinofanira kuva murayiro wokutonga nawo kusvikira kumarudzi enyu ose anotevera, kwose kwamunogara."},{"book":"Numeri","chapter":"35","verse":"30","text":"“ ‘Ani naani anouraya munhu anofanira kuurayiwa semhondi kana chete pane zvapupu. Asi hapafaniri kuva nomunhu anourayiwa kana pachingova nechapupu chimwe chete."},{"book":"Numeri","chapter":"35","verse":"31","text":"“ ‘Murege kugamuchira dzikinuro youpenyu hwemhondi, inofanira kufa. Anofanira kufa zvirokwazvo."},{"book":"Numeri","chapter":"35","verse":"32","text":"“ ‘Murege kugamuchira dzikinuro yomunhu upi zvake akatiza kuguta routiziro nokudaro muchimutendera kudzokera kuti andogarazve munyika yake muprista mukuru asati afa."},{"book":"Numeri","chapter":"35","verse":"33","text":"“ ‘Murege kusvibisa nyika yamunogara. Kuteura ropa kunosvibisa nyika, uye nyika haingayananisirwi pamusoro peropa rakateurirwamo, asi chete neropa romunhu akariteura."},{"book":"Numeri","chapter":"35","verse":"34","text":"Musasvibisa nyika yamugere uye yandinogara, nokuti ini Jehovha, ndigere pakati pavaIsraeri.’ ”"}]}