{"data":[{"book":"ESODO","chapter":"5","verse":"1","text":"POI Mosè ed Aaronne vennero a Faraone, e gli dissero: Così ha detto il Signore Iddio d'Israele: Lascia andare il mio popolo, acciocchè mi celebri una festa nel deserto."},{"book":"ESODO","chapter":"5","verse":"2","text":"Ma Faraone disse: Chi è il Signore, che io ubbidisca alla sua voce, per lasciare andare Israele? Io non conosco il Signore, e anche non lascerò andare Israele5.2 Israele Esod. 3.19.."},{"book":"ESODO","chapter":"5","verse":"3","text":"Ed essi dissero: L'Iddio degli Ebrei ci ha scontrati; deh! lascia che noi andiamo tre giornate di cammino nel deserto, e che sacrifichiamo al Signore Iddio nostro5.3 nostro Esod. 3.18.; che talora egli non si avventi sopra noi con pestilenza, o con la spada."},{"book":"ESODO","chapter":"5","verse":"4","text":"E il re di Egitto disse loro: O Mosè ed Aaronne, perchè distraete il popolo dalle sue opere? andate a' vostri incarichi."},{"book":"ESODO","chapter":"5","verse":"5","text":"Faraone disse ancora: Ecco, ora il popolo del paese è in gran numero; e voi lo fate restare da' suoi incarichi."},{"book":"ESODO","chapter":"5","verse":"6","text":"E quell'istesso giorno Faraone comandò a' commissari costituiti sopra il popolo, e a' rettori d'esso, e disse:"},{"book":"ESODO","chapter":"5","verse":"7","text":"Non continuate più a dar della paglia a questo popolo, per fare i mattoni, come avete fatto per addietro; vadano essi medesimi, e raccolgansi della paglia."},{"book":"ESODO","chapter":"5","verse":"8","text":"E pure imponete loro la medesima somma di mattoni che facevano per addietro; non diminuitene nulla; perciocchè essi sono oziosi, e però gridano, dicendo: Andiamo, sacrifichiamo all'Iddio nostro."},{"book":"ESODO","chapter":"5","verse":"9","text":"Sia il lavoro aggravato sopra questi uomini; e lavorino intorno ad esso, e non attendano a parole di menzogna."},{"book":"ESODO","chapter":"5","verse":"10","text":"I commissari adunque del popolo, e i rettori di esso, uscirono fuori, e dissero al popolo: Così ha detto Faraone: Io non vi darò più paglia."},{"book":"ESODO","chapter":"5","verse":"11","text":"Andate voi medesimi, e prendetevi della paglia dovunque ne troverete; perciocchè nulla sarà diminuito del vostro lavoro."},{"book":"ESODO","chapter":"5","verse":"12","text":"E il popolo si sparse per tutto il paese di Egitto, per raccoglier della stoppia in luogo di paglia."},{"book":"ESODO","chapter":"5","verse":"13","text":"E i commissari sollecitavano, dicendo: Fornite le vostre opere, giorno per giorno, come quando avevate della paglia."},{"book":"ESODO","chapter":"5","verse":"14","text":"E i rettori dei figliuoli d'Israele, i quali i commissari di Faraone aveano costituiti sopra loro, furono battuti; e fu lor detto: Perchè non avete voi fornito ieri ed oggi la somma de' mattoni che vi è imposta, come per addietro?"},{"book":"ESODO","chapter":"5","verse":"15","text":"E i rettori de' figliuoli d'Israele vennero, e gridarano a Faraone, dicendo: Perchè fai così a' tuoi servitori?"},{"book":"ESODO","chapter":"5","verse":"16","text":"E' non si dà paglia a' tuoi servitori, e pur ci dicono: Fate de' mattoni; ed ora i tuoi servitori son battuti; e il tuo popolo commette fallo."},{"book":"ESODO","chapter":"5","verse":"17","text":"Ed egli disse: Voi siete oziosi, voi siete oziosi; perciò dite: Andiamo, sacrifichiamo al Signore."},{"book":"ESODO","chapter":"5","verse":"18","text":"Ora dunque andate, lavorate; e' non vi si darà paglia, e pur renderete la somma de' mattoni."},{"book":"ESODO","chapter":"5","verse":"19","text":"E i rettori de' figliuoli d'Israele, veggendoli a mal partito, essendo lor detto: Non diminuite nulla de' mattoni impostivi giorno per giorno,"},{"book":"ESODO","chapter":"5","verse":"20","text":"quando uscirono d'appresso a Faraone, scontrarono Mosè ed Aaronne, che si presentarono davanti a loro."},{"book":"ESODO","chapter":"5","verse":"21","text":"Ed essi dissero loro: Il Signore riguardi a voi, e facciane giudicio; conciossiachè voi abbiate renduto puzzolente l'odor nostro appo Faraone, e appo i suoi servitori, dando loro in mano la spada per ucciderci5.21 ucciderci Esod. 6.9.."},{"book":"ESODO","chapter":"5","verse":"22","text":"E MOSÈ ritornò al Signore, e disse: Signore, perchè hai fatto questo male a questo popolo? perchè mi hai mandato?"},{"book":"ESODO","chapter":"5","verse":"23","text":"Conciossiachè dacchè io son venuto a Faraone, per parlargli in nome tuo, egli abbia trattato male questo popolo; e tu non hai punto liberato il tuo popolo."}]}