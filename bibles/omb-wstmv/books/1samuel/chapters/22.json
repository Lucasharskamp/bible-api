{"data":[{"book":"1 Samuel","chapter":"22","verse":"1","text":"Devet mo siregi Kat mo salavohogi mo vano lolo malanga Adulam. Tavohe i retuana me i rehavai tamana lo vale ram rongo hurie, ngere ram hivo tahinge lombena."},{"book":"1 Samuel","chapter":"22","verse":"2","text":"Ngere doluegi ram toga lo romasi me lavasigi a bugure lategi sige ram tarani na gineu hateve ram laie ram ara dalie, siu me mo voragi nora tomtomuegi. Lategi tangaloi vudolue vaga vesi ngere bulu."},{"book":"1 Samuel","chapter":"22","verse":"3","text":"Tahinge Devet mo vano lo vanue renge hi Misba lolo Moab me mo veve lawe na ratahigi tau Moab vena, “Goin siregi lei vena i tamangu me i retahingu roin vumai roin tino lombemu vin dandari lune neu nain iloe vena havai hi Huqe vin vei laweau?”"},{"book":"1 Samuel","chapter":"22","verse":"4","text":"Siu ngeie mo siregi nire lombei ratahigi tau Moab, me ram tino ngere bulu tavohe Devet ngeie lolo ara tugoro."},{"book":"1 Samuel","chapter":"22","verse":"5","text":"Maraga a tangaloi ligoligogi Kat mo veve lawe Devet vena, “Mese tino lolo ara tugoro. Go vano lolo vanue Juda.” Me i Devet mo siregi mo vano lolo tamatue i ute Heret. / Sol mo wehi na tangaloi toretore tau Nod"},{"book":"1 Samuel","chapter":"22","verse":"6","text":"Siseri lehe i Sol mo rongo hurive i Devet mena nona tangaloi rau haqera. Siu i Sol, a gaimenu lolo limana, u toga lolo vavai gai a Tamaris lo vusi Kibea, mena nona tangaloi tambanagi doluegi ram lambe dalie."},{"book":"1 Samuel","chapter":"22","verse":"7","text":"Sol mo veve lawera vena, “Nen rongo, gimiu ta Benseman! Netui Jesi vin bete talu ngere hi mena viniat lolona lawe gimiu? Ngeie vin vei gimiu doluegi nein voragi tomtomuegi nora teri mena tomtomuegi nora ngere vudolue?"},{"book":"1 Samuel","chapter":"22","verse":"8","text":"Ngehi havagi mo vaie gimiu doluegi nem qalo meieu? Hateve tangaloi gategale vena u veve laweau tavohe i netungu u vei na waratau siaga mei netui Jesi. Gimiu gategale hateve u romasi huri eu sige veve lawe au huri vena i netungu u veie a nongu tangaloi tambana mo taqao rarai eu, mwere hi mo vai bagataha.”"},{"book":"1 Samuel","chapter":"22","verse":"9","text":"Maraga i Doek tau Edom, ngeie mo lambe mena tangaloi tambana noi Sol, mo veve vena, “Neu nau lehi na maresu mwera netui Jesi u vumai lombei Ahimelek maresu mwera netui Ahitub Nob."},{"book":"1 Samuel","chapter":"22","verse":"10","text":"Ahimelek mo hui dein MAURI hava gineu vin vei meie; me mo bete leo gaiture mena buei vuro noi Kalaiot tau Balistaen.”"},{"book":"1 Samuel","chapter":"22","verse":"11","text":"Me i ratahigi (Sol) mo hora huri na tangaloi toretore hi i Ahimelek netui Ahitub mei rehavai tamana doluegi, ngere a tangaloi toretore tau Nob, me ngere doluegi rau vumai lombei ratahigi."},{"book":"1 Samuel","chapter":"22","verse":"12","text":"Sol mo veve vena, “Siseri hi go rorontagi, a maresu mwera netui Ahitub.” / ngeie mo duvi vena, “Io nongu mauri,”"},{"book":"1 Samuel","chapter":"22","verse":"13","text":"Sol mo veve lawea vena, “Huri na havai gom qalo meieu, ningo tomu netui Jesi, gom bete na bereti mena buei vuro me gom hui huri dein Huqe huri eu, siu huri vin qalo meieu me mo tagaragi eu me mo tino ragi eu, mwere hi mo vai bataha?”"},{"book":"1 Samuel","chapter":"22","verse":"14","text":"Ahimelek mo duvi lawe Sol vena, “Dena tangaloi nom tambanagi doluegi, hine hi u veve hogo mwerei Devet, ngehi i qeligei ratahigi, a tomtomuegi nomu matagoro rau lando mavagi nie lolo valemu?"},{"book":"1 Samuel","chapter":"22","verse":"15","text":"A rani lehe nam bei hui turegi lehe dein Huqe hurie? ngehi hatie! Mese siregi ratahigi mo qalo mei nom tangaloi tambana sige rehavai retamana, huri neu tangaloi nom tambanagi nahe ilo na havagi tea lolo gineu doluegi lehe.”"},{"book":"1 Samuel","chapter":"22","verse":"16","text":"Maraga i ratahigi mo veve vena, “Ningo goin mate hogo, Ahimelek, ningo mei rehavai tamamu doluegi.”"},{"book":"1 Samuel","chapter":"22","verse":"17","text":"Me i ratahigi mo veve lawe na nona tangaloi mo lambe lo mwararana: “Nen tudori me nem wehi na tangaloi toretore noi MAURI, ba ngere vage ram bulu lo tavalugi mei Devet. Ngere rau iloe vena mo salavohogi, siu me rahe veve serea tea laweau.” / Maraga tangaloi tambanagi noi ratahigi ram rongoe hateve u garea vena rain heu limara vena rain wehi na tangaloi toretore noi MAURI"},{"book":"1 Samuel","chapter":"22","verse":"18","text":"Ratahigi mo hora Doek, “Ningo go tudori vano me gom wehi na tangaloi toretore ngerehi.” Me Doek ngeie tau Edom mo tudori mo vili tulire. Lo ranigi hi ngeie u wehi na tangaloi ngavulu gaiwelu domwagi gailime ngere hi ram wali na ebhot."},{"book":"1 Samuel","chapter":"22","verse":"19","text":"Me ngeie u teu na buei vuro vage Nod, a togagi venue nora tangaloi toretore ngere hi, meire mweragi mena vavinegi, a maresu mena maresu ngere hi ram titi teu, me bulugi, donki mena sibsib."},{"book":"1 Samuel","chapter":"22","verse":"20","text":"Maraga i Abiata, a mwera netui Ahimelek a mwera netui Ahitub, u toa sasavohogi mo bulu mei Devet."},{"book":"1 Samuel","chapter":"22","verse":"21","text":"Mo veve lawe Devet vena i Sol u wehi na tangaloi toretore noi MAURI."},{"book":"1 Samuel","chapter":"22","verse":"22","text":"Siu i Devet mo veve lawe Abiata vena: “A rani hi, tavohe i Doek tau Edom ngeie tahinge, nau ilo vurugegi vena ngeie vin veve lawe Sol. Mateana noi rehavai tamamu doluegi mo eno laweau."},{"book":"1 Samuel","chapter":"22","verse":"23","text":"Go tino lombengu; mese matagu; a tangaloi hi mo hingesi go ngeie mo hingesi eu vage. Ningo goin mwaso lo tanoi nongu leogoro.”"}]}