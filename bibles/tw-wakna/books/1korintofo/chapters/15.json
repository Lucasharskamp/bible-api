{"data":[{"book":"1 Korintofo","chapter":"15","verse":"1","text":"Afei anuanom, mepɛ sɛ mekae mo adwene fa Asɛmpa a meka kyerɛɛ mo no a mugye too mu, nam so maa mo gyidi mu yɛɛ den no ho."},{"book":"1 Korintofo","chapter":"15","verse":"2","text":"Ɛno ne Asɛmpa a meka kyerɛɛ mo no. Sɛ mukura asɛmpa yi mu dennen a, mubenya nkwa; gye sɛ moannye anni."},{"book":"1 Korintofo","chapter":"15","verse":"3","text":"Mekaa asɛm a metee a ɛho hia yiye no kyerɛɛ mo se, yɛn bɔne nti na Kristo wui, sɛnea wɔakyerɛw no Kyerɛwsɛm no mu se"},{"book":"1 Korintofo","chapter":"15","verse":"4","text":"wosiee no, na ne nnansa so no, ɔsɔre fii awufo mu sɛnea Kyerɛwsɛm no ka no,"},{"book":"1 Korintofo","chapter":"15","verse":"5","text":"ɔdaa ne ho adi kyerɛɛ Petro ne asomafo dumien no nyinaa."},{"book":"1 Korintofo","chapter":"15","verse":"6","text":"Afei mpofirim, ɔdaa ne ho adi kyerɛɛ nʼakyidifo bɛboro ahannum a wɔn mu bi te ase na wɔn mu bi nso awuwu."},{"book":"1 Korintofo","chapter":"15","verse":"7","text":"Afei oyii ne ho adi kyerɛɛ Yakobo ne asomafo no nyinaa."},{"book":"1 Korintofo","chapter":"15","verse":"8","text":"Akyiri no koraa na oyii ne ho adi kyerɛɛ me a meyɛ obi a wɔanwo me ntɛm."},{"book":"1 Korintofo","chapter":"15","verse":"9","text":"Meyɛ obi a misua koraa wɔ asomafo no mu na memfata mpo sɛ wɔfrɛ me ɔsomafo efisɛ metaa Onyankopɔn asafo."},{"book":"1 Korintofo","chapter":"15","verse":"10","text":"Nanso Onyankopɔn adom nti, mete sɛnea mete no ara na adom a ɔde dom me no aboa me yiye. Ama matumi ayɛ adwuma dennen asen asomafo a aka no nyinaa a emfi mʼankasa mʼahoɔden mu, na mmom Onyankopɔn adom no na ɛredi dwuma wɔ me mu."},{"book":"1 Korintofo","chapter":"15","verse":"11","text":"Enti sɛ efi me anaa efi wɔn no, Asɛmpa a yɛn nyinaa ka ni, na ɛno nso na mugye di."},{"book":"1 Korintofo","chapter":"15","verse":"12","text":"Afei sɛnea Asɛmpa no ka sɛ wɔama Kristo asɔre afi awufo mu no, adɛn na mo mu bi tumi ka se wɔrentumi mma awufo nsɔre?"},{"book":"1 Korintofo","chapter":"15","verse":"13","text":"Sɛ saa yɛ nokware de a, na ɛkyerɛ sɛ wɔamma Kristo ansɔre amfi awufo mu."},{"book":"1 Korintofo","chapter":"15","verse":"14","text":"Na sɛ wɔamma Kristo ansɔre amfi awufo mu a, na ɛkyerɛ sɛ, yenni asɛm biara ka, na mo nso munni asɛm biara a mubegye adi."},{"book":"1 Korintofo","chapter":"15","verse":"15","text":"Ɛno akyi koraa na ɛkyerɛ sɛ, yɛredi atoro afa Onyankopɔn ho, efisɛ yɛka se ɔno na onyan Kristo fii awufo mu. Na sɛ awufo ntumi nsɔre a, ɛno de na wɔamma Kristo nso ansɔre amfi awufo mu."},{"book":"1 Korintofo","chapter":"15","verse":"16","text":"Sɛ awufo ntumi nsɔre a, na Kristo nso ansɔre."},{"book":"1 Korintofo","chapter":"15","verse":"17","text":"Na sɛ wɔamma Kristo ansɔre amfi awufo mu a, na mo gyidi no yɛ nnaadaa, na moda so yera wɔ mo bɔne mu."},{"book":"1 Korintofo","chapter":"15","verse":"18","text":"Ɛsan kyerɛ sɛ, wɔn a na wogye Kristo di a wɔawuwu no ayera."},{"book":"1 Korintofo","chapter":"15","verse":"19","text":"Na sɛ yɛn anidaso wɔ Kristo mu no ye ma saa asetena yi nko ara a, ɛno de na yɛyɛ mmɔbɔ sen obiara a ɔwɔ wiase ha."},{"book":"1 Korintofo","chapter":"15","verse":"20","text":"Nanso nokware a ɛwɔ mu ne sɛ, wɔama Kristo asɔre afi awufo mu de ahyɛ mo den sɛ wɔn a wɔadeda wɔ owu mu no, wɔbɛma wɔasɔresɔre."},{"book":"1 Korintofo","chapter":"15","verse":"21","text":"Na sɛnea owu nam onipa so bae no, saa ara nso na owusɔre nam onipa so ba."},{"book":"1 Korintofo","chapter":"15","verse":"22","text":"Owu nam Adam so baa yɛn nyinaa so; saa ara nso na Kristo de nkwa brɛɛ yɛn nyinaa."},{"book":"1 Korintofo","chapter":"15","verse":"23","text":"Nanso, biribiara bɛyɛ nnidiso nnidiso a Kristo na obedi kan, na sɛ Kristo di kan ba bio a, wɔn a wɔyɛ ne de no nso adi akyi."},{"book":"1 Korintofo","chapter":"15","verse":"24","text":"Afei, sɛ Kristo sɛe ahonhom mu atumfo ahoɔden ne tumi nyinaa a, awiei no bɛba, na ɔde Ahenni no ama Onyankopɔn a ɔyɛ Agya no."},{"book":"1 Korintofo","chapter":"15","verse":"25","text":"Efisɛ ɛsɛ sɛ Kristo di hene kosi sɛ obedi nʼatamfo nyinaa so na ɔde wɔn ahyɛ nʼanan ase."},{"book":"1 Korintofo","chapter":"15","verse":"26","text":"Ɔtamfo a obedi ne so atwa to ne owu."},{"book":"1 Korintofo","chapter":"15","verse":"27","text":"Sɛ Kyerɛwsɛm no ka se, “Ɔde nneɛma nyinaa bɛhyɛ ne tumi ase a,” wɔmmfa Onyankopɔn nka ho. Ɛyɛ Onyankopɔn na ɔde nneɛma nyinaa hyɛɛ Kristo tumi ase."},{"book":"1 Korintofo","chapter":"15","verse":"28","text":"Na sɛ wɔde nneɛma nyinaa hyɛ Kristo tumi ase a, ɔno ankasa a ɔyɛ Ɔba no de ne ho bɛhyɛ Onyankopɔn a ɔde nneɛma nyinaa hyɛɛ ne Ba no tumi ase no ase; na Onyankopɔn adi biribiara so."},{"book":"1 Korintofo","chapter":"15","verse":"29","text":"Sɛ owusɔre nni hɔ a, anka wɔn a wɔbɔ awufo din bɔ asu no bɛyɛ dɛn? Wɔn adwene ne dɛn? Sɛ ɛyɛ nokware sɛ nea wɔka se, wonnyan awufo mma nkwa mu a, adɛn nti na wɔbɔ awufo din bɔ wɔn asu?"},{"book":"1 Korintofo","chapter":"15","verse":"30","text":"Na adɛn na dɔnhwerew biara yɛde yɛn ho to amane mu?"},{"book":"1 Korintofo","chapter":"15","verse":"31","text":"Anuanom, da biara mihyia owu. Esiane Yesu nti, ahohoahoa a mewɔ wɔ mo mu no na ɛma meka eyi."},{"book":"1 Korintofo","chapter":"15","verse":"32","text":"Na sɛ ako a me ne “nkekammoa” dii wɔ Efeso no mu anidaso mmoro nnipa de so a anka dɛn na manya? Na sɛ wonnyan awufo mma nkwa mu a, ɛno de"},{"book":"1 Korintofo","chapter":"15","verse":"33","text":"“Mommma wɔnnnaadaa mo. Nkɔmmɔ bɔne sɛe ɔbra pa.”"},{"book":"1 Korintofo","chapter":"15","verse":"34","text":"Momma mo ani mmra mo ho so sɛnea ɛsɛ na mumfi mo akwammɔne no so. Meka eyi de hyɛ mo aniwu sɛ mo mu ebinom nnim Onyankopɔn."},{"book":"1 Korintofo","chapter":"15","verse":"35","text":"Obi bebisa se, “Ɛbɛyɛ dɛn na wobetumi ama awufo asɔre aba nkwa mu? Wɔde nipaduasu bɛn na ɛbɛba?”"},{"book":"1 Korintofo","chapter":"15","verse":"36","text":"Ɔkwasea! Sɛ wodua aba wɔ fam a, gye sɛ ewu ansa na afifi."},{"book":"1 Korintofo","chapter":"15","verse":"37","text":"Na nea wodua wɔ fam no yɛ aba kɛkɛ; ebia ɛyɛ ɔmo aba anaa aba foforo a ɛnyɛ afifide no a wɔatu atɛw a, ebenyin."},{"book":"1 Korintofo","chapter":"15","verse":"38","text":"Bɔbea a Onyankopɔn adwene ho sɛ ɔpɛ sɛ ɔde bɔ aba no na ɔde bɔ no; ɔma aba biara bɔbea a ɛfata no."},{"book":"1 Korintofo","chapter":"15","verse":"39","text":"Honam a ɛkata ateasefo ho no nyinaa nyɛ honam koro. Nnipa wɔ honam baako; mmoa wɔ wɔn de; nnomaa wɔ wɔn de na nsumnam nso wɔ wɔn de."},{"book":"1 Korintofo","chapter":"15","verse":"40","text":"Ɔsoro nipadua wɔ hɔ na fam nipadua nso wɔ hɔ. Ahoɔfɛ bi wɔ hɔ ma ɔsoro nipadua nko ara, na ahoɔfɛ bi nso wɔ hɔ ma fam nipadua."},{"book":"1 Korintofo","chapter":"15","verse":"41","text":"Owia wɔ nʼankasa ahoɔfɛ. Ɔsram wɔ ne de nko; nsoromma ahoɔfɛ gu ahorow; na nsoromma no mu nso wɔwɔ ahoɔfɛsu ahorow."},{"book":"1 Korintofo","chapter":"15","verse":"42","text":"Sɛ wɔma awufo sɔre ba nkwa mu a, saa ara na ɛbɛba. Sɛ wosie nipadua no a, ɛporɔw; wɔma ɛsɔre nso a ɛmporɔw."},{"book":"1 Korintofo","chapter":"15","verse":"43","text":"Sɛ wosie nipadua a, ɛyɛ tan na ɛyɛ mmerɛw, nanso sɛ wɔma ɛsɔre a, ɛyɛ fɛ na enya ahoɔden."},{"book":"1 Korintofo","chapter":"15","verse":"44","text":"Sɛ wosie nipadua no a, ɛyɛ honam, na sɛ wɔma ɛsɔre a, ɛyɛ honhom."},{"book":"1 Korintofo","chapter":"15","verse":"45","text":"Kyerɛwsɛm no ka se, “Na Adam a odi kan no yɛ onipa teasefo” nanso Adam a otwa to no yɛ Honhom a ɔma nkwa."},{"book":"1 Korintofo","chapter":"15","verse":"46","text":"Ɛnyɛ honhom muni na ɔbaa kan. Ɔbaa wɔ nea okura honam fam nipadua no akyi."},{"book":"1 Korintofo","chapter":"15","verse":"47","text":"Wɔde fam mfutuma na ɛbɔɔ Adam a odi kan no. Adam a ɔto so abien no fi ɔsoro."},{"book":"1 Korintofo","chapter":"15","verse":"48","text":"Wɔn a wɔte asase so no te sɛ nea wɔde dɔte bɔɔ no no; na wɔn a wɔyɛ ɔsoro mma no te sɛ wɔn a wofi ɔsoro."},{"book":"1 Korintofo","chapter":"15","verse":"49","text":"Sɛnea yɛte sɛ nnipa a wɔde dɔte bɔɔ yɛn no, saa ara na yɛbɛyɛ sɛ onipa a ofi ɔsoro no."},{"book":"1 Korintofo","chapter":"15","verse":"50","text":"Anuanom, nea mepɛ sɛ mekyerɛ ne sɛ, nea wɔde honam ne mogya ayɛ no nni kyɛfa wɔ Onyankopɔn ahenni no mu; na nea ɛporɔw no ntumi ntena hɔ."},{"book":"1 Korintofo","chapter":"15","verse":"51","text":"Muntie saa ahintasɛm yi: Yɛn nyinaa renwu, nanso bere tiaa bi mu, wɔbɛsakra yɛn nyinaa;"},{"book":"1 Korintofo","chapter":"15","verse":"52","text":"sɛ torobɛnto a etwa to no bɔ a, nsakrae no bɛyɛ anibuei. Sɛ ɛbɔ a, awufo bɛdan ateasefo na yɛn nyinaa bɛsakra."},{"book":"1 Korintofo","chapter":"15","verse":"53","text":"Na nea ɛporɔw no de nea ɛmporɔw akata ne ho, na nea ewu no de nea enwu akata ne ho."},{"book":"1 Korintofo","chapter":"15","verse":"54","text":"Enti nea ɛporɔw de nea ɛmporɔw kata ne ho na nea ebewu de nea ɛrenwu kata ne ho a, Kyerɛwsɛm no bɛba mu se, “Wɔasɛe owu; nkonim aba!”"},{"book":"1 Korintofo","chapter":"15","verse":"55","text":"“Owu, wo nkonim wɔ he?"},{"book":"1 Korintofo","chapter":"15","verse":"56","text":"Owu nya ne tumi fi bɔne mu na bɔne nso nya ne tumi fi mmara no mu."},{"book":"1 Korintofo","chapter":"15","verse":"57","text":"Nanso yɛda Onyankopɔn a ɔnam yɛn Awurade Yesu Kristo so ma yɛn tumi no ase!"},{"book":"1 Korintofo","chapter":"15","verse":"58","text":"Enti me nuanom, munnyina pintinn. Mommma biribiara nhinhim mo. Da biara monyɛ Awurade adwuma, efisɛ munim sɛ moyɛ Awurade adwuma a ɛrenyɛ ɔkwa da."}]}