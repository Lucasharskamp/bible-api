{"data":[{"book":"Daniel","chapter":"4","verse":"1","text":"Já Nabuchodonozor, užívaje pokoje v domě svém, a kveta na palácu svém,"},{"book":"Daniel","chapter":"4","verse":"2","text":"Měl jsem sen, kterýž mne zhrozil, a myšlení na ložci svém, a to, což jsem viděl, znepokojilo mne."},{"book":"Daniel","chapter":"4","verse":"3","text":"A protož vyšla ode mne ta výpověd, aby uvedeni byli přede mne mudrci Babylonští, kteříž by mi výklad toho snu oznámili."},{"book":"Daniel","chapter":"4","verse":"4","text":"Tedy předstoupili mudrci, hvězdáři, Kaldejští a hadači. I pověděl jsem jim sen, a však výkladu jeho nemohli mi oznámiti."},{"book":"Daniel","chapter":"4","verse":"5","text":"Až naposledy předstoupil přede mne Daniel, jehož jméno Baltazar, podlé jména boha mého, a v němž jest duch bohů svatých. Jemuž jsem oznámil sen:"},{"book":"Daniel","chapter":"4","verse":"6","text":"Baltazaře, kníže mudrců, já vím, že duch bohů svatých jest v tobě, a nic tajného není tobě nesnadného. Vidění snu mého, kterýž jsem měl, i výklad jeho oznam."},{"book":"Daniel","chapter":"4","verse":"7","text":"U vidění pak, kteréž jsem viděl na ložci svém, viděl jsem, a aj, strom u prostřed země, jehož vysokost byla veliká."},{"book":"Daniel","chapter":"4","verse":"8","text":"Veliký byl strom ten a mocný, a výsost jeho dosahovala až k nebi, a patrný byl až do končin vší země."},{"book":"Daniel","chapter":"4","verse":"9","text":"Lístí jeho bylo pěkné, a ovoce jeho hojné, všechněm za pokrm, pod stínem pak jeho byla zvěř polní, a na ratolestech jeho bydlili ptáci nebeští, a z něho potravu měl všeliký živočich."},{"book":"Daniel","chapter":"4","verse":"10","text":"Viděl jsem také u viděních svých na ložci svém, a aj, hlásný a svatý s nebe sstoupiv,"},{"book":"Daniel","chapter":"4","verse":"11","text":"Volal ze vší síly, a tak pravil: Podetněte strom ten, a osekejte ratolesti jeho, a otlucte lístí jeho, a rozmecte ovoce jeho; nechať se vzdálí zvěř od něho, a ptáci z ratolestí jeho."},{"book":"Daniel","chapter":"4","verse":"12","text":"A však kmene kořenů jeho v zemi zanechejte, a v poutech železných a ocelivých na trávě polní, aby rosou nebeskou smáčín byl, a díl jeho s zvěří v bylině zemské."},{"book":"Daniel","chapter":"4","verse":"13","text":"Srdce jeho od lidského ať jest rozdílné, a srdce zvířecí nechť jest dáno jemu, ažby sedm let vyplnilo se při něm."},{"book":"Daniel","chapter":"4","verse":"14","text":"Usouzení hlásných a řeč žádosti svatých stane se, ažby k tomu přišlo, aby poznali lidé, že Nejvyšší panuje nad královstvím lidským, a že komuž chce, dává je, a toho, kterýž jest ponížený mezi lidmi, ustanovuje nad ním."},{"book":"Daniel","chapter":"4","verse":"15","text":"Tento sen viděl jsem já Nabuchodonozor král, ty pak, Baltazaře, oznam výklad jeho. Nebo všickni mudrci v království mém nemohli mi výkladu oznámiti, ale ty můžeš, proto že duch bohů svatých jest v tobě."},{"book":"Daniel","chapter":"4","verse":"16","text":"Tedy Daniel, jemuž jméno Baltazar, předěšený stál za jednu hodinu, a myšlení jeho strašila ho. A odpověděv král, řekl: Baltazaře, sen ani výklad jeho nechť nestraší tebe. Odpověděl Baltazar a řekl: Pane můj, sen tento přiď na ty, kteříž tě v nenávisti mají, a výklad jeho na tvé nepřátely."},{"book":"Daniel","chapter":"4","verse":"17","text":"Strom ten, kterýž jsi viděl, veliký a mocný, jehož výsost dosahovala až k nebi, a kterýž patrný byl po vší zemi."},{"book":"Daniel","chapter":"4","verse":"18","text":"A lístí jeho pěkné, a ovoce jeho hojné, a z něhož všickni pokrm měli, pod nímž byla zvěř polní, a na ratolestech jeho bydlili ptáci nebeští,"},{"book":"Daniel","chapter":"4","verse":"19","text":"Ty jsi ten, ó králi, kterýž jsi rozšířil se a zmocnil, a velikost tvá vzrostla a vznesla se až k nebi, a panování tvé až do konce země."},{"book":"Daniel","chapter":"4","verse":"20","text":"Že pak viděl král hlásného a svatého sstupujícího s nebe, kterýž řekl: Podetněte strom ten a zkazte jej, a však kmene kořenů jeho v zemi zanechejte, a v okovách železných a ocelivých ať jest na trávě polní, aby rosou nebeskou smáčín byl, a s zvěří polní díl jeho, ažby sedm let vyplnilo se při něm:"},{"book":"Daniel","chapter":"4","verse":"21","text":"Tenť jest výklad, ó králi, a ortel Nejvyššího, kterýž vyšel na pána mého krále."},{"book":"Daniel","chapter":"4","verse":"22","text":"Nebo zaženou tě lidé od sebe, a s zvěří polní bude bydlení tvé, a bylinu jako volům tobě jísti dávati budou, a rosou nebeskou smáčín budeš, až se vyplní sedm let při tobě, dokudž bys nepoznal, že panuje Nejvyšší nad královstvím lidským, a že komuž chce, dává je."},{"book":"Daniel","chapter":"4","verse":"23","text":"Že pak řekli, aby zanechán byl kmen kořenů toho stromu, království tvé tobě zůstane, jakž jen poznáš, že nebesa panují."},{"book":"Daniel","chapter":"4","verse":"24","text":"Protož ó králi, přijmi radu mou, a hříchy své spravedlností přetrhuj, a nepravosti své milostivostí k ssouženým, zdaby prodloužen byl pokoj tvůj."},{"book":"Daniel","chapter":"4","verse":"25","text":"Všecko to přišlo na krále Nabuchodonozora."},{"book":"Daniel","chapter":"4","verse":"26","text":"Nebo po dokonání dvanácti měsíců, procházeje se po palácu královském v Babyloně,"},{"book":"Daniel","chapter":"4","verse":"27","text":"Mluvil král a řekl: Zdaliž toto není ten Babylon veliký, kterýž jsem já vystavěl mocí síly své, aby byl stolicí království k ozdobě slávy mé?"},{"book":"Daniel","chapter":"4","verse":"28","text":"Ještě ta řeč byla v ústech krále, a aj, hlas s nebe přišel: Toběť se praví, Nabuchodonozoře králi, že království odešlo od tebe,"},{"book":"Daniel","chapter":"4","verse":"29","text":"Nýbrž tě lidé i z sebe vyvrhou, a s zvěří polní bydliti budeš. Bylinu jako volům tobě jísti dávati budou, ažby sedm let vyplnilo se při tobě, dokudž bys nepoznal, že panuje Nejvyšší nad královstvím lidským, a že komuž chce, dává je."},{"book":"Daniel","chapter":"4","verse":"30","text":"V touž hodinu řeč ta naplnila se při Nabuchodonozorovi. Nebo z spolku lidí vyvržen byl, a bylinu jako vůl jedl, a rosou nebeskou tělo jeho smáčíno bylo, až na něm vlasy zrostly jako peří orličí, a nehty jeho jako pazoury ptačí."},{"book":"Daniel","chapter":"4","verse":"31","text":"Při skonání pak těch dnů já Nabuchodonozor pozdvihl jsem očí svých k nebi, a rozum můj ke mně se zase navrátil. I dobrořečil jsem Nejvyššímu, a živého na věky chválil jsem a oslavoval; nebo panování jeho jest panování věčné, a království jeho od národu do pronárodu."},{"book":"Daniel","chapter":"4","verse":"32","text":"A všickni obyvatelé země jako za nic počteni jsou, a podlé vůle své činí mezi vojskem nebeským i obyvateli země, aniž jest kdo, ješto by mu přes ruku dáti mohl, a říci jemu: Co to děláš?"},{"book":"Daniel","chapter":"4","verse":"33","text":"Téhož času rozum můj navrátil se ke mně, a k slávě království mého ozdoba má, i důstojnost má navrátila se ke mně; nadto i hejtmané moji a knížata má hledali mne, a zmocněn jsem v království svém, a velebnost větší jest mi přidána."},{"book":"Daniel","chapter":"4","verse":"34","text":"Nyní tedy já Nabuchodonozor chválím, vyvyšuji a oslavuji krále nebeského, jehož všickni skutkové jsou pravda, a stezky jeho soud, a kterýž chodící v pýše může snižovati."}]}