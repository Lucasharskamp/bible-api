{"data":[{"book":"प्रेरितों के काम","chapter":"20","verse":"1","text":"जब हुल्लड़ थम गया तो पौलुस ने चेलों को बुलवाकर समझाया, और उनसे विदा होकर मकिदुनिया की ओर चल दिया।"},{"book":"प्रेरितों के काम","chapter":"20","verse":"2","text":"उस सारे प्रदेश में से होकर और चेलों को बहुत उत्साहित कर वह यूनान में आया।"},{"book":"प्रेरितों के काम","chapter":"20","verse":"3","text":"जब तीन महीने रहकर वह वहाँ से जहाज पर सीरिया की ओर जाने पर था, तो यहूदी उसकी घात में लगे, इसलिए उसने यह निश्चय किया कि मकिदुनिया होकर लौट जाए।"},{"book":"प्रेरितों के काम","chapter":"20","verse":"4","text":"बिरीया के पुरूर्स का पुत्र सोपत्रुस और थिस्सलुनीकियों में से अरिस्तर्खुस और सिकुन्दुस और दिरबे का गयुस, और तीमुथियुस और आसिया का तुखिकुस और त्रुफिमुस आसिया तक उसके साथ हो लिए।"},{"book":"प्रेरितों के काम","chapter":"20","verse":"5","text":"पर वे आगे जाकर त्रोआस में हमारी प्रतीक्षा करते रहे।"},{"book":"प्रेरितों के काम","chapter":"20","verse":"6","text":"और हम अख़मीरी रोटी के दिनों के बाद फिलिप्पी से जहाज पर चढ़कर पाँच दिन में त्रोआस में उनके पास पहुँचे, और सात दिन तक वहीं रहे।"},{"book":"प्रेरितों के काम","chapter":"20","verse":"7","text":"सप्ताह के पहले दिन जब हम रोटी तोड़ने के लिये इकट्ठे हुए, तो पौलुस ने जो दूसरे दिन चले जाने पर था, उनसे बातें की, और आधी रात तक उपदेश देता रहा।"},{"book":"प्रेरितों के काम","chapter":"20","verse":"8","text":"जिस अटारी पर हम इकट्ठे थे, उसमें बहुत दीये जल रहे थे।"},{"book":"प्रेरितों के काम","chapter":"20","verse":"9","text":"और यूतुखुस नाम का एक जवान खिड़की पर बैठा हुआ गहरी नींद से झुक रहा था, और जब पौलुस देर तक बातें करता रहा तो वह नींद के झोंके में तीसरी अटारी पर से गिर पड़ा, और मरा हुआ उठाया गया।"},{"book":"प्रेरितों के काम","chapter":"20","verse":"10","text":"परन्तु पौलुस उतरकर उससे लिपट गया20:10 लिपट गया: सम्भवतः एलीशा के समान जैसा उसने शूनेमवासी स्त्री के बेटे के साथ किया था उसी तरह से पौलुस ने अपने आपको उस पर लिटा दिया।, और गले लगाकर कहा, “घबराओ नहीं; क्योंकि उसका प्राण उसी में है।” (1 राजा. 17:21)"},{"book":"प्रेरितों के काम","chapter":"20","verse":"11","text":"और ऊपर जाकर रोटी तोड़ी और खाकर इतनी देर तक उनसे बातें करता रहा कि पौ फट गई; फिर वह चला गया।"},{"book":"प्रेरितों के काम","chapter":"20","verse":"12","text":"और वे उस जवान को जीवित ले आए, और बहुत शान्ति पाई।"},{"book":"प्रेरितों के काम","chapter":"20","verse":"13","text":"हम पहले से जहाज पर चढ़कर अस्सुस को इस विचार से आगे गए, कि वहाँ से हम पौलुस को चढ़ा लें क्योंकि उसने यह इसलिए ठहराया था, कि आप ही पैदल जानेवाला था।"},{"book":"प्रेरितों के काम","chapter":"20","verse":"14","text":"जब वह अस्सुस में हमें मिला तो हम उसे चढ़ाकर मितुलेने20:14 मितुलेने: यह लेसबोस के द्वीप की राजधानी थी। में आए।"},{"book":"प्रेरितों के काम","chapter":"20","verse":"15","text":"और वहाँ से जहाज खोलकर हम दूसरे दिन खियुस के सामने पहुँचे, और अगले दिन सामुस में जा पहुँचे, फिर दूसरे दिन मीलेतुस में आए।"},{"book":"प्रेरितों के काम","chapter":"20","verse":"16","text":"क्योंकि पौलुस ने इफिसुस के पास से होकर जाने की ठानी थी, कि कहीं ऐसा न हो, कि उसे आसिया में देर लगे; क्योंकि वह जल्दी में था, कि यदि हो सके, तो वह पिन्तेकुस्त के दिन यरूशलेम में रहे।"},{"book":"प्रेरितों के काम","chapter":"20","verse":"17","text":"और उसने मीलेतुस से इफिसुस में कहला भेजा, और कलीसिया के प्राचीनों को बुलवाया।"},{"book":"प्रेरितों के काम","chapter":"20","verse":"18","text":"जब वे उसके पास आए, तो उनसे कहा, “तुम जानते हो, कि पहले ही दिन से जब मैं आसिया में पहुँचा, मैं हर समय तुम्हारे साथ किस प्रकार रहा।"},{"book":"प्रेरितों के काम","chapter":"20","verse":"19","text":"अर्थात् बड़ी दीनता से, और आँसू बहा-बहाकर, और उन परीक्षाओं में जो यहूदियों के षड्‍यंत्र के कारण जो मुझ पर आ पड़ी; मैं प्रभु की सेवा करता ही रहा।"},{"book":"प्रेरितों के काम","chapter":"20","verse":"20","text":"और जो-जो बातें तुम्हारे लाभ की थीं, उनको बताने और लोगों के सामने और घर-घर सिखाने से कभी न झिझका।"},{"book":"प्रेरितों के काम","chapter":"20","verse":"21","text":"वरन् यहूदियों और यूनानियों को चेतावनी देता रहा कि परमेश्वर की ओर मन फिराए, और हमारे प्रभु यीशु मसीह पर विश्वास करे।"},{"book":"प्रेरितों के काम","chapter":"20","verse":"22","text":"और अब, मैं आत्मा में बंधा हुआ20:22 आत्मा में बंधा हुआ: पवित्र आत्मा के प्रभाव के द्वारा दृढ़तापूर्वक आग्रह या विवश किया हुआ। यरूशलेम को जाता हूँ, और नहीं जानता, कि वहाँ मुझ पर क्या-क्या बीतेगा,"},{"book":"प्रेरितों के काम","chapter":"20","verse":"23","text":"केवल यह कि पवित्र आत्मा हर नगर में गवाही दे-देकर मुझसे कहता है कि बन्धन और क्लेश तेरे लिये तैयार है।"},{"book":"प्रेरितों के काम","chapter":"20","verse":"24","text":"परन्तु मैं अपने प्राण को कुछ नहीं समझता कि उसे प्रिय जानूँ, वरन् यह कि मैं अपनी दौड़ को, और उस सेवा को पूरी करूँ, जो मैंने परमेश्वर के अनुग्रह के सुसमाचार पर गवाही देने के लिये प्रभु यीशु से पाई है।"},{"book":"प्रेरितों के काम","chapter":"20","verse":"25","text":"और अब मैं जानता हूँ, कि तुम सब जिनमें मैं परमेश्वर के राज्य का प्रचार करता फिरा, मेरा मुँह फिर न देखोगे।"},{"book":"प्रेरितों के काम","chapter":"20","verse":"26","text":"इसलिए मैं आज के दिन तुम से गवाही देकर कहता हूँ, कि मैं सब के लहू से निर्दोष हूँ।"},{"book":"प्रेरितों के काम","chapter":"20","verse":"27","text":"क्योंकि मैं परमेश्वर की सारी मनसा को तुम्हें पूरी रीति से बताने से न झिझका।"},{"book":"प्रेरितों के काम","chapter":"20","verse":"28","text":"इसलिए अपनी और पूरे झुण्ड की देख-रेख करो; जिसमें पवित्र आत्मा ने तुम्हें अध्यक्ष ठहराया है कि तुम परमेश्वर की कलीसिया की रखवाली करो, जिसे उसने अपने लहू से मोल लिया है। (भज. 74:2)"},{"book":"प्रेरितों के काम","chapter":"20","verse":"29","text":"मैं जानता हूँ, कि मेरे जाने के बाद फाड़नेवाले भेड़िए तुम में आएँगे, जो झुण्ड को न छोड़ेंगे।"},{"book":"प्रेरितों के काम","chapter":"20","verse":"30","text":"तुम्हारे ही बीच में से भी ऐसे-ऐसे मनुष्य उठेंगे, जो चेलों को अपने पीछे खींच लेने को टेढ़ी-मेढ़ी बातें कहेंगे।"},{"book":"प्रेरितों के काम","chapter":"20","verse":"31","text":"इसलिए जागते रहो, और स्मरण करो कि मैंने तीन वर्ष तक रात दिन आँसू बहा-बहाकर, हर एक को चितौनी देना न छोड़ा।"},{"book":"प्रेरितों के काम","chapter":"20","verse":"32","text":"और अब मैं तुम्हें परमेश्वर को, और उसके अनुग्रह के वचन को सौंप देता हूँ; जो तुम्हारी उन्नति कर सकता है, और सब पवित्र किए गये लोगों में सहभागी होकर विरासत दे सकता है।"},{"book":"प्रेरितों के काम","chapter":"20","verse":"33","text":"मैंने किसी के चाँदी, सोने या कपड़े का लालच नहीं किया। (1 शमू. 12:3)"},{"book":"प्रेरितों के काम","chapter":"20","verse":"34","text":"तुम आप ही जानते हो कि इन्हीं हाथों ने मेरी और मेरे साथियों की आवश्यकताएँ पूरी की।"},{"book":"प्रेरितों के काम","chapter":"20","verse":"35","text":"मैंने तुम्हें सब कुछ करके दिखाया, कि इस रीति से परिश्रम करते हुए निर्बलों को सम्भालना, और प्रभु यीशु के वचन स्मरण रखना अवश्य है, कि उसने आप ही कहा है: ‘लेने से देना धन्य है।’”"},{"book":"प्रेरितों के काम","chapter":"20","verse":"36","text":"यह कहकर उसने घुटने टेके और उन सब के साथ प्रार्थना की।"},{"book":"प्रेरितों के काम","chapter":"20","verse":"37","text":"तब वे सब बहुत रोए और पौलुस के गले लिपटकर उसे चूमने लगे।"},{"book":"प्रेरितों के काम","chapter":"20","verse":"38","text":"वे विशेष करके इस बात का शोक करते थे, जो उसने कही थी, कि तुम मेरा मुँह फिर न देखोगे। और उन्होंने उसे जहाज तक पहुँचाया।"}]}