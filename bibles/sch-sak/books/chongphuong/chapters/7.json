{"data":[{"book":"Chongphuong","chapter":"7","verse":"1","text":"Masuole chu, pilchunga le tuikhangliena aninônchu thingkungngei murdia phâivuo arâng khâi loina rangin phâivuo sûra pilchung rikil minlia an inding vântîrton minli ngei hah ku mua.7:1: Jer 49:36; Dan 7:2; Zak 6:5"},{"book":"Chongphuong","chapter":"7","verse":"2","text":"Male vântîrton dang Pathien ring mohôr ânnam nisuotieng renga ahong suok ku mua. Ama'n rôl inringtakin vântîrton minli ngei Pathien'n pilchung le tuikhanglien siet theina racham a pêk ngeia a koisam ngeia."},{"book":"Chongphuong","chapter":"7","verse":"3","text":"Vântîrton han, “Ei Pathien tîrlâmngei an machalngeia mohôr ei nam mâka chu pilchung, tuikhanglien le thingkungngei hih la siet hi no roh,” 7:3: Ezek 9:4,6 a tia."},{"book":"Chongphuong","chapter":"7","verse":"4","text":"Male an machalngeia Pathien mohôr nama om ngei mijôn hah rilin ko oma, anni ngei hah 144,000 an ni. Anni ngei hah Israel jât sômleinik ngei renga an nia,"},{"book":"Chongphuong","chapter":"7","verse":"5-8","text":"mohôr nâma om ngei chu ajât zeta isâng sômleinik an nia: Judah, Reuben, Gad, Asher, Naphtali, Manasseh, Simeon, Levi, Issachar, Zebulun, Joseph, le Benjamin."},{"book":"Chongphuong","chapter":"7","verse":"9","text":"Masuole chu ko hong ena, male mahan loko tamsabakngei an oma mipui tamtie chu tutên telsuoloi dôr an ni! Anni ngei hah namtina mingei, jâttina mingei, chitina mingei, le chongtina mingei puon ngoia invôn an kutngeia lepâibuongei chôiin rêngsukmun le Belrite makunga an inding ku mua."},{"book":"Chongphuong","chapter":"7","verse":"10","text":"Anni ngei han rôl inringtakin, “Sanminringna hih ei Pathien, rêngsukmuna insungpu le Belrite renga hong kêng ani!” tiin an inieka."},{"book":"Chongphuong","chapter":"7","verse":"11","text":"Vântîrtonngei murdi hah rêngsukmun, upangei le iring parân minli ngei rihîla han an indinga. Hanchu anni nanâkin rêngsukmun motona han an mâi nuoi mintônin an inboka Pathien chubai an mûka,"},{"book":"Chongphuong","chapter":"7","verse":"12","text":"“Amen! Minpâkna, roiinpuina, vârna, râisânchongrilna, miritna, râtna, le sinthotheina ngei chu tuonsôt tuonsôtin Pathien ta ani! Amen!” an tia."},{"book":"Chongphuong","chapter":"7","verse":"13","text":"Upangei lâia inkhatin ko kôm, “Hi puon ngoia invongei hi tu ngei mo an ni, kho renga hong mo an ni?” tiin ni rekela."},{"book":"Chongphuong","chapter":"7","verse":"14","text":"“Pu, riet mu-ung. Nangman kêng ni riet” tiin ku thuona.7:14: Dan 12:1; Mat 24:21; Mk 13:19"},{"book":"Chongphuong","chapter":"7","verse":"15","text":"Masika han, Pathien rêngsukmun motona indingin sûn le jân a biekina ama sin an tho ngâi ani. rêngsukmuna insung ngâipu han anni ngei hah amakunga rung ngei atih."},{"book":"Chongphuong","chapter":"7","verse":"16","text":"An vonchâm tet khâi no nia, an tui khom inrâl tet khâi no ni; nisa lum khomin kâng ngei khâi no nia, alum dadang khomin kâng ngei khâi no ni,7:16: Isa 49:10"},{"book":"Chongphuong","chapter":"7","verse":"17","text":"asikchu Belrite rêngsukmun alâitaka insungpu hih anni ngei Belrihôlpu nîng a ta, male ama'n ringna tuikuongngeia han ruoi ngei atih. Male Pathien'n an mitngei renga mitrithingei murdi hûiminsâi pe ngei atih.”7:17: Lap 23:1; Ezek 34:23; Lap 23:2; Isa 49:10; 25:8"}]}