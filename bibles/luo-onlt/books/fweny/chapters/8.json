{"data":[{"book":"Fweny","chapter":"8","verse":"1","text":"Kane oketho kido mar abiriyo, polo nolingʼ thi kuom kinde ma dirom nus sa."},{"book":"Fweny","chapter":"8","verse":"2","text":"Eka naneno malaike abiriyo mochungo e nyim Nyasaye, kendo nomigi turumbete abiriyo."},{"book":"Fweny","chapter":"8","verse":"3","text":"Malaika moro machielo nobiro mochungo but kendo mar misango, kotingʼo tap ubani mar dhahabu. Nomiye ubani mangʼeny, kaluwore gi lemo mar jomaler duto, mondo ochiw ewi kendo mar misango molos gi dhahabu manie nyim kom duongʼ."},{"book":"Fweny","chapter":"8","verse":"4","text":"Iro mar ubani motingʼo lamo mag jomaler nodum kadhi malo e nyim Nyasaye koa e lwet malaika."},{"book":"Fweny","chapter":"8","verse":"5","text":"Bangʼe malaika nokawo tap ubani, mi opongʼo gi mach moa e kendo mar misango, eka nobole e piny. Bangʼ mano polo nomil malich kariadore matek ka mor, kendo piny noyiengni."},{"book":"Fweny","chapter":"8","verse":"6","text":"Eka malaike abiriyo mane nigi turumbete abiriyogo ne oikore goyogi."},{"book":"Fweny","chapter":"8","verse":"7","text":"Malaika mokwongo nogoyo turumbetene, to pe gi mach mokikore gi remo ema ne owuok, kendo nopuk e piny. To bath piny moromo achiel kuom adek nowangʼ, kendo achiel kuom adek mar yien bende maromo kamano nowangʼ gi lum mangʼich duto nowangʼ."},{"book":"Fweny","chapter":"8","verse":"8","text":"Malaika mar ariyo nogoyo turumbetene, mi gima chalo gi got maduongʼ, maliel gi mach, nowiti e nam. To bath nam moromo achiel kuom adek nolokore remo,"},{"book":"Fweny","chapter":"8","verse":"9","text":"momiyo achiel kuom adek mar gik mangima manie nam notho, kendo achiel kuom adek mar yiedhi manie nam nokethi."},{"book":"Fweny","chapter":"8","verse":"10","text":"Eka malaika mar adek nogoyo turumbetene mi sulwe maduongʼ maliel ka toch nolwar oa e polo, nolwar kuom achiel mar adek mag aore, kendo kuom sokni duto."},{"book":"Fweny","chapter":"8","verse":"11","text":"Nying sulweno en, “Gima Kech,” kamano bende achiel kuom adek mar pi nolokore makech, kendo pige makechgo nomiyo ji mangʼeny otho."},{"book":"Fweny","chapter":"8","verse":"12","text":"Kendo malaika mar angʼwen nogoyo turumbetene, mi achiel kuom adek mar chiengʼ gi achiel kuom adek mar dwe, kod mar sulwe, notimo mudho, to achiel kuom adek mar odiechiengʼ gi otieno bende notimo mudho."},{"book":"Fweny","chapter":"8","verse":"13","text":"Bangʼe nangʼicho mi awinjo ongo mafuyo e kor polo kaywak matek niya, “Lit! Lit! Lit ni joma odak e piny, nikech turumbete modongʼ ma malaike adek biro goyo!”"}]}