{"data":[{"book":"1 K'orontos","chapter":"7","verse":"1","text":"Taash guut'at it attso, asho máátsonton gonkewo b́k'azink'ere shege."},{"book":"1 K'orontos","chapter":"7","verse":"2","text":"Ernmó widatse wokoosh nungush ik iko b́ took máátso de'e, mááts ik ikunu b took kenihosh máátso amiye."},{"book":"1 K'orontos","chapter":"7","verse":"3","text":"Keniho b́máátsush k'alo bín geyitu de'eyi niwo bísh bazik'aye, mank'o máátsu bkenihsh k'alo bish geyit de'eyi niwo bísh bazik'ayiye."},{"book":"1 K'orontos","chapter":"7","verse":"4","text":"Máátsu bi atsatse alo deshatsane, biatsatse alo detstso b kenihiye. Mank'owere keniho bíatsatse alo deshatse, bí atsatse alo detstsu máátsuniye."},{"book":"1 K'orontos","chapter":"7","verse":"5","text":"Kup'ar Ik' k'onosh it gitets ik wotde manorush b́wotiyala bako k'aleyon iko ikosh de'eyi niwo bazik'aye. Manatse tuutson it tooko kordek'o maawr it eree shed'ano it ats fadewo b́doorawok'o aani towaar wotoore."},{"book":"1 K'orontos","chapter":"7","verse":"6","text":"Han itsh tietir izook'owa bako tzaziyok'owaliye."},{"book":"1 K'orontos","chapter":"7","verse":"7","text":"Ash jamo tikok'o máátso b́de'aawo b́beyink'ere shunfee b́teshi, ernmó Ik'o ik ikosh k'osh k'osh imo imre, iko ik naari imo, k'oshnuwere k'osh imo detsfe."},{"book":"1 K'orontos","chapter":"7","verse":"8","text":"De'erawwotsnat bokenih k'irts máátswotssh tietetuwo hank'oyiye, bode'erawo tikok'o wotarr bobeyink'ere sheenge."},{"book":"1 K'orontos","chapter":"7","verse":"9","text":"Ernmó meetsi tewnon mis'oniyere de'ewo b́k'antsotse botoko kordek'o bomawiyal de'ewne."},{"book":"1 K'orontos","chapter":"7","verse":"10","text":"De'etsuwotsshmó t'imet tzaziyo haniye, tzaziyanwere Doonzoka bako tikaliye, dek'ets máátsu bkenihatse fakshek'ayiye."},{"book":"1 K'orontos","chapter":"7","verse":"11","text":"B faksheeyalowere máátso amaniyere bíyal beewiye, wee bkenihnton maneewiye, mank'owere keniho b́máátsu fakshk'aye."},{"book":"1 K'orontos","chapter":"7","verse":"12","text":"K'oshuwotsshmó doonzo b́woterawo taa ttookon t etiruwo hank'owiye, krstiyani ash iko krstiyani woteraw máátsu b́detsal err towaar beyo bgeyiyal fakshk'aye."},{"book":"1 K'orontos","chapter":"7","verse":"13","text":"Krstiyani wotts máátsu krstiyani woteraw kenihodetsfawotiyal binton towaar beyo b́geyiyal keshk'ayiye."},{"book":"1 K'orontos","chapter":"7","verse":"14","text":"Krstiyani woteraw keniho krstiyan wotts b́máátsu atse tuutson Ik'i jir wotituwe, krstiyani woteraw máátsunwere krtiyani wotts kenihoatse tuutson Ik'i jir wotituwane, mank'o wotob́k'azink'ere it nana'úwots Ik'i ashuwotsi wotofalrawnk'nee, mank'oon it beyalmó it nana'úwots Ik'i ashuwotsiye."},{"book":"1 K'orontos","chapter":"7","verse":"15","text":"Krstiyani woterawo fakshewo b́geyiyal fakshewe, mank'onmó krstiyaniwo mantstso kenih wotowa máátso eegi naari keewon detseratse. Ik'o noon b́s'eeg jeenon nobetuwok'owe."},{"book":"1 K'orontos","chapter":"7","verse":"16","text":"Nee krstiyani máátsune, krstiyani woterawo nkenihi daneraka nworitka wotiyal eege ndani? Neewere krstiyani nungushono, krstiyani woteraw nmáátsu nworitka wotiyal eege ndani?"},{"book":"1 K'orontos","chapter":"7","verse":"17","text":"Ik iko Doonzo b́ imts imok'onat b́ s'eegeori b́teshtsok'on beewe, Ik'i moowwotssh ti imtso bín bojisheetuwo haniye."},{"book":"1 K'orontos","chapter":"7","verse":"18","text":"Asho konuwor wotowa gofo bíamiyak s'eegeka wotiyal gofo amawok'o wotosh gawuk'aye, gofo bíamawo s'eegeka wotiyalo gofamo geek'aye."},{"book":"1 K'orontos","chapter":"7","verse":"19","text":"Gof amonu gof amk'azonuwere k'awuntso deshatse, Ik'o tzaziyo korde'er finats jitsoniye k'awtsetsoni."},{"book":"1 K'orontos","chapter":"7","verse":"20","text":"Mansh asho ik ikon Ik'o bín b́ s'eegor b́teshtsok'on beewe."},{"book":"1 K'orontos","chapter":"7","verse":"21","text":"Ik'o neen b́ s'eegor guutse nteshi? Nwotiyalor eegor woteratse, mansh kic'k'aye, nas' keshi goo ndatsitka wotiyal goo man neesh beshk'aye."},{"book":"1 K'orontos","chapter":"7","verse":"22","text":"Guuts wotat b́befere Doonzon s'eegets asho Doonzon nas' keshke, mank'owere nas'o wotat b́befere s'eegets asho Krstossh guutse."},{"book":"1 K'orontos","chapter":"7","verse":"23","text":"Ik'o k'awuntson iti b́kewutsotse ashuwots guutso wotk'ayere."},{"book":"1 K'orontos","chapter":"7","verse":"24","text":"Mansh tíeeshwotso asho ik ikon b́ seegeyori b́teshtsok'on Ik'onton mank'oon beewe."},{"book":"1 K'orontos","chapter":"7","verse":"25","text":"De'eraw ashuwots jangosh Doonzoke tdek'ts tzaziyo deshatse, ernmó doonzo mhretyon amanek twottsotse ttook asaabiyo hanats dabr tt'intsitwoniye."},{"book":"1 K'orontos","chapter":"7","verse":"26","text":"And nobeyiru gizeyo kic'its gize b́wottsotse de'eraniye bíyal beyo sheeng arefee taasha,"},{"book":"1 K'orontos","chapter":"7","verse":"27","text":"B́woteferowere máátso dek'ri wotiyal faksho geek'aye, máátso de'atsne wotiyal dek'osh geek'aye."},{"book":"1 K'orontos","chapter":"7","verse":"28","text":"Ernmó nee máátso ndek'al niats morro wotituwe etaliye, mank'owere baarna'a iku máátso bíamal morro bi ats wotituwe etaliye, wotowa ére de'eyiru ashuwotsi datsanatsi beyi kic'o ayide boon daatsituwe, ttewunonuwere kic'anitse itkashitwok'owe."},{"book":"1 K'orontos","chapter":"7","verse":"29","text":"Ti eshuwotso! taa itsh tietirwo hank'oyiye, dúronúwo k'awnwtsere, haniyak eshe mááts detstswots mááts deshawok'o wotaarr beewne. Mááts detstswots deshawok'o wotarr beewne."},{"book":"1 K'orontos","chapter":"7","verse":"30","text":"Shiyanirwonwere shiyaanerawwotsk'o, geneeúwirwots geneeúwerawwotskok'o wotde'er beewunee, k'ac' keewirwots, k'ac' iko deshawwotsk'ok'o woshde'er boatso taawunee."},{"book":"1 K'orontos","chapter":"7","verse":"31","text":"Datsanatsi gaalon kis' keshiru jamwots bín kis' keyawok'o wotde'er beewunee, andi be'eyiru datsan beshitke."},{"book":"1 K'orontos","chapter":"7","verse":"32","text":"Mansh konnari hasabiyon it kic'eraawon it beyo shunfee, mááts de'awu asho doonzo b́geneeúshit keewo b́geyiruwotse bíasabiyo b́ t'iwintsit doonzosh s'iilit finatse."},{"book":"1 K'orontos","chapter":"7","verse":"33","text":"Mááts dek'ts asho bíasabiruwo datsan keewonat b́máátsú bín b́geneeúshit keewe."},{"book":"1 K'orontos","chapter":"7","verse":"34","text":"Manatse tuutson bíasabiyo gitok kaywutsere etee. Mank'o mááts amaaw máátsu wee baarnaú bmeetsonat bshayiron S'ayinr doonzok woto bgeyituwotse bi asaabiyo b́t'iwintsit doonzo s'ilits finatse, mááts amts máátsunmó bkenihi máác'o k'eezosh bgeyiruwotse bgawir datsatsi keewe."},{"book":"1 K'orontos","chapter":"7","verse":"35","text":"Taa han itsh tietiru kamboots kindr it kic'ituwok'owa etaatniyaliye itsh b́ sheengetuwok'owa etaatniye, t tewunonuwere it niwon beyarr it asaabiyo b́ bad'erawo nibi s'eenon doonzosh itfinituwok'owe."},{"book":"1 K'orontos","chapter":"7","verse":"36","text":"Ik asho b́ wid'tsu dek' k'azosh b́ k'ut'iyakon mank'o b́ k'alo na'a mansh sheeng wot b́ k'azok'o bísh b́shiyeyal, maniyere okoon bin dek'o b́ geyiyal, b́ deek'onu ar bísh bíariyal b́ tewuntsok'on b́ dek'al morro woteratse, eshe dee'ewune."},{"book":"1 K'orontos","chapter":"7","verse":"37","text":"Ernmó ik asho b́ nibo b́ kúp'iyal, b́ dek'etuwok'o bín woshit keewo aali wotiyal, b́ tewuno kordeketuwe wotiyal, b́ wid'tsu dek' k'azosh b́ k'ut'iyal sheenge b́ k'ali."},{"book":"1 K'orontos","chapter":"7","verse":"38","text":"Eshe mááts dek'etuwo sheenge b́k'ali, mááts de'awonmó bogshdek't sheenge b́ k'ali."},{"book":"1 K'orontos","chapter":"7","verse":"39","text":"Máátsu b kenihi kashon b́ befetsosh de'eyi nemon tipekiye, b kenihi b́ k'iriyalomó b shúntsosh amoosh falfane, bi amet asho amants woto geyife."},{"book":"1 K'orontos","chapter":"7","verse":"40","text":"T s'ilok'onomó máátso amaniyere biyal b beyink'e k'anefe, geene'arniye b beeti, taa Ik' shayiro t detstsok'o arefee."}]}