{"data":[{"book":"U-Eksodasi","chapter":"33","verse":"1","text":"UThixo wasesithi kuMosi, “Suka kule indawo wena labantu owabakhupha elizweni laseGibhithe, uye elizweni engalithembisa u-Abhrahama lo-Isaka loJakhobe ngifunga ngisithi, ‘Ngizalinika inzalo yakho.’"},{"book":"U-Eksodasi","chapter":"33","verse":"2","text":"Ngizathuma ingilosi ihambe phambi kwakho ixotshe amaKhenani, ama-Amori, amaHithi, amaPherizi, amaHivi lamaJebusi."},{"book":"U-Eksodasi","chapter":"33","verse":"3","text":"Yana elizweni eligeleza uchago loluju. Kodwa mina angiyikuhamba lani ngoba lingabantu abantamo zilukhuni, hlezi ngilibhubhise endleleni.”"},{"book":"U-Eksodasi","chapter":"33","verse":"4","text":"Kwathi lapho abantu sebezwe amazwi la adabukisayo baqalisa ukukhala, akwaze kwaba loyedwa owagqiza izigqizo zakhe."},{"book":"U-Eksodasi","chapter":"33","verse":"5","text":"Phela uThixo wayethe kuMosi, “Tshela abako-Israyeli uthi, ‘Lina lingabantu abantamo zilukhuni. Nxa ngingahamba lani loba okomzuzwana nje, ngingalibhubhisa. Khathesi khululani izigqizo zenu; ngizakwenza isinqumo ukuthi ngenzeni ngani.’ ”"},{"book":"U-Eksodasi","chapter":"33","verse":"6","text":"Ngakho-ke abako-Israyeli bazikhipha izigqizo zabo entabeni yeHorebhi."},{"book":"U-Eksodasi","chapter":"33","verse":"7","text":"UMosi wayejwayele ukuthatha ithente ayelimisa ngaphandle bucwadlana lezihonqo. Walibiza ngokuthi “lithente lokuhlangana.” Ubani lobani owayedinga uThixo wayesiya ethenteni lokuhlangana ngaphandle kwezihonqo."},{"book":"U-Eksodasi","chapter":"33","verse":"8","text":"Kwakusithi-ke lapho uMosi ephuma esiya kulelothente abantu bonke babesukuma bame eminyango yamathente abo bakhangele uMosi aze angene ethenteni."},{"book":"U-Eksodasi","chapter":"33","verse":"9","text":"Kwakusithi uMosi esengena ethenteni insika yeyezi yehlele phansi ime emnyango wethente lapho uThixo ekhuluma loMosi."},{"book":"U-Eksodasi","chapter":"33","verse":"10","text":"Kwakusithi abantu bangabona insika yeyezi isimi emnyango wethente basukume bonke bakhonze; lowo lalowo emnyango wethente lakhe."},{"book":"U-Eksodasi","chapter":"33","verse":"11","text":"UThixo wayekhuluma loMosi ubuso ngobuso njengomuntu ekhuluma lomngane wakhe. Ngemva kwalokho uMosi wayebuyela ezihonqweni, kodwa umncedisi wakhe owayesesemncane, uJoshuwa indodana kaNuni, wayengasuki ethenteni."},{"book":"U-Eksodasi","chapter":"33","verse":"12","text":"UMosi wathi kuThixo, “Ubulokhu ungitshela usithi, ‘Khokhela abantu laba,’ kodwa kawungazisanga ukuthi ngubani ozamthuma ukuba ahambe lami. Utshilo wathi, ‘Ngiyakwazi ngebizo, njalo ufumene umusa kimi.’"},{"book":"U-Eksodasi","chapter":"33","verse":"13","text":"Nxa uthokoza ngami, ngifundisa izindlela zakho ukuze ngikwazi, ngiqhubeke ngithola umusa kuwe. Khumbula futhi lokuthi isizwe lesi singabantu bakho.”"},{"book":"U-Eksodasi","chapter":"33","verse":"14","text":"UThixo waphendula wathi, “NgoBukhona bami ngizahamba lawe ngikuphumuze.”"},{"book":"U-Eksodasi","chapter":"33","verse":"15","text":"UMosi wathi kuye, “Nxa uBukhona bakho bungahambi lathi, ungasisusi lapha."},{"book":"U-Eksodasi","chapter":"33","verse":"16","text":"Umuntu angakwazi njani ukuthi mina labantu bakho sifumene umusa kuwe ngaphandle kokuba uhamba lathi na? Kuyini okunye okungasiphawula, mina labantu bakho, kwabanye abantu bonke emhlabeni na?”"},{"book":"U-Eksodasi","chapter":"33","verse":"17","text":"UThixo wathi kuMosi, “Ngizakwenza khona kanye lokhu okucelileyo ngoba ngiyathokoza ngawe, njalo ngikwazi ngebizo.”"},{"book":"U-Eksodasi","chapter":"33","verse":"18","text":"UMosi wasesithi, “Ngicela ukuba ungitshengise inkazimulo yakho.”"},{"book":"U-Eksodasi","chapter":"33","verse":"19","text":"UThixo wasesithi, “Ngizakwenza ukulunga kwami kudlule phambi kwakho, njalo ngizamemezela ibizo lami, uThixo, phambi kwakho. Ngizakuba lesihawu kulowo engizakuba lesihawu kuye njalo ngibe lesisa kulowo engizakuba lesisa kuye.”"},{"book":"U-Eksodasi","chapter":"33","verse":"20","text":"UThixo waqhubeka wathi, “Kodwa, ubuso bami awungeke ububone, ngoba kakho ongangibona aphile.”"},{"book":"U-Eksodasi","chapter":"33","verse":"21","text":"UThixo wabuya wathi, “Kulendawo phansi kwami lapho ongema khona phezu kwedwala."},{"book":"U-Eksodasi","chapter":"33","verse":"22","text":"Kuzakuthi lapho inkazimulo yami isedlula eduze, ngizakufaka emnkenkeni wedwala ngikusithe ngesandla sami ngize ngidlule."},{"book":"U-Eksodasi","chapter":"33","verse":"23","text":"Emva kwalokho ngizasusa isandla sami ubone umhlane wami; kodwa ubuso bami akumelanga ububone.”"}]}