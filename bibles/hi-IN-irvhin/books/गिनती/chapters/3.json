{"data":[{"book":"गिनती","chapter":"3","verse":"1","text":"जिस समय यहोवा ने सीनै पर्वत के पास मूसा से बातें की उस समय हारून और मूसा की यह वंशावली थी।"},{"book":"गिनती","chapter":"3","verse":"2","text":"हारून के पुत्रों के नाम ये हैं नादाब जो उसका जेठा था, और अबीहू, एलीआजर और ईतामार;"},{"book":"गिनती","chapter":"3","verse":"3","text":"हारून के पुत्र, जो अभिषिक्त याजक थे, और उनका संस्कार याजक का काम करने के लिये हुआ था, उनके नाम ये हैं।"},{"book":"गिनती","chapter":"3","verse":"4","text":"नादाब और अबीहू जिस समय सीनै के जंगल में यहोवा के सम्मुख अनुचित आग ले गए उसी समय यहोवा के सामने मर गए थे; और वे पुत्रहीन भी थे। एलीआजर और ईतामार अपने पिता हारून के साथ याजक का काम करते रहे।"},{"book":"गिनती","chapter":"3","verse":"5","text":"फिर यहोवा ने मूसा से कहा,"},{"book":"गिनती","chapter":"3","verse":"6","text":"“लेवी गोत्रवालों को समीप ले आकर हारून याजक के सामने खड़ा कर कि वे उसकी सहायता करें।"},{"book":"गिनती","chapter":"3","verse":"7","text":"जो कुछ उसकी ओर से और सारी मण्डली की ओर से उन्हें सौंपा जाए उसकी देख-रेख वे मिलापवाले तम्बू के सामने करें, इस प्रकार वे तम्बू की सेवा करें3:7 सेवा करें: उसको जैसा सहयोग दें कि उस पर और कलीसिया पर जो दायित्व बोझ था वह निभाया जाए ;"},{"book":"गिनती","chapter":"3","verse":"8","text":"वे मिलापवाले तम्बू के सम्पूर्ण सामान की और इस्राएलियों की सौंपी हुई वस्तुओं की भी देख-रेख करें, इस प्रकार वे निवास-स्थान की सेवा करें।"},{"book":"गिनती","chapter":"3","verse":"9","text":"और तू लेवियों को हारून और उसके पुत्रों को सौंप दे; और वे इस्राएलियों की ओर से हारून को सम्पूर्ण रीति से अर्पण किए हुए हों।"},{"book":"गिनती","chapter":"3","verse":"10","text":"और हारून और उसके पुत्रों को याजक के पद पर नियुक्त कर, और वे अपने याजकपद को सम्भालें; और यदि परदेशी समीप आए, तो वह मार डाला जाए।”"},{"book":"गिनती","chapter":"3","verse":"11","text":"फिर यहोवा ने मूसा से कहा,"},{"book":"गिनती","chapter":"3","verse":"12","text":"“सुन इस्राएली स्त्रियों के सब पहिलौठों के बदले, मैं इस्राएलियों में से लेवियों को ले लेता हूँ; इसलिए लेवीय मेरे ही हों।"},{"book":"गिनती","chapter":"3","verse":"13","text":"सब पहलौठे3:13 सब पहलौठे: वे सब मेरे ही होंगे वे मेरे ही ठहरेंगे यहोवा के पहिलौठों के स्थान में मेरे हैं; क्योंकि जिस दिन मैंने मिस्र देश के सब पहिलौठों को मारा, उसी दिन मैंने क्या मनुष्य क्या पशु इस्राएलियों के सब पहिलौठों को अपने लिये पवित्र ठहराया; इसलिए वे मेरे ही ठहरेंगे; मैं यहोवा हूँ।”"},{"book":"गिनती","chapter":"3","verse":"14","text":"फिर यहोवा ने सीनै के जंगल में मूसा से कहा,"},{"book":"गिनती","chapter":"3","verse":"15","text":"“लेवियों में से जितने पुरुष एक महीने या उससे अधिक आयु के हों उनको उनके पितरों के घरानों और उनके कुलों के अनुसार गिन ले।”"},{"book":"गिनती","chapter":"3","verse":"16","text":"यह आज्ञा पाकर मूसा ने यहोवा के कहे अनुसार उनको गिन लिया।"},{"book":"गिनती","chapter":"3","verse":"17","text":"लेवी के पुत्रों के नाम ये हैं, अर्थात् गेर्शोन, कहात, और मरारी।"},{"book":"गिनती","chapter":"3","verse":"18","text":"और गेर्शोन के पुत्र जिनसे उसके कुल चले उनके नाम ये हैं, अर्थात् लिब्नी और शिमी।"},{"book":"गिनती","chapter":"3","verse":"19","text":"कहात के पुत्र जिनसे उसके कुल चले उनके नाम ये हैं, अर्थात् अम्राम, यिसहार, हेब्रोन, और उज्जीएल।"},{"book":"गिनती","chapter":"3","verse":"20","text":"और मरारी के पुत्र जिनसे उसके कुल चले ये हैं, अर्थात् महली और मूशी। ये लेवियों के कुल अपने पितरों के घरानों के अनुसार हैं।"},{"book":"गिनती","chapter":"3","verse":"21","text":"गेर्शोन से लिब्नियों और शिमियों के कुल चले; गेर्शोनवंशियों के कुल ये ही हैं।"},{"book":"गिनती","chapter":"3","verse":"22","text":"इनमें से जितने पुरुषों की आयु एक महीने की या उससे अधिक थी, उन सभी की गिनती साढ़े सात हजार थी।"},{"book":"गिनती","chapter":"3","verse":"23","text":"गेर्शोनवाले कुल निवास के पीछे पश्चिम की ओर अपने डेरे डाला करें;"},{"book":"गिनती","chapter":"3","verse":"24","text":"और गेर्शोनियों के मूलपुरुष के घराने का प्रधान लाएल का पुत्र एल्यासाप हो।"},{"book":"गिनती","chapter":"3","verse":"25","text":"और मिलापवाले तम्बू की जो वस्तुएँ गेर्शोनवंशियों को सौंपी जाएँ वे ये हों, अर्थात् निवास और तम्बू, और उसका आवरण, और मिलापवाले तम्बू के द्वार का परदा,"},{"book":"गिनती","chapter":"3","verse":"26","text":"और जो आँगन निवास और वेदी के चारों ओर है उसके पर्दे, और उसके द्वार का परदा, और सब डोरियाँ जो उसमें काम आती हैं।"},{"book":"गिनती","chapter":"3","verse":"27","text":"फिर कहात से अम्रामियों, यिसहारियों, हेब्रोनियों, और उज्जीएलियों के कुल चले; कहातियों के कुल ये ही हैं।"},{"book":"गिनती","chapter":"3","verse":"28","text":"उनमें से जितने पुरुषों की आयु एक महीने की या उससे अधिक थी उनकी गिनती आठ हजार छः सौ थी। उन पर पवित्रस्थान की देख-रेख का उत्तरदायित्व था।"},{"book":"गिनती","chapter":"3","verse":"29","text":"कहातियों के कुल निवास-स्थान की उस ओर अपने डेरे डाला करें जो दक्षिण की ओर है;"},{"book":"गिनती","chapter":"3","verse":"30","text":"और कहातियों के मूलपुरुष के घराने का प्रधान उज्जीएल का पुत्र एलीसापान हो।"},{"book":"गिनती","chapter":"3","verse":"31","text":"और जो वस्तुएँ उनको सौंपी जाएँ वे सन्दूक, मेज, दीवट, वेदियाँ, और पवित्रस्थान का वह सामान जिससे सेवा टहल होती है, और परदा; अर्थात् पवित्रस्थान में काम में आनेवाला सारा सामान हो।"},{"book":"गिनती","chapter":"3","verse":"32","text":"और लेवियों के प्रधानों का प्रधान हारून याजक का पुत्र एलीआजर हो, और जो लोग पवित्रस्थान की सौंपी हुई वस्तुओं की देख-रेख करेंगे उन पर वही मुखिया ठहरे।"},{"book":"गिनती","chapter":"3","verse":"33","text":"फिर मरारी से महलियों और मूशियों के कुल चले; मरारी के कुल ये ही हैं।"},{"book":"गिनती","chapter":"3","verse":"34","text":"इनमें से जितने पुरुषों की आयु एक महीने की या उससे अधिक थी उन सभी की गिनती छः हजार दो सौ थी।"},{"book":"गिनती","chapter":"3","verse":"35","text":"और मरारी के कुलों के मूलपुरुष के घराने का प्रधान अबीहैल का पुत्र सूरीएल हो; ये लोग निवास के उत्तर की ओर अपने डेरे खड़े करें।"},{"book":"गिनती","chapter":"3","verse":"36","text":"और जो वस्तुएँ मरारीवंशियों को सौंपी जाएँ कि वे उनकी देख-रेख करें, वे निवास के तख्ते, बेंड़े, खम्भे, कुर्सियाँ, और सारा सामान; निदान जो कुछ उसके लगाने में काम आए;"},{"book":"गिनती","chapter":"3","verse":"37","text":"और चारों ओर के आँगन के खम्भे, और उनकी कुर्सियाँ, खूँटे और डोरियाँ हों।"},{"book":"गिनती","chapter":"3","verse":"38","text":"और जो मिलापवाले तम्बू के सामने, अर्थात् निवास के सामने, पूर्व की ओर जहाँ से सूर्योदय होता है, अपने डेरे डाला करें, वे मूसा और हारून और उसके पुत्रों के डेरे हों, और पवित्रस्थान की देख-रेख इस्राएलियों के बदले वे ही किया करें, और दूसरा जो कोई उसके समीप आए वह मार डाला जाए।"},{"book":"गिनती","chapter":"3","verse":"39","text":"यहोवा की इस आज्ञा को पाकर एक महीने की या उससे अधिक आयु वाले जितने लेवीय पुरुषों को मूसा और हारून ने उनके कुलों के अनुसार गिना, वे सब के सब बाईस हजार थे।"},{"book":"गिनती","chapter":"3","verse":"40","text":"फिर यहोवा ने मूसा से कहा, “इस्राएलियों के जितने पहलौठे पुरुषों की आयु एक महीने की या उससे अधिक है, उन सभी को नाम ले लेकर गिन ले।"},{"book":"गिनती","chapter":"3","verse":"41","text":"और मेरे लिये इस्राएलियों के सब पहिलौठों के बदले लेवियों को, और इस्राएलियों के पशुओं के सब पहिलौठों के बदले लेवियों के पशुओं को ले; मैं यहोवा हूँ।”"},{"book":"गिनती","chapter":"3","verse":"42","text":"यहोवा की इस आज्ञा के अनुसार मूसा ने इस्राएलियों के सब पहिलौठों को गिन लिया।"},{"book":"गिनती","chapter":"3","verse":"43","text":"और सब पहलौठे पुरुष जिनकी आयु एक महीने की या उससे अधिक थी, उनके नामों की गिनती बाईस हजार दो सौ तिहत्तर थी।"},{"book":"गिनती","chapter":"3","verse":"44","text":"तब यहोवा ने मूसा से कहा,"},{"book":"गिनती","chapter":"3","verse":"45","text":"“इस्राएलियों के सब पहिलौठों के बदले लेवियों को, और उनके पशुओं के बदले लेवियों के पशुओं को ले; और लेवीय मेरे ही हों; मैं यहोवा हूँ।"},{"book":"गिनती","chapter":"3","verse":"46","text":"और इस्राएलियों के पहिलौठों में से जो दो सौ तिहत्तर गिनती में लेवियों से अधिक हैं, उनके छुड़ाने के लिये,"},{"book":"गिनती","chapter":"3","verse":"47","text":"पुरुष पाँच शेकेल ले; वे पवित्रस्थान के शेकेल के हिसाब से हों, अर्थात् बीस गेरा का शेकेल हो।"},{"book":"गिनती","chapter":"3","verse":"48","text":"और जो रुपया उन अधिक पहिलौठों की छुड़ौती का होगा उसे हारून और उसके पुत्रों को दे देना।”"},{"book":"गिनती","chapter":"3","verse":"49","text":"अतः जो इस्राएली पहलौठे लेवियों के द्वारा छुड़ाए हुओं से अधिक थे उनके हाथ से मूसा ने छुड़ौती का रुपया लिया।"},{"book":"गिनती","chapter":"3","verse":"50","text":"और एक हजार तीन सौ पैंसठ शेकेल रुपया पवित्रस्थान के शेकेल के हिसाब से वसूल हुआ।"},{"book":"गिनती","chapter":"3","verse":"51","text":"और यहोवा की आज्ञा के अनुसार मूसा ने छुड़ाए हुओं का रुपया हारून और उसके पुत्रों को दे दिया।"}]}