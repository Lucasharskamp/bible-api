{"data":[{"book":"2 КАРЫНФЯНАЎ","chapter":"12","verse":"1","text":"Няма карысьці хваліцца мне; бо я прыйду да відзежаў і адкрыцьцяў Гасподніх."},{"book":"2 КАРЫНФЯНАЎ","chapter":"12","verse":"2","text":"Ведаю чалавека ў Хрысьце, які чатырнаццаць гадоў таму назад, - ці ў целе, ня ведаю, ці ня ў целе, ня ведаю: Бог ведае, - захоплены быў да трэйцяга неба."},{"book":"2 КАРЫНФЯНАЎ","chapter":"12","verse":"3","text":"І ведаю пра такога чалавека, - толькі ня ведаю - у целе, ці па-за целам: Бог ведае, -"},{"book":"2 КАРЫНФЯНАЎ","chapter":"12","verse":"4","text":"што ён быў узяты ў рай і чуў нявымоўныя словы, якіх чалавеку нельга пераказаць."},{"book":"2 КАРЫНФЯНАЎ","chapter":"12","verse":"5","text":"Такім чалавекам магу хваліцца; а сабою не пахвалюся, хіба што немачамі маімі."},{"book":"2 КАРЫНФЯНАЎ","chapter":"12","verse":"6","text":"Урэшце, калі захачу хваліцца, ня буду неразумны, бо скажу праўду; але я ўстрымліваюся, каб хто не падумаў пра мяне болей, чым колькі ўва мне бачыць, альбо чуе ад мяне."},{"book":"2 КАРЫНФЯНАЎ","chapter":"12","verse":"7","text":"І каб я не заганарыўся нязвычайнасьцю адкрыцьцяў, дадзена мне джала ў плоць, пасланец сатаны, тлуміць мяне, каб я не ганарыўся."},{"book":"2 КАРЫНФЯНАЎ","chapter":"12","verse":"8","text":"Тройчы маліў я Госпада за тое, каб адвёў яго ад мяне."},{"book":"2 КАРЫНФЯНАЎ","chapter":"12","verse":"9","text":"Але Гасподзь сказаў мне: «досыць табе мілаты Маёй, бо сіла Мая зьдзяйсьняецца ў немачы». І таму я найболш ахвоча буду хваліцца сваімі немачамі, каб жыла ўва мне сіла Хрыстовая."},{"book":"2 КАРЫНФЯНАЎ","chapter":"12","verse":"10","text":"Таму і любасна мне ў немачах, у крыўдах, у нястачах, у ганеньнях, ва ўцісках за Хрыста: бо калі я нямоглы, тады моцны."},{"book":"2 КАРЫНФЯНАЎ","chapter":"12","verse":"11","text":"Я дайшоў да неразумнасьці, хвалячыся: вы мяне да гэтага змусілі. Вам бы сьлед было хваліць мяне, бо я нічым ня горшы за тых «вышэйшых апосталаў», хоць я і нішто:"},{"book":"2 КАРЫНФЯНАЎ","chapter":"12","verse":"12","text":"прыкметы апостала зьявіліся перад вамі ўсякім цярпеньнем, азнакамі, цудамі і сіламі."},{"book":"2 КАРЫНФЯНАЎ","chapter":"12","verse":"13","text":"Бо чаго вам нестае перад іншымі цэрквамі, дык хіба толькі таго, што сам я ня быў вам цяжарам? Даруйце мне такую віну."},{"book":"2 КАРЫНФЯНАЎ","chapter":"12","verse":"14","text":"Вось, трэйці раз я гатовы ісьці да вас, і ня буду вам цяжарам, бо я шукаю ня вашага, а вас. Ня дзеці павінны зьбіраць маёмасьць бацькам, а бацькі дзецям."},{"book":"2 КАРЫНФЯНАЎ","chapter":"12","verse":"15","text":"Я ахвотна буду траціць сваё і зьнемагаць сябе за душы вашыя, нягледзячы на тое, што, вельмі моцна любячы вас, я меней любімы вамі."},{"book":"2 КАРЫНФЯНАЎ","chapter":"12","verse":"16","text":"Але няхай будзе, што сам я ня вельмі вас абцяжарваў, але, як што я хітры, дык хітрасьцю браў вас,"},{"book":"2 КАРЫНФЯНАЎ","chapter":"12","verse":"17","text":"але ці карыстаўся чым ад вас праз каго-небудзь з тых, каго пасылаў да вас?"},{"book":"2 КАРЫНФЯНАЎ","chapter":"12","verse":"18","text":"Я ўпрасіў Ціта, і паслаў зь ім аднаго брата: ці ж пакарыстаўся Ціт чым-небудзь вашым? Ці не ў адным духу мы дзейнічалі? Ці не адною дарогай хадзілі?"},{"book":"2 КАРЫНФЯНАЎ","chapter":"12","verse":"19","text":"Ці ня думаеце яшчэ, што мы толькі апраўдваемся перад вамі? Мы гаворым перад Богам, у Хрысьце, і ўсё гэта, любасныя, вам у навуку."},{"book":"2 КАРЫНФЯНАЎ","chapter":"12","verse":"20","text":"Бо я маю боязь, каб мне, калі я прыйду, не застаць вас такіх, якіх не хачу, а таксама каб і вы ня ўбачылі мяне такога, якога ня хочаце: каб не знайсьці ў вас нязгодзіц, зайздрасьці, гневу, сварак, паклёпаў, нагавораў, ганарыстасьці, беспарадкаў,"},{"book":"2 КАРЫНФЯНАЎ","chapter":"12","verse":"21","text":"каб зноў, калі прыйду, ня прынізіў мяне ў вас Бог мой, і каб не аплакваць мне многіх, якія зграшылі раней і не пакаяліся ў нячыстасьці і непатрэбстве, якое рабілі."}]}