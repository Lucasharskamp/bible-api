{"data":[{"book":"Makko","chapter":"15","verse":"1","text":"Amangwago mu makya olukiiko lwa bakabona abakulu, n’abakulembeze b’Abayudaaya, n’abannyonnyozi b’amateeka lwe Lukiiko Olukulu lwonna, ne bakuŋŋaana ne basiba Yesu, ne bamuweereza ewa Piraato."},{"book":"Makko","chapter":"15","verse":"2","text":"Piraato n’abuuza Yesu nti, “Ggwe Kabaka w’Abayudaaya?”"},{"book":"Makko","chapter":"15","verse":"3","text":"Awo bakabona abakulu ne bamulumiriza ebintu bingi."},{"book":"Makko","chapter":"15","verse":"4","text":"Naye Piraato n’addamu n’amubuuza nti, “Lwaki toliiko ky’oddamu? Laba bakulumiriza ebintu bingi.”"},{"book":"Makko","chapter":"15","verse":"5","text":"Naye Yesu n’asirika busirisi, era Piraato n’amwewuunya nnyo."},{"book":"Makko","chapter":"15","verse":"6","text":"Ku buli mbaga, Piraato yabateeranga omusibe omu gwe baabanga bamusabye."},{"book":"Makko","chapter":"15","verse":"7","text":"Omu ku basibe mu kiseera ekyo yali ayitibwa Balaba, eyali asibiddwa ne bajeemu banne olw’okutta abantu nga bakola obwegugungo."},{"book":"Makko","chapter":"15","verse":"8","text":"Awo Piraato n’agenda eri ekibiina n’ababuuza nga bwe yateranga okukola."},{"book":"Makko","chapter":"15","verse":"9","text":"N’ababuuza nti, “Mwandyagadde mbasumululire kabaka w’Abayudaaya?”"},{"book":"Makko","chapter":"15","verse":"10","text":"Kubanga yamanya nga bakabona abakulu bamuwaddeyo lwa buggya."},{"book":"Makko","chapter":"15","verse":"11","text":"Naye bakabona abakulu ne bafukuutirira ekibiina babateere Balaba sso ssi Yesu."},{"book":"Makko","chapter":"15","verse":"12","text":"Naye Piraato n’addamu n’ababuuza nti, “Omuntu ono gwe muyita kabaka w’Abayudaaya mwandyagadde mmukole ntya?”"},{"book":"Makko","chapter":"15","verse":"13","text":"Ne bawowoggana nti, “Mukomerere!”"},{"book":"Makko","chapter":"15","verse":"14","text":"Piraato n’ababuuza nti, “Lwaki? Azziza musango ki?” Naye bo ne beeyongera bweyongezi okuleekaana nti, “Mukomerere.”"},{"book":"Makko","chapter":"15","verse":"15","text":"Awo Piraato okusanyusa ekibiina, n’abasumululira Balaba. N’awaayo Yesu akomererwe ng’amaze okumukuba."},{"book":"Makko","chapter":"15","verse":"16","text":"Awo Abaserikale ne batwala Yesu mu luggya lw’olubiri, oluyitibwa Pulayitoliyo, ne bayita bannaabwe bonna abakuuma olubiri, ne bakuŋŋaana."},{"book":"Makko","chapter":"15","verse":"17","text":"Ne bamwambaza ekyambalo ekya ffulungu, ne bakola engule mu maggwa ne bagissa ku mutwe gwe."},{"book":"Makko","chapter":"15","verse":"18","text":"Ne balyoka bamulamusa nga bwe bagamba nti, “Mirembe! Kabaka w’Abayudaaya!”"},{"book":"Makko","chapter":"15","verse":"19","text":"Ne bamukuba omuggo ku mutwe, ne bamuwandulira amalusu, ne bamufukaamirira nga bwe bamuvuunamira."},{"book":"Makko","chapter":"15","verse":"20","text":"Bwe baamala okumuduulira, ne bamwambulamu ekyambalo ekya ffulungu ne bamwambaza engoye ze, ne bamutwala okumukomerera."},{"book":"Makko","chapter":"15","verse":"21","text":"Bwe baali bagenda ne basanga omusajja erinnya lye Simooni ow’e Kuleene,15:21 Kuleene kyali kibuga kikulu mu nsi y’e Libiya esangibwa mu bukiikakkono bwa Ssemazinga Afirika. Kyalimu Abayudaaya bangi, era kirabika nga Simooni yali omu ku Bayudaaya abaabeeranga mu kibuga ekyo abaali bazze okukwata Embaga ey’Okuyitako mu Yerusaalemi kitaawe wa Alegezanda ne Luufo eyali ava mu kyalo, ne bamuwaliriza yeetikke omusaalaba gwa Yesu."},{"book":"Makko","chapter":"15","verse":"22","text":"Awo ne batwala Yesu ne bamutuusa mu kifo ekiyitibwa Gologoosa, amakulu gaakyo nti Ekifo ky’Ekiwanga."},{"book":"Makko","chapter":"15","verse":"23","text":"Ne baddira wayini atabuddwamu envumbo ne bamuwa anyweko, naye n’amugaana.15:23 Wayini atabuddwamu envumbo kyali kyakunywa ekyakendezanga ku bulumi. Envumbo kimera ekisangibwa mu ddungu ly’e Buwalabu ne mu bitundu ebimu ebya Afirika"},{"book":"Makko","chapter":"15","verse":"24","text":"Awo ne bamukomerera ku musaalaba."},{"book":"Makko","chapter":"15","verse":"25","text":"Baamukomerera ku ssaawa ssatu ez’enkya."},{"book":"Makko","chapter":"15","verse":"26","text":"Ne batimba ekipande waggulu w’omutwe gwa Yesu, okwawandiikibwa nti,"},{"book":"Makko","chapter":"15","verse":"27","text":"Waaliwo abanyazi babiri abaakomererwa awamu naye, omu ku ludda lwa Yesu olwa ddyo, n’omulala ku kkono."},{"book":"Makko","chapter":"15","verse":"28","text":"Bwe kityo Ekyawandiikibwa ne kituukirira ekigamba nti, “Yabalirwa wamu n’abamenyi b’amateeka.”"},{"book":"Makko","chapter":"15","verse":"29","text":"Awo abaali bayitawo, ne bakoteka ku mitwe gyabwe nga bamuduulira, nga bwe bagamba nti, “Mumulaba! Wagamba okumenya Yeekaalu n’okugizimbira ennaku ssatu,"},{"book":"Makko","chapter":"15","verse":"30","text":"weerokole, okke wansi okuva ku musaalaba.”"},{"book":"Makko","chapter":"15","verse":"31","text":"Bakabona abakulu n’abawandiisi nabo baali bayimiridde awo nga baduulira Yesu, nga bagamba nti, “Yalokola balala, naye ye tasobola kwerokola!"},{"book":"Makko","chapter":"15","verse":"32","text":"Ggwe! Kristo, Kabaka wa Isirayiri! Kale kka ove ku musaalaba naffe tunaakukkiriza!” N’abanyazi ababiri abaakomererwa naye, nabo ne bamuvuma."},{"book":"Makko","chapter":"15","verse":"33","text":"Okuva ku ssaawa mukaaga ez’omu ttuntu okutuukira ddala ku ssaawa mwenda ez’olweggulo, ekizikiza ne kikwata ensi yonna."},{"book":"Makko","chapter":"15","verse":"34","text":"Awo Yesu n’akoowoola n’eddoboozi eddene nti, “Eroi, Eroi, lama, sabakusaani?” Amakulu nti, “Katonda wange, Katonda wange, Lwaki onjabulidde?”"},{"book":"Makko","chapter":"15","verse":"35","text":"Abamu ku bantu abaali bayimiridde awo bwe baamuwulira ne bagamba nti, “Ayita Eriya.”"},{"book":"Makko","chapter":"15","verse":"36","text":"Awo ne wabaawo eyadduka n’addira ekyangwe n’akijjuza wayini omukaatuufu, n’akisonseka ku luti, n’akiwanika eri Yesu anyweko, nga bw’agamba nti, “Mumuleke, ka tulabe obanga Eriya anajja n’amuwannulayo!”"},{"book":"Makko","chapter":"15","verse":"37","text":"Awo Yesu n’akoowoola n’eddoboozi ddene, n’awaayo obulamu bwe."},{"book":"Makko","chapter":"15","verse":"38","text":"Eggigi15:38 Eggigi ly’omu yeekaalu, lye lyayawulanga Ekifo Ekitukuvu n’Awatukuvu w’Awatukuvu. Okuyulikamu okw’ejjiji kyategeeza nga Kristo bwe yali ayingidde mu ggulu ku lwaffe, naffe tulyoke tuyingire mu Watukuvu w’Awatukuvu ery’omu Yeekaalu ne liyulikamu wabiri okuviira ddala waggulu okutuuka wansi."},{"book":"Makko","chapter":"15","verse":"39","text":"Omuserikale Omuruumi eyakuliranga ekibinja ky’abaserikale ekikumi eyali ayimiridde okwolekera omusaalaba gwa Yesu, bwe yalaba enfa gye yafaamu, n’agamba nti, “Ddala ddala, omusajja ono abadde Mwana wa Katonda!”"},{"book":"Makko","chapter":"15","verse":"40","text":"Waaliwo abakazi abaali bayimiridde awo nga beesuddeko akabanga nga balengera, okwali Maliyamu Magudaleene, ne Saalome ne Maliyamu nnyina Yakobo omuto ne Yose."},{"book":"Makko","chapter":"15","verse":"41","text":"Abo baayitanga naye mu Ggaliraaya era nga bamuweereza, n’abalala bangi abajja naye e Yerusaalemi."},{"book":"Makko","chapter":"15","verse":"42","text":"Awo bwe bwawungeera, kubanga lunaku lwa kuteekateeka, olunaku olukulembera Ssabbiiti,"},{"book":"Makko","chapter":"15","verse":"43","text":"Yusufu ow’e Alimasaya, nga mukungu mu Lukiiko Olukulu olw’Abayudaaya, naye eyali alindirira obwakabaka bwa Katonda, n’aba muvumu n’agenda eri Piraato okusabayo omulambo gwa Yesu."},{"book":"Makko","chapter":"15","verse":"44","text":"Piraato ne yeewuunya nnyo okuba nti Yesu yafudde dda. N’atumya omuserikale Omuruumi eyali akulembera banne ekikumi, n’amubuuza obanga Yesu yafudde dda."},{"book":"Makko","chapter":"15","verse":"45","text":"Bwe yakikakasa okuva eri omuserikale, Piraato n’awa Yusufu omulambo."},{"book":"Makko","chapter":"15","verse":"46","text":"Awo Yusufu n’agula olugoye olwa linena, n’amuggya ku musaalaba, n’amuzinga mu lugoye olwa linena, n’amuteeka mu ntaana eyali etemeddwa mu lwazi, n’ayiringisa ejjinja n’aggalawo omulyango gw’entaana."},{"book":"Makko","chapter":"15","verse":"47","text":"Maliyamu Magudaleene ne Maliyamu nnyina Yose baaliwo era baalaba Yesu we yateekebwa."}]}