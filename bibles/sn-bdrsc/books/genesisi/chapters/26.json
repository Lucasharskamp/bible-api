{"data":[{"book":"Genesisi","chapter":"26","verse":"1","text":"Zvino munyika makanga mune nzara, isati iri nzara iya yakatanga kuvapo panguva yaAbhurahama, uye Isaka akaenda kuna Abhimereki mambo wavaFiristia muGerari."},{"book":"Genesisi","chapter":"26","verse":"2","text":"Jehovha akazviratidza kuna Isaka akati, “Usaburuka kuIjipiti; gara munyika yandinokuudza kuti ugare."},{"book":"Genesisi","chapter":"26","verse":"3","text":"Gara hako munyika ino kwechinguva, uye ndichava newe uye ndichakuropafadza. Nokuti kwauri nokuzvizvarwa zvako ndichapa nyika iyi yose uye ndichasimbisa mhiko yandakapika kuna baba vako Abhurahama."},{"book":"Genesisi","chapter":"26","verse":"4","text":"Ndichaita kuti zvizvarwa zvako zviwande senyeredzi dzokudenga uye ndichavapa nyika dzose idzi, uye kubudikidza navana vako ndudzi dzose dzapanyika dzicharopafadzwa,"},{"book":"Genesisi","chapter":"26","verse":"5","text":"nokuti Abhurahama akanditeerera uye akachengeta zvaidikanwa neni, nemitemo yangu, zvirevo zvangu uye nemirayiro yangu.”"},{"book":"Genesisi","chapter":"26","verse":"6","text":"Saka Isaka akagara muGerari."},{"book":"Genesisi","chapter":"26","verse":"7","text":"Vanhu venyika iyo pavakamubvunza pamusoro pomukadzi wake, akati, “Ihanzvadzi yangu,” nokuti akanga achitya kuti, “Mukadzi wangu.” Akafunga mumwoyo make achiti, “Vanhu vomunyika muno vangandiuraye nokuda kwaRabheka, nokuti akanaka kwazvo.”"},{"book":"Genesisi","chapter":"26","verse":"8","text":"Isaka akati agara ikoko kwenguva refu, Abhimereki mambo wavaFiristia akatarira pasi napawindo akaona Isaka achitamba nomukadzi wake Rabheka."},{"book":"Genesisi","chapter":"26","verse":"9","text":"Saka Abhimereki akadana Isaka akati, “Mukadzi wako chaiye uyu! Seiko wakati, ‘Ihanzvadzi yangu’?”"},{"book":"Genesisi","chapter":"26","verse":"10","text":"Ipapo Abhimereki akati, “Chiiko ichi chawakaita kwatiri? Mumwe wavarume aigona kunge akavata nomukadzi wako, uye ungadai wakazouyisa mhosva pamusoro pedu.”"},{"book":"Genesisi","chapter":"26","verse":"11","text":"Saka Abhimereki akarayira vanhu vake vose achiti, “Ani naani anobata murume uyu kana mukadzi wake achaurayiwa zvirokwazvo.”"},{"book":"Genesisi","chapter":"26","verse":"12","text":"Isaka akadyara zviyo munyika uye mugore racho iroro akakohwa zvakapetwa kazana, nokuti Jehovha akamuropafadza."},{"book":"Genesisi","chapter":"26","verse":"13","text":"Murume uyu akava mupfumi, uye pfuma yake yakaramba ichiwanda kusvikira apfuma kwazvo."},{"book":"Genesisi","chapter":"26","verse":"14","text":"Akanga ana makwai mazhinji nemombe dzakawanda navaranda vakawanda zvokuti vaFiristia vakamuitira godo."},{"book":"Genesisi","chapter":"26","verse":"15","text":"Saka matsime ose akanga acherwa navaranda vababa vake panguva yababa vake Abhurahama, vaFiristia vakaadzivira, vachiazadza nevhu."},{"book":"Genesisi","chapter":"26","verse":"16","text":"Ipapo Abhimereki akati kuna Isaka, “Ibva uende kure nesu; wanyanya kuva nesimba zvokutipfuura.”"},{"book":"Genesisi","chapter":"26","verse":"17","text":"Saka Isaka akabvapo akandodzika musasa muMupata weGera akagara ikoko."},{"book":"Genesisi","chapter":"26","verse":"18","text":"Isaka akacherazve matsime akanga acherwa panguva yababa vake Abhurahama, iwo akanga adzivirwa navaFiristia shure kwokufa kwaAbhurahama, uye akaapa mazita mamwe chetewo aakanga atumidzwa nababa vake."},{"book":"Genesisi","chapter":"26","verse":"19","text":"Varanda vaIsaka vakachera muMupata vakawanamo tsime remvura yakanaka."},{"book":"Genesisi","chapter":"26","verse":"20","text":"Asi vafudzi veGerari vakakakavadzana navafudzi vaIsaka vachiti, “Mvura iyi ndeyedu!” Saka akatumidza tsime iro zita rokuti Eseki, nokuda kwokuti vakapesana naye."},{"book":"Genesisi","chapter":"26","verse":"21","text":"Ipapo vakacherazve rimwe tsime, asi vakakakavadzana pamusoro parowo; saka akaritumidza zita rokuti Sitima."},{"book":"Genesisi","chapter":"26","verse":"22","text":"Akaenderera mberi kubva ipapo akachera rimwe tsime, uye hapana munhu akazokakavadzana naye pamusoro paro. Akaritumidza zita rokuti Rehobhoti, achiti, “Zvino Jehovha azotipa nzvimbo uye tichawanda munyika.”"},{"book":"Genesisi","chapter":"26","verse":"23","text":"Kubva ipapo akaenda kuBheerishebha."},{"book":"Genesisi","chapter":"26","verse":"24","text":"Usiku ihwohwo Jehovha akazviratidza kwaari akati, “Ndini Mwari wababa vako Abhurahama. Usatya, nokuti ndinewe. Ndichakuropafadza uye ndichakurisa zvizvarwa zvako nokuda kwomuranda wangu Abhurahama.”"},{"book":"Genesisi","chapter":"26","verse":"25","text":"Isaka akavaka aritari ipapo akadana kuzita raJehovha. Akadzika tende rake ipapo uye pakare ipapo varanda vake vakachera tsime."},{"book":"Genesisi","chapter":"26","verse":"26","text":"Zvichakadaro, Abhimereki akanga asvika kwaari achibva kuGerari, aina Ahuzati aiva mupamazano wake naPikori mukuru wavarwi vake."},{"book":"Genesisi","chapter":"26","verse":"27","text":"Isaka akavabvunza akati, “Mavingeiko kwandiri, sezvo makanga muri mhandu dzangu uye mukandidzinga?”"},{"book":"Genesisi","chapter":"26","verse":"28","text":"Vakamupindura vakati, “Takaona pachena kuti Jehovha akanga anewe; saka takati, ‘Panofanira kuva nechitenderano chemhiko pakati pedu,’ pakati pedu newe. Ngatiite sungano newe"},{"book":"Genesisi","chapter":"26","verse":"29","text":"yokuti iwe hauzotiitiri zvakaipa, sezvo isu tisina kukubata zvakaipa asi takaramba tichikuitira zvakanaka uye tikakuendesa norugare. Uye zvino waropafadzwa naJehovha.”"},{"book":"Genesisi","chapter":"26","verse":"30","text":"Ipapo Isaka akavaitira mutambo, vakadya, vakanwa."},{"book":"Genesisi","chapter":"26","verse":"31","text":"Mangwanani akatevera varume ava vakapikirana. Ipapo Isaka akavaendesa parwendo rwavo, vakamusiya murugare."},{"book":"Genesisi","chapter":"26","verse":"32","text":"Musi iwoyo varanda vaIsaka vakauya vakamuudza nezvetsime ravakanga vachera. Vakati, “Tawana mvura!”"},{"book":"Genesisi","chapter":"26","verse":"33","text":"Akaritumidza zita rokuti Shibha, uye kusvikira nhasi zita reguta richiri kunzi Bheerishebha."},{"book":"Genesisi","chapter":"26","verse":"34","text":"Esau akati ava namakore makumi mana okuberekwa, akawana Judhisi mwanasikana waBheeri muHiti, uyewo Bhasemati mwanasikana waEroni muHiti."},{"book":"Genesisi","chapter":"26","verse":"35","text":"Ivava vakarwadzisa Isaka naRabheka."}]}