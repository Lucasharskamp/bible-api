{"data":[{"book":"Genesis","chapter":"48","verse":"1","text":"Patapita kanthawi Yosefe anawuzidwa kuti, “Abambo ako akudwala.” Choncho anatenga ana ake awiri aja Manase ndi Efereimu ndi kupita nawo kwa Yakobo."},{"book":"Genesis","chapter":"48","verse":"2","text":"Yakobo atawuzidwa kuti, “Mwana wanu Yosefe wabwera,” Israeli anadzilimbitsa nadzuka kukhala tsonga pa bedi pake."},{"book":"Genesis","chapter":"48","verse":"3","text":"Yakobo anati kwa Yosefe, “Mulungu Wamphamvuzonse anandionekera ku Luzi mʼdziko la Kanaani, ndipo anandidalitsa,"},{"book":"Genesis","chapter":"48","verse":"4","text":"nati kwa ine, ‘Ndidzakupatsa ana ambiri ndipo zidzukulu zako zidzasanduka mitundu yambiri ya anthu. Ndidzapereka dziko ili kwa zidzukulu zako zobwera pambuyo pako kuti likhale lawo mpaka muyaya.’"},{"book":"Genesis","chapter":"48","verse":"5","text":"“Tsopano ana ako aamuna awiri amene anabadwa ine ndisanabwere kuno adzakhala ana anga. Efereimu ndi Manase adzakhala anga monga mmene alili Rubeni ndi Simeoni."},{"book":"Genesis","chapter":"48","verse":"6","text":"Koma amene ati adzabadwe pambuyo pa iwowa adzakhala ako ndipo cholowa chawo chidzadziwika ndi mayina a abale awo."},{"book":"Genesis","chapter":"48","verse":"7","text":"Pamene ndimabwerera kuchoka ku Parani, mwachisoni Rakele, amayi ako anamwalira mʼdziko la Kanaani, tikanali mʼnjira, mtunda wokafika ku Efurata ukanalipo. Ndipo ndinawayika kumeneko mʼmphepete mwa msewu wa ku Efurata” (amene ndi Betelehemu)."},{"book":"Genesis","chapter":"48","verse":"8","text":"Israeli ataona ana a Yosefe anafunsa kuti, “Anyamatawa ndi a yani?”"},{"book":"Genesis","chapter":"48","verse":"9","text":"Yosefe anati kwa abambo ake, “Awa ndi ana anga amene Mulungu wandipatsa kuno.”"},{"book":"Genesis","chapter":"48","verse":"10","text":"Koma maso a Israeli anali ofowoka chifukwa cha kukalamba moti sankaona nʼkomwe. Tsono Yosefe anabwera nawo ana ake aja pafupi ndi abambo ake ndipo abambo ake anawapsompsona nawakumbatira."},{"book":"Genesis","chapter":"48","verse":"11","text":"Israeli anati kwa Yosefe, “Ine sindinali kuyembekeza kuti nʼkudzaonanso nkhope yako, ndipo tsopano Mulungu wandilola kuti ndionenso ngakhale ana ako.”"},{"book":"Genesis","chapter":"48","verse":"12","text":"Tsono Yosefe anawachotsa ana aja pa mawondo a Israeli ndipo anamuweramira nkhope pansi."},{"book":"Genesis","chapter":"48","verse":"13","text":"Yosefe anawagwira ana onse awiri padzanja, Efereimu ku dzanja lake lamanja kulunjika dzanja lamanzere la Israeli ndipo Manase ku dzanja lamanzere kulunjikitsa dzanja lamanja la Israeli, ndipo anawayandikiza kwa Yakobo."},{"book":"Genesis","chapter":"48","verse":"14","text":"Koma Israeli anapinganitsa mikono motero kuti anayika dzanja lake lamanja pamutu pa Efereimu ngakhale kuti iyeyo anali wamngʼono ndi dzanja lake lakumanzere analisanjika pamutu pa Manase ngakhale kuti iyeyu ndiye anali mwana woyamba."},{"book":"Genesis","chapter":"48","verse":"15","text":"Kenaka anadalitsa Yosefe nati,"},{"book":"Genesis","chapter":"48","verse":"16","text":"mngelo amene wandipulumutsa ine ku zovuta zonse,"},{"book":"Genesis","chapter":"48","verse":"17","text":"Yosefe ataona kuti abambo ake ayika dzanja lamanja pa Efereimu, sanakondwere. Choncho anagwira dzanja la abambo ake kuti alichotse pamutu pa Efereimu ndi kuliyika pamutu pa Manase,"},{"book":"Genesis","chapter":"48","verse":"18","text":"nati kwa abambo ake, “Ayi, abambo anga, uyu ndiye woyamba kubadwa, ikani dzanja lanu lamanja pamutu pake.”"},{"book":"Genesis","chapter":"48","verse":"19","text":"Koma abambo ake anakana nati, “Ndikudziwa, mwana wanga, ndikudziwa. Adzukulu a iyeyunso adzakhala mtundu waukulu. Komabe mʼbale wake wamngʼonoyu adzakhala wamkulu kuposa iye, ndipo zidzukulu zake zidzakhala mitundu yayikulu ya anthu.”"},{"book":"Genesis","chapter":"48","verse":"20","text":"Tsono iye anawadalitsa tsiku limenelo nati,"},{"book":"Genesis","chapter":"48","verse":"21","text":"Kenaka Israeli anati kwa Yosefe, “Ine ndatsala pangʼono kufa, koma Mulungu adzakhala ndipo adzakutenganinso kubwerera nanu ku dziko la makolo anu."},{"book":"Genesis","chapter":"48","verse":"22","text":"Ndiponso iwe wekha ndikupatsa moposera abale ako, malo woonjezera, Sekemu, malo amene ndinalanda kwa Aamori ndi lupanga ndi uta wanga.”"}]}