{"data":[{"book":"1 Samuel","chapter":"15","verse":"1","text":"Samuel nowachone ne Saulo niya, “An ema Jehova Nyasaye noora mondo awiri ibed ruodh joge Israel; omiyo koro lingʼ iwinj wach moa kuom Jehova Nyasaye."},{"book":"1 Samuel","chapter":"15","verse":"2","text":"Ma e gima Jehova Nyasaye Maratego wacho: ‘Abiro kumo jo-Amalek kuom gima negitimo ni jo-Israel kaka ne gigengʼonegi e kinde mane gia Misri."},{"book":"1 Samuel","chapter":"15","verse":"3","text":"Koro dhiyo imonj jo-Amalek kendo itiek gimoro amora ma mekgi. Kik iwegi; neg chwo gi mon, gi rowere gi nyithindo madhoth, dhok, rombe, ngamia gi punde.’ ”"},{"book":"1 Samuel","chapter":"15","verse":"4","text":"Omiyo Saulo noluongo joge Telaim mokwanogi kendo negiromo jolweny alufu mia ariyo mawuotho gi tiendegi to gi alufu apar moa Juda."},{"book":"1 Samuel","chapter":"15","verse":"5","text":"Saulo nodhi e dala maduongʼ mar jo-Amalek koikore monjogi e holo."},{"book":"1 Samuel","chapter":"15","verse":"6","text":"Eka nowachone jo-Keni niya, “Auru ka udhi mondo uwe jo-Amalek nikech ok adwar tiekou kodgi; nikech un ne utimo ngʼwono ni jo-Israel e kinde mane gia Misri.” Omiyo jo-Keni nowuok moweyo jo-Amalek."},{"book":"1 Samuel","chapter":"15","verse":"7","text":"Eka Saulo nokedo gi jo-Amalek kochakore Havila nyaka ochopo Shur to nyaka ochopo yo wuok chiengʼ mar Misri."},{"book":"1 Samuel","chapter":"15","verse":"8","text":"Nomako Agag ruoth jo-Amalek kangima to joge duto to nonego gi ligangla pep."},{"book":"1 Samuel","chapter":"15","verse":"9","text":"To Saulo gi jolweny noweyo Agag kod rombe mabeyo, gi dhok, gi nyiroye machwe gi nyirombe kod gimoro amora maber. Magi to ne ok giyie mondo oketh duto, to gimoro amora mane gichayo gi mago mayom yom to negitieko pep."},{"book":"1 Samuel","chapter":"15","verse":"10","text":"Eka wach Jehova Nyasaye nobiro ne Samuel kawacho niya,"},{"book":"1 Samuel","chapter":"15","verse":"11","text":"“Akuyo nikech ne aketo Saulo obedo ruoth, nikech oseweyo luwa, kendo ok otimo kaka ne achike.” Samuel nochandore kendo noywak ne Jehova Nyasaye otieno mangima."},{"book":"1 Samuel","chapter":"15","verse":"12","text":"Samuel nochiew okinyi mangʼich kendo nodhi romo gi Saulo, mi nowachne niya, “Saulo osedhi Karmel. Kanyo osechungoe rapar mimiyego duongʼ kuno kendo osewuok kuno olor kodhi Gilgal.”"},{"book":"1 Samuel","chapter":"15","verse":"13","text":"Kane Samuel obiro ire, Saulo nowachone niya, “Mad Jehova Nyasaye gwedhi! Asetimo duto mane Jehova Nyasaye ochika.”"},{"book":"1 Samuel","chapter":"15","verse":"14","text":"To Samuel nowachone niya, “Marangʼo awinjo ywak rombe gi dhok e ita?”"},{"book":"1 Samuel","chapter":"15","verse":"15","text":"Saulo nodwoko niya, “Jolweny nokelogi koa kuom jo-Amalek; negiweyo rombe kod dhok mabeyo mondo gitimgo misango ni Jehova Nyasaye ma Nyasachi, to modongʼ wanego pep.”"},{"book":"1 Samuel","chapter":"15","verse":"16","text":"Samuel nowachone Saulo niya, “Lingʼ thi! We mondo anyisi gima Jehova Nyasaye nowachona otieno mokalo.”"},{"book":"1 Samuel","chapter":"15","verse":"17","text":"Samuel nowachone niya, “Kata nobedo ni inenori ka ngʼama tin kamano, to donge ne ibedo jatelo mar dhout Israel? Jehova Nyasaye ne owiri mondo ibed ruodh Israel."},{"book":"1 Samuel","chapter":"15","verse":"18","text":"Kendo ne omiyi ote, kowacho ni, ‘Dhiyo mondo itiek chuth jo-Amalek marichogi; ked kodgi nyaka ine ni itiekogi pep.’"},{"book":"1 Samuel","chapter":"15","verse":"19","text":"Angʼo momiyo ne ok iwinjo dwond Jehova Nyasaye? Angʼo momiyo ne imuomori mi iyeko kendo itimo richo e wangʼ Jehova Nyasaye?”"},{"book":"1 Samuel","chapter":"15","verse":"20","text":"Saulo nowacho niya, “To ne awinjo dwond Jehova Nyasaye ma atimo dwarone kendo atimo tich mane omiya mondo atim. Ne anego jo-Amalek pep kendo ne akawo Agag ruodhgi mi abirogo."},{"book":"1 Samuel","chapter":"15","verse":"21","text":"Jolweny nokawo rombe gi dhok kuom gik moyaki, gigo mabeyo nowal ne Nyasaye mondo otimnego Jehova Nyasaye ma Nyasachi misango Gilgal.”"},{"book":"1 Samuel","chapter":"15","verse":"22","text":"Samuel nodwoke niya,"},{"book":"1 Samuel","chapter":"15","verse":"23","text":"nimar ngʼanyo chal gi richo mar jwok,"},{"book":"1 Samuel","chapter":"15","verse":"24","text":"Eka Saulo nowachone Samuel niya. “Asetimo richo. Asetamora luwo chik Jehova Nyasaye kod wecheni bende. Ne aluoro ji kendo ne atimo dwarogi."},{"book":"1 Samuel","chapter":"15","verse":"25","text":"Koro sani asayi ni iwena richona kendo wadog kodi mondo mi alam Jehova Nyasaye.”"},{"book":"1 Samuel","chapter":"15","verse":"26","text":"To Samuel nowachone niya, “Ok anyal dok kodi. Isedagi luwo wach Jehova Nyasaye, kuom mano Jehova Nyasaye bende osedagi ni kik ibed ruodh Israel!”"},{"book":"1 Samuel","chapter":"15","verse":"27","text":"Kane Samuel ochako wuoth mondo odhi, Saulo nomako riak lawe, mi oyiech."},{"book":"1 Samuel","chapter":"15","verse":"28","text":"Samuel nowachone niya, “Jehova Nyasaye oseyiecho pinyruodh Israel kogole kuomi kawuononi kendo osemiye ja-libambau moro maber moloyi."},{"book":"1 Samuel","chapter":"15","verse":"29","text":"Jalno ma en Jehova Nyasaye Maduongʼ mar Israel ok riambi bende ok olok pache; nimar ok en dhano mondo olok pache.”"},{"book":"1 Samuel","chapter":"15","verse":"30","text":"Saulo nodwoko niya, “Asetimo richo. To kiyie to miya luor e nyim jodong joga kendo e nyim jo-Israel; dog koda mondo mi alam Jehova Nyasaye ma Nyasachi.”"},{"book":"1 Samuel","chapter":"15","verse":"31","text":"Omiyo Samuel nodok gi Saulo, kendo Saulo nolamo Jehova Nyasaye."},{"book":"1 Samuel","chapter":"15","verse":"32","text":"Eka Samuel nowacho niya, “Kelna Agag ruodh jo-Amalek.”"},{"book":"1 Samuel","chapter":"15","verse":"33","text":"To Samuel nowacho niya,"},{"book":"1 Samuel","chapter":"15","verse":"34","text":"Eka Samuel nowuok modhi Rama, to Saulo bende nodok dalane Gibea."},{"book":"1 Samuel","chapter":"15","verse":"35","text":"Nyaka chop odiechiengʼ mane Samuel othoe, ne ok ochako oneno Saulo kendo, kata obedo ni Samuel ne oywage kamano. Jehova Nyasaye ne okuyo nikech ne oketo Saulo obedo ruodh Israel."}]}