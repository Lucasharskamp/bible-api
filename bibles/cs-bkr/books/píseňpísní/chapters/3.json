{"data":[{"book":"Píseň písní","chapter":"3","verse":"1","text":"Na ložci svém v noci hledala jsem toho, kteréhož miluje duše má. Hledala jsem ho, ale nenašla jsem ho."},{"book":"Píseň písní","chapter":"3","verse":"2","text":"Již tedy vstanu, a zchodím město; po ryncích i po ulicech hledati budu toho, kteréhož miluje duše má. Hledala jsem ho, ale nenašla jsem ho."},{"book":"Píseň písní","chapter":"3","verse":"3","text":"Našli mne ponocní, kteříž chodí po městě. Viděli-liž jste toho, kteréhož miluje duše má?"},{"book":"Píseň písní","chapter":"3","verse":"4","text":"A jakž jsem jich jen pominula, takž jsem našla toho, kteréhož miluje duše má. Chopila jsem ho, aniž ho pustím, až ho uvedu do domu matky své, a do pokojíka rodičky své."},{"book":"Píseň písní","chapter":"3","verse":"5","text":"Přísahou vás zavazuji, dcery Jeruzalémské, skrze srny a laně polní, abyste nebudily a nevyrážely ze sna milého mého, dokudž by sám nechtěl."},{"book":"Píseň písní","chapter":"3","verse":"6","text":"Která jest to, jenž vstupuje z pouště jako sloupové dymu, okouřena jsuc mirrou a kadidlem, dražším nad všelijaký prach apatekářský?"},{"book":"Píseň písní","chapter":"3","verse":"7","text":"Aj, lože Šalomounovo, okolo něhož šedesáte udatných z nejsilnějších Izraelských,"},{"book":"Píseň písní","chapter":"3","verse":"8","text":"Vše vládnoucích mečem, vycvičených v boji, z nichž jeden každý má svůj meč při boku svém z příčiny strachu nočního."},{"book":"Píseň písní","chapter":"3","verse":"9","text":"Schranu vystavěl sobě král Šalomoun z dříví Libánského,"},{"book":"Píseň písní","chapter":"3","verse":"10","text":"Při níž udělal sloupy stříbrné, dno zlaté a ponebí šarlatové, vnitřek pak jeho postlaný milostí dcer Jeruzalémských."},{"book":"Píseň písní","chapter":"3","verse":"11","text":"Vyjděte a pohleďte, dcery Sionské, na krále Šalomouna v koruně, kterouž ho korunovala matka jeho v den oddávání jeho a v den veselí srdce jeho."}]}