{"data":[{"book":"Matteus","chapter":"14","verse":"1","text":"Etter en tid fikk kong Herodes14:1 Kong Herodes regjerte over Galilea og Perea. Han var sønn til den Herodes som regjerte da Jesus ble født. høre alt det folk fortalte om Jesus."},{"book":"Matteus","chapter":"14","verse":"2","text":"Han sa da til tjenerne sine: ”Det må være døperen Johannes som har stått opp fra de døde. Det er derfor han kan gjøre slike mirakler.”"},{"book":"Matteus","chapter":"14","verse":"3","text":"Herodes hadde nemlig under press fra kona si, Herodias, arrestert Johannes og latt ham binde og kaste i fengsel. Herodias hadde først vært gift med Filip, som var bror til kongen."},{"book":"Matteus","chapter":"14","verse":"4","text":"Johannes hadde sagt rett ut til Herodes: ”Det er ikke tillatt for deg å leve sammen med henne.”"},{"book":"Matteus","chapter":"14","verse":"5","text":"Helst hadde Herodes ønsket å drepe Johannes, men han var redd for folket, som mente at Johannes var en profet som bar fram Guds budskap."},{"book":"Matteus","chapter":"14","verse":"6","text":"Men da Herodes feiret sin fødselsdag, danset datteren til Herodias for gjestene. Og Herodes ble helt fortryllet over dansen hennes."},{"book":"Matteus","chapter":"14","verse":"7","text":"Han sverget på at han ville gi henne hva hun enn ba om."},{"book":"Matteus","chapter":"14","verse":"8","text":"Moren fikk henne til å si: ”Jeg vil ha hodet til døperen Johannes på et fat.”"},{"book":"Matteus","chapter":"14","verse":"9","text":"Kongen ble svært sjokkert, men på grunn av det løfte han hadde gitt, og etter som han ikke ville ta tilbake det han hadde sagt i påhør av gjestene, ga han befaling om at hun skulle få kravet oppfylt."},{"book":"Matteus","chapter":"14","verse":"10","text":"Derfor ble Johannes halshugget i fengslet."},{"book":"Matteus","chapter":"14","verse":"11","text":"De la hodet hans på et fat og ga det til jenta, som i sin tur bar det til moren sin."},{"book":"Matteus","chapter":"14","verse":"12","text":"Etterpå kom disiplene til Johannes og hentet kroppen og begravde den. Senere gikk de til Jesus og fortalte det som hadde skjedd."},{"book":"Matteus","chapter":"14","verse":"13","text":"Da Jesus fikk høre det som hadde skjedd, drog han med båt til en avsides plass for å være for seg selv. Folket i byene fikk imidlertid greie på det og fulgte etter til fots langs sjøen."},{"book":"Matteus","chapter":"14","verse":"14","text":"Da Jesus steg ut av båten og fikk se alt folket som hadde samlet seg, følte han sympati med dem, og han helbredet de som var syke."},{"book":"Matteus","chapter":"14","verse":"15","text":"På kvelden kom disiplene bort til ham og sa: ”Det er allerede seint, og det finnes ikke noe å spise her i ødemarken. Send folket av sted for at de kan gå til byene i nærheten og kjøpe mat.”"},{"book":"Matteus","chapter":"14","verse":"16","text":"Men Jesus svarte: ”Det trenger de ikke. Dere kan selv gi dem mat!”"},{"book":"Matteus","chapter":"14","verse":"17","text":"”Skal vi?”, utbrøt de. ”Vi har jo bare fem brød og to fisker!”"},{"book":"Matteus","chapter":"14","verse":"18","text":"”Gi det dere har til meg”, sa han."},{"book":"Matteus","chapter":"14","verse":"19","text":"Så ba han folket å slå seg ned i gresset. Han tok de fem brødene og de to fiskene, så opp mot himmelen og takket Gud. Han brøt brødene i biter og ga dem til disiplene, som delte ut til folket."},{"book":"Matteus","chapter":"14","verse":"20","text":"Alle spiste og ble mette, og da de samlet sammen det som var igjen, ble det tolv fulle kurver."},{"book":"Matteus","chapter":"14","verse":"21","text":"Det var omkring 5 000 menn som hadde spist, i tillegg til kvinner og barn."},{"book":"Matteus","chapter":"14","verse":"22","text":"Straks etter dette ba Jesus disiplene om å sette seg i båten og reise i forveien over til andre siden av sjøen. Selv stanset han igjen for å se at folket kom seg på hjemvei."},{"book":"Matteus","chapter":"14","verse":"23","text":"Da han hadde gjort det, gikk han opp på fjellet for å be. Der var han alene til det ble kveld."},{"book":"Matteus","chapter":"14","verse":"24","text":"I mens hadde disiplene kommet i vanskeligheter langt ute på sjøen. Det blåste opp, og de hadde store problemer med å ta seg over til den andre siden etter som det var motvind."},{"book":"Matteus","chapter":"14","verse":"25","text":"Straks før det begynte å lysne, kom Jesus gående til dem på vannet."},{"book":"Matteus","chapter":"14","verse":"26","text":"Da disiplene fikk se ham gå på sjøen, ble de livredde. De trodde det var et spøkelse, og skrek av redsel."},{"book":"Matteus","chapter":"14","verse":"27","text":"Men Jesus snakket straks til dem og sa: ”Ro dere ned, det er jeg. Vær ikke redde.”"},{"book":"Matteus","chapter":"14","verse":"28","text":"Da ropte Peter: ”Herre, om det virkelig er deg, da kan du vel si at jeg får komme til deg på vannet.”"},{"book":"Matteus","chapter":"14","verse":"29","text":"”Javisst”, sa Jesus. ”Kom!”"},{"book":"Matteus","chapter":"14","verse":"30","text":"Da han stirret mot de høye bølgene, ble han lammet av redsel og begynte å synke. ”Redd meg, Herre!” skrek han."},{"book":"Matteus","chapter":"14","verse":"31","text":"Og straks rakte Jesus ut hånden og grep tak i ham."},{"book":"Matteus","chapter":"14","verse":"32","text":"Etterpå steg de i båten, og i samme øyeblikk la vinden seg."},{"book":"Matteus","chapter":"14","verse":"33","text":"De som var i båten, falt ned for Jesus og sa: ”Du må være Guds sønn!”"},{"book":"Matteus","chapter":"14","verse":"34","text":"Da Jesus og disiplene hadde reist over sjøen, gikk de i land ved Gennesaret."},{"book":"Matteus","chapter":"14","verse":"35","text":"Der ble Jesus straks kjent igjen av folket på stedet. De sendte bud til hele distriktet for å spre nyheten om hans ankomst. Snart kom folk dit med alle sine syke."},{"book":"Matteus","chapter":"14","verse":"36","text":"De ba om at de i det minste måtte få røre ved dusken på kappen hans. Og alle som gjorde det, ble friske!"}]}