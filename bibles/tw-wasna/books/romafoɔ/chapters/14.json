{"data":[{"book":"Romafoɔ","chapter":"14","verse":"1","text":"Sɛ obi gyidie sua wɔ mo mu a, monnye no; mo ne no nnnye deɛ nʼadwene kyerɛ no no ho akyinnyeɛ."},{"book":"Romafoɔ","chapter":"14","verse":"2","text":"Obi gyidie ma ɔtumi di biribiara, nanso obi a ne gyidie sua no di afuomduane nko ara."},{"book":"Romafoɔ","chapter":"14","verse":"3","text":"Ɛnsɛ sɛ deɛ ɔdi biribiara no bu deɛ ɔnni biribiara no animtia; saa ara nso na ɛnsɛ sɛ obi a ɔdi afuomduane nko ara no bu deɛ ɔdi biribiara no atɛn; ɛfiri sɛ, Onyankopɔn agye no."},{"book":"Romafoɔ","chapter":"14","verse":"4","text":"Wo ne hwan a wobu obi ɔsomfoɔ atɛn? Ɛyɛ ɔno ankasa ne wura na ɔbɛka sɛ wadi nkonim anaasɛ wadi nkoguo. Na ɔbɛdi nkonim, ɛfiri sɛ, Awurade bɛtumi ama wadi nkonim."},{"book":"Romafoɔ","chapter":"14","verse":"5","text":"Obi dwene sɛ da bi wɔ hɔ a ɛho hia sene nna a aka no. Saa ara nso na onipa foforɔ nso dwene sɛ nna nyinaa yɛ pɛ. Ɛsɛ sɛ wɔn mu biara si nʼadwene pi."},{"book":"Romafoɔ","chapter":"14","verse":"6","text":"Obiara a ɔbɛbu da bi kɛseɛ no yɛ saa de hyɛ Awurade animuonyam; obiara a ɔwe nam no we wɔ Awurade din mu, ɛfiri sɛ ɔda Onyankopɔn ase; saa ara na wɔn a wɔnwe nso yɛ saa wɔ Awurade din mu de da Onyankopɔn ase."},{"book":"Romafoɔ","chapter":"14","verse":"7","text":"Yɛn mu biara nte ase mma ne nko ara ho na obiara nwu mma ne nko ara ho;"},{"book":"Romafoɔ","chapter":"14","verse":"8","text":"sɛ yɛte ase a yɛte ase ma Awurade; na sɛ yɛwu a, yɛwu ma Awurade. Enti, sɛ yɛte ase o, yɛwu o, yɛyɛ Awurade deɛ."},{"book":"Romafoɔ","chapter":"14","verse":"9","text":"Na yei enti na Kristo wuiɛ, na ɔsɔreeɛ, na ɔnyaa nkwa sɛ ɔbɛyɛ awufoɔ ne ateasefoɔwura."},{"book":"Romafoɔ","chapter":"14","verse":"10","text":"Na wo, afei, adɛn enti na wobu wo nua atɛn? Na wo, adɛn enti na wobu wo nua animtia? Yɛn nyinaa bɛgyina Onyankopɔn anim ama wabu yɛn atɛn."},{"book":"Romafoɔ","chapter":"14","verse":"11","text":"Ɛfiri sɛ, Atwerɛsɛm no ka sɛ,"},{"book":"Romafoɔ","chapter":"14","verse":"12","text":"Yɛn mu biara bɛbu ne ho akonta akyerɛ Onyankopɔn."},{"book":"Romafoɔ","chapter":"14","verse":"13","text":"Ɛno enti, momma yɛnnyae yɛn ho yɛn ho atemmuo. Mmom, deɛ ɛsɛ sɛ modwene ne sɛ, monnyɛ biribiara a ɛbɛma mo nua akɔ bɔne mu."},{"book":"Romafoɔ","chapter":"14","verse":"14","text":"Ahotɔsoɔ a mewɔ wɔ mʼAwurade Yesu mu no ma mehunu sɛ biribiara nni hɔ a ɛho nte. Na sɛ obi gye di sɛ biribiara ho nte a, na saa onipa no na ɛho nte mma no."},{"book":"Romafoɔ","chapter":"14","verse":"15","text":"Sɛ biribiara a wodi ha wo nua a, ɛnneɛ na wonte hɔ ɔdɔ mu. Mma aduane a wodi no nsɛe onipa a ne enti Kristo wuiɛ no."},{"book":"Romafoɔ","chapter":"14","verse":"16","text":"Mma adeɛ a wobu sɛ ɛyɛ no nnye din bɔne."},{"book":"Romafoɔ","chapter":"14","verse":"17","text":"Ɛfiri sɛ, Onyankopɔn Ahennie no nyɛ adidie ne ɔnom na mmom, ɛyɛ tenenee, asomdwoeɛ ne ahosɛpɛ a ɛwɔ Honhom Kronkron mu."},{"book":"Romafoɔ","chapter":"14","verse":"18","text":"Obiara a ɔsom Kristo saa ɛkwan yi so no, Onyankopɔn agye no ato mu, na nnipa bu no."},{"book":"Romafoɔ","chapter":"14","verse":"19","text":"Ɛno enti, ɛsɛ sɛ yɛtumi tena asomdwoeɛ mu, na yɛboaboa yɛn ho yɛn ho ma obiara nya gyidie a emu yɛ den."},{"book":"Romafoɔ","chapter":"14","verse":"20","text":"Nnyina aduane so nsɛe deɛ Onyankopɔn ayɛ. Aduane biara yɛ aduane, nanso sɛ wodi aduane a ɛde ɔfoforɔ bɛkɔ bɔne mu a, ɛyɛ bɔne."},{"book":"Romafoɔ","chapter":"14","verse":"21","text":"Ade tenenee a ɛsɛ sɛ woyɛ ne sɛ, wonwe ɛnam, nnom nsã anaasɛ wonyɛ biribi a ɛbɛto wo nua suntidua."},{"book":"Romafoɔ","chapter":"14","verse":"22","text":"Deɛ wogye di wɔ saa asɛm yi ho no, ma ɛnka wo ne Onyankopɔn ntam. Nhyira ne deɛ ɔyɛ nʼapɛdeɛ a ɔnte nka sɛ wɔabu no atɛn."},{"book":"Romafoɔ","chapter":"14","verse":"23","text":"Na sɛ ne tirim ntene no deɛ ɔdi ho a, sɛ ɔdi a, Onyankopɔn bu no atɛn, ɛfiri sɛ, deɛ ɔyɛ no mfiri gyidie mu. Biribiara a ɛmfiri gyidie mu no nso yɛ bɔne."}]}