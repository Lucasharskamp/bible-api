{"data":[{"book":"Sams-Zgame","chapter":"21","verse":"1","text":"Ra Anumzamoka, kagrama kini ne'mofoma hankavema nemina zanku, agra tusi muse nehuno, azama hankeno ha' vahe'ama ha'ma huzmagatere'nea zankura tusiza huno kagrikura musenkasea hunegante."},{"book":"Sams-Zgame","chapter":"21","verse":"2","text":"Agri'ma agu'afima avesiazana amne neminka, nazankuro kantahigea zana, i'ora osunka amne nemine."},{"book":"Sams-Zgame","chapter":"21","verse":"3","text":"Kagra tamagerfa hunka kini nera asomu hunentenka, knare zantfa hu'nea golireti tro hu'naza kini fetori anuntera antani nentane."},{"book":"Sams-Zgame","chapter":"21","verse":"4","text":"Kini nemo'ma kantahigeno za'zate kasefa hu'na manisanuema higenka, Kagra hu izo hunka asimura neminka, kna'a eri zaza hankeno mani vava nehie."},{"book":"Sams-Zgame","chapter":"21","verse":"5","text":"Kagra kini nera aza hankeno, ha' vahe'a hara huzmagaterege'za agrira ragia ami'naze. Kagraka'a ra agima eri'zane hanavenena ami'nane."},{"book":"Sams-Zgame","chapter":"21","verse":"6","text":"Tamagerfa hunka mevava asomura hunentenka, tavaonkare avrentankeno muse huno Kagrane nemanie."},{"book":"Sams-Zgame","chapter":"21","verse":"7","text":"E'ina hu'negu kini ne'mo'a, Ra Anumzamofonku antahi amuhara nehuno, Marerisa Anumzamofona vagaore avesizanku nentahino, antria nosuno oti hankavetigahie."},{"book":"Sams-Zgame","chapter":"21","verse":"8","text":"Ra Anumzamoka hankavenentakema hu'nea tamaga kaziga kzanteti ha' vaheka'a hara hunezmantenka, kagri'ma zamavesrama hunegantaza ha' vaheka'a zamazeri haviza hugahane."},{"book":"Sams-Zgame","chapter":"21","verse":"9","text":"Kagrama efore'ma hanana knazupa, kagri ha' vahera Kagri tevenefake tevemo teno eri fanane hugahie. Ra Anumzamoka tusi krimpa ahenezmantenka tevefi zamahe fanene hugahane. Ana nehanigeno Anumzamofo tevemo'a ana vahera teno eri fanane hugahie."},{"book":"Sams-Zgame","chapter":"21","verse":"10","text":"Ana vahepintima fore hu anante anante'ma hu'za ama mopafima mani'naza vahera, ama mopafintira zamahe vagaresnanke'za, ama mopafina omanigahaze."},{"book":"Sams-Zgame","chapter":"21","verse":"11","text":"Kagrira ana vahe'mo'za kazeri haviza hunaku kea anaki'naze. Hianagi ana kezamimo'a, amne zankna hugahie."},{"book":"Sams-Zgame","chapter":"21","verse":"12","text":"Na'ankure Kagra keveka'a atifima erintenka zamahenaku'ma eri karisnanke'za, koro atre'za fregahaze."},{"book":"Sams-Zgame","chapter":"21","verse":"13","text":"Ra Anumzamoka kagri hankavegu kagia ahentesga nehune. Ana nehuta kagri hihamugu zagamera huta kagia ahentesga nehune."}]}