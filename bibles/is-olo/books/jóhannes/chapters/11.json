{"data":[{"book":"Jóhannes","chapter":"11","verse":"1","text":"Maður nokkur hét Lasarus og bjó í Betaníu ásamt systrum sínum, Maríu og Mörtu."},{"book":"Jóhannes","chapter":"11","verse":"2","text":"María var sú sem eitt sinn hellti dýrri ilmolíu yfir fætur Jesú og þurrkaði þá með hári sínu."},{"book":"Jóhannes","chapter":"11","verse":"3","text":"Systurnar Marta og María sendu nú svohljóðandi boð til Jesú: „Herra, sá sem þú elskar, Lasarus, er hættulega veikur.“"},{"book":"Jóhannes","chapter":"11","verse":"4","text":"Þegar Jesús fékk skilaboðin, sagði hann: „Þessi veikindi munu ekki enda með dauða, heldur er þeim ætlað að verða Guði til dýrðar og vegsama mig, son Guðs.“"},{"book":"Jóhannes","chapter":"11","verse":"5","text":"Jesú þótti mjög vænt um Mörtu, Maríu og Lasarus,"},{"book":"Jóhannes","chapter":"11","verse":"6","text":"en dvaldist þó enn í tvo daga þar sem hann var og sýndi ekki á sér fararsnið."},{"book":"Jóhannes","chapter":"11","verse":"7","text":"Loks, að þeim tíma liðnum, sagði hann við lærisveina sína: „Við skulum fara til Júdeu.“"},{"book":"Jóhannes","chapter":"11","verse":"8","text":"„Já, en meistari!“ sögðu lærisveinarnir, „það eru aðeins nokkrir dagar síðan leiðtogarnir í Júdeu reyndu að drepa þig. Ætlarðu að fara þangað aftur?“"},{"book":"Jóhannes","chapter":"11","verse":"9","text":"„Það er bjart tólf stundir á dag,“ svaraði Jesús, „og þá getur maður gengið um öruggur án þess að hrasa,"},{"book":"Jóhannes","chapter":"11","verse":"10","text":"en á nóttunni er manni hætt við að hrasa vegna myrkursins.“"},{"book":"Jóhannes","chapter":"11","verse":"11","text":"Síðan bætti hann við og sagði: „Lasarus, vinur okkar, er sofnaður, en nú ætla ég að fara og vekja hann!“"},{"book":"Jóhannes","chapter":"11","verse":"12-13","text":"Lærisveinarnir héldu þá að Lasarus hefði fengið góðan nætursvefn og sögðu: „Það er gott að heyra, þá hlýtur honum að vera farið að batna!“ Jesús átti hins vegar við að Lasarus væri dáinn."},{"book":"Jóhannes","chapter":"11","verse":"14","text":"Jesús sagði því við þá berum orðum: „Lasarus er dáinn,"},{"book":"Jóhannes","chapter":"11","verse":"15","text":"en það gleður mig ykkar vegna, því að þetta mun styrkja ykkur í trúnni. Komið, við skulum fara til hans.“"},{"book":"Jóhannes","chapter":"11","verse":"16","text":"Tómas, sem kallaður var „tvíburinn“, sagði þá við hina lærisveinana: „Við skulum fara líka og deyja með honum.“"},{"book":"Jóhannes","chapter":"11","verse":"17","text":"Þegar þeir komu til Betaníu var þeim sagt að Lasarus væri þegar búinn að liggja fjóra daga í gröfinni."},{"book":"Jóhannes","chapter":"11","verse":"18","text":"Betanía var aðeins um þrjá kílómetra frá Jerúsalem."},{"book":"Jóhannes","chapter":"11","verse":"19","text":"Margir leiðtogar Gyðinga voru komnir til að láta samúð sína í ljós og hugga Mörtu og Maríu."},{"book":"Jóhannes","chapter":"11","verse":"20","text":"Þegar Mörtu var sagt að Jesús væri að koma fór hún út til móts við hann, en María var kyrr heima."},{"book":"Jóhannes","chapter":"11","verse":"21","text":"Marta sagði við Jesú: „Herra, ef þú hefðir komið fyrr væri bróðir minn ekki dáinn."},{"book":"Jóhannes","chapter":"11","verse":"22","text":"Ég veit að Guð veitir þér allt sem þú biður hann um.“"},{"book":"Jóhannes","chapter":"11","verse":"23","text":"Þá sagði Jesús: „Bróðir þinn mun rísa upp.“"},{"book":"Jóhannes","chapter":"11","verse":"24","text":"„Já, það mun hann gera eins og allir aðrir á degi upprisunnar,“ sagði Marta."},{"book":"Jóhannes","chapter":"11","verse":"25","text":"„Ég er sá sem reisi hina dauðu og gef þeim líf,“ sagði Jesús. „Hver sem trúir á mig mun lifa þótt hann deyi."},{"book":"Jóhannes","chapter":"11","verse":"26","text":"Og sá sem eignast lífið í trúnni á mig, mun aldrei að eilífu deyja. Marta, trúir þú þessu?“"},{"book":"Jóhannes","chapter":"11","verse":"27","text":"„Já, herra,“ svaraði hún, „ég trúi að þú sért Kristur, sonur Guðs, sem koma átti í heiminn.“"},{"book":"Jóhannes","chapter":"11","verse":"28","text":"Þegar hún hafði sagt þetta, fór hún og kallaði á systur sína og sagði við hana einslega: „Meistarinn er hér og vill finna þig.“"},{"book":"Jóhannes","chapter":"11","verse":"29","text":"Þegar María heyrði þetta fór hún þegar í stað út til hans."},{"book":"Jóhannes","chapter":"11","verse":"30","text":"Jesús hafði staldrað við utan við bæinn, þar sem hann hitti Mörtu fyrst."},{"book":"Jóhannes","chapter":"11","verse":"31","text":"Þegar mennirnir, sem voru í húsinu að reyna að hugga Maríu, sáu hana fara út í flýti, álitu þeir að hún væri að fara út að gröf Lasarusar til að gráta þar, svo að þeir fóru á eftir henni."},{"book":"Jóhannes","chapter":"11","verse":"32","text":"Þegar María kom þangað sem Jesús var, kraup hún við fætur hans og sagði: „Herra, ef þú hefðir verið hér væri bróðir minn enn á lífi.“"},{"book":"Jóhannes","chapter":"11","verse":"33","text":"Þegar Jesús sá hana gráta ásamt mönnunum, varð hann gramur, byrsti sig og spurði:"},{"book":"Jóhannes","chapter":"11","verse":"34","text":"„Hvar er hann grafinn?“"},{"book":"Jóhannes","chapter":"11","verse":"35","text":"Þá táraðist Jesús."},{"book":"Jóhannes","chapter":"11","verse":"36","text":"„Þeir voru mjög nánir vinir,“ sögðu Gyðingarnir. „Sjáið bara hve honum hefur þótt vænt um hann.“"},{"book":"Jóhannes","chapter":"11","verse":"37-38","text":"Aðrir sögðu: „Þessi maður læknaði blindan mann – af hverju kom hann þá ekki í veg fyrir að Lasarus dæi?“ Þegar Jesús heyrði þetta varð hann aftur gramur. Þau gengu að gröfinni, en hún var hellir og hafði stórum steini verið velt fyrir dyrnar."},{"book":"Jóhannes","chapter":"11","verse":"39","text":"„Veltið steininum frá,“ sagði Jesús. „Já, en það er komin nálykt af honum,“ sagði Marta, systir hins látna. „Hann hefur legið hér í fjóra daga!“"},{"book":"Jóhannes","chapter":"11","verse":"40","text":"„Sagði ég þér ekki: „Ef þú trúir, muntu sjá dýrð Guðs?“ “ spurði Jesús."},{"book":"Jóhannes","chapter":"11","verse":"41","text":"Síðan var steininum velt frá. Jesús leit upp til himins og sagði: „Faðir, ég þakka þér að þú hefur heyrt bæn mína."},{"book":"Jóhannes","chapter":"11","verse":"42","text":"Auðvitað veit ég að þú bænheyrir mig í hverju sem er, en ég sagði þetta til þess að fólkið, sem hér stendur, trúi að þú hafir sent mig.“"},{"book":"Jóhannes","chapter":"11","verse":"43","text":"Síðan kallaði hann: „Lasarus, komdu út!“"},{"book":"Jóhannes","chapter":"11","verse":"44","text":"Og Lasarus kom! Hann var vafinn líkblæjum og höfuð hans hulið með klút. „Takið af honum líkblæjurnar og látið hann fara.“ sagði Jesús."},{"book":"Jóhannes","chapter":"11","verse":"45","text":"Margir Gyðinganna, sem þarna voru með Maríu, tóku nú loks trú á Jesú,"},{"book":"Jóhannes","chapter":"11","verse":"46","text":"en aðrir fóru til faríseanna til að skýra þeim frá þessu."},{"book":"Jóhannes","chapter":"11","verse":"47","text":"Æðstu prestarnir og farísearnir skutu þá á ráðstefnu til að ræða málin."},{"book":"Jóhannes","chapter":"11","verse":"48","text":"Ef við látum hann eiga sig, mun öll þjóðin elta hann. Og þá mun rómverski herinn koma, drepa okkur og kollvarpa heimastjórn okkar Gyðinganna.“"},{"book":"Jóhannes","chapter":"11","verse":"49","text":"Þá sagði Kaífas, en hann var æðsti prestur þetta árið: „Eruð þið alveg skilningslausir?"},{"book":"Jóhannes","chapter":"11","verse":"50","text":"Það er betra að einn maður deyi fyrir fólkið, en að öll þjóðin farist.“"},{"book":"Jóhannes","chapter":"11","verse":"51","text":"Spádómsorð þessi, að Jesús ætti að deyja fyrir allt fólkið, flutti Kaífas meðan hann var í stöðu æðsta prestsins. Þessi orð komu ekki frá honum sjálfum, heldur voru þau blásin honum í brjóst."},{"book":"Jóhannes","chapter":"11","verse":"52","text":"Þetta var spádómur um að Jesús mundi ekki einungis deyja fyrir þjóðina, heldur og fyrir öll börn Guðs sem dreifð eru um jörðina."},{"book":"Jóhannes","chapter":"11","verse":"53","text":"Frá þessari stundu, unnu leiðtogar Gyðinga markvisst að því að lífláta Jesú."},{"book":"Jóhannes","chapter":"11","verse":"54","text":"Eftir þetta starfaði Jesús því ekki opinberlega meðal fólksins, heldur fór frá Jerúsalem til bæjarins Efraím við eyðimörkina og þar dvaldist hann með lærisveinum sínum."},{"book":"Jóhannes","chapter":"11","verse":"55","text":"Páskarnir, mesta hátíð Gyðinga, voru á næsta leiti. Margt sveitafólk kom til Jerúsalem nokkrum dögum fyrir hátíðina til að hreinsa sig, samkvæmt siðum þeirra, áður en sjálf hátíðin hæfist."},{"book":"Jóhannes","chapter":"11","verse":"56","text":"Fólk þetta langaði að sjá Jesú og mikið var skrafað í musterinu. „Skyldi hann koma á páskahátíðina?“ spurðu menn hver annan."},{"book":"Jóhannes","chapter":"11","verse":"57","text":"Farísearnir og æðstu prestarnir höfðu tilkynnt opinberlega að hver sem sæi Jesú, yrði strax að láta þá vita, svo að þeir gætu handtekið hann."}]}