{"data":[{"book":"Nnegau","chapter":"13","verse":"1","text":"I lodo di nohongo dabu Antioch iai nia soukohp mono gau agoago, ala go Barnabas, Simeon (dela e haga ingoo bolo Luuli), Lucius (mai Cyrene), Manaen (dela ne tomo aga i baahi di gobinaa go Herod), mo Saul."},{"book":"Nnegau","chapter":"13","verse":"2","text":"Di nadau madagoaa nogo hai hegau gi Dimaadua mo di hagaonge, di Hagataalunga Dabu ga helekai gi digaula, “Goodou duguina mai Barnabas mo Saul, e hai agu hegau ala ne haga gahi ginai meemaa bolo gi heia.”"},{"book":"Nnegau","chapter":"13","verse":"3","text":"Digaula ga hagaonge ge e dalodalo, gaa dugu nadau lima gi hongo meemaa, ga hagau meemaa."},{"book":"Nnegau","chapter":"13","verse":"4","text":"Di Hagataalunga Dabu ne hagau Barnabas mo Saul gi Seleucia, nomuli gaa dele di boodi gi tenua go Cyprus."},{"book":"Nnegau","chapter":"13","verse":"5","text":"I di nau dau i di waahale Salamis, meemaa ga agoago nia helekai a God i lodo nia synagogee. John Mark e madalia meemaa e hagamaamaa meemaa."},{"book":"Nnegau","chapter":"13","verse":"6","text":"Digaula ga lloo adu laa lodo tenua deelaa gi Paphos, ga heetugi gi tangada hai mogobuna, dono ingoo go Bar Jesus, tangada o Jew e helehelekai bolo ia di soukohp."},{"book":"Nnegau","chapter":"13","verse":"7","text":"Taane deenei e hai bolo ia di hoo hagaaloho ni Sergius Paulus, di gobinaa o tenua deelaa, mee taane kabemee huoloo. Di gobinaa ga gahi mai Barnabas mo Saul gi ono mua, idimaa, mee e hiihai bolo ia e hagalongo gi nnelekai a God."},{"book":"Nnegau","chapter":"13","verse":"8","text":"Tangada hai mee hagagoboina go Elymas (dela di ingoo o Bar Jesus i nnelekai Greek) ga hai baahi gi meemaa, e hagamada di gobinaa gii huli gi daha mo di hagadonu."},{"book":"Nnegau","chapter":"13","verse":"9","text":"Gei Saul dela e haga ingoo labelaa bolo Paul, guu honu i di Hagataalunga Dabu, gaa mmada haga huudonu gi tangada hai mee hagagoboina,"},{"book":"Nnegau","chapter":"13","verse":"10","text":"ga helekai, “Goe tama daane ni Setan! Goe lago di hagadaumee o nia mee huogodoo ala e humalia. Goe e honu i nia hagadilinga kai tilikai huaidu huogodoo, gei goe e hagamahi huoloo belee huli di tonu o Dimaadua gii hai nia kai tilikai i nia madagoaa huogodoo!"},{"book":"Nnegau","chapter":"13","verse":"11","text":"Di lima o Dimaadua la ga hagaduadua goe dolomeenei, gei goe ga dee gida, ga deemee di gidee di maalama o di laangi i lodo tama madagoaa bodobodo.”"},{"book":"Nnegau","chapter":"13","verse":"12","text":"Di gobinaa gu hagadonu i dono gidee ia di mee dela ne hai, i mee gu goboina huoloo gi nia agoago i di hai o Tagi."},{"book":"Nnegau","chapter":"13","verse":"13","text":"Paul mo ono ehoo ne dele di boodi mai i Paphos, gaa dau i Perga, di waahale damana i lodo tenua go Pamphylia, gei John Mark ga hagatanga i nau baahi, gaa hana gi muli gi Jerusalem."},{"book":"Nnegau","chapter":"13","verse":"14","text":"Gei meemaa ga hagatanga i Perga, gaa hula gi Antioch i lodo tenua go Pisidia. Gei i lodo di Laangi Sabad, meemaa gaa hula gi lodo synagogee, gaa noho gi lala."},{"book":"Nnegau","chapter":"13","verse":"15","text":"I muli hua di dau Nnaganoho Moses mo nia Beebaa o nia Soukohp, digau aamua o synagogee ga helekai gi meemaa, “Madau ihoo hagaaloho, gimaadou e hiihai bolo goolua gi helekai gi nia daangada aanei, be di maa di agoago i golo e mee di gulu haga maaloo aga digaula.”"},{"book":"Nnegau","chapter":"13","verse":"16","text":"Paul ga du gi nua, ga aau ono lima gi digaula, ga helekai,"},{"book":"Nnegau","chapter":"13","verse":"17","text":"Di God o digau Israel gu hilihili aga tadau maadua mmaadua, ge gu haga dogologowaahee i di madagoaa digaula nogo noho be digau mai i daha i Egypt. Nomuli, gei God ga laha mai digaula i ono mahi mogobuna gi daha mo Egypt.13.17 Exodus 1.7; 12.51"},{"book":"Nnegau","chapter":"13","verse":"18","text":"Nia ngadau e madahaa, gei Mee nogo benebene hagahumalia digaula i lodo di anggowaa,13.18 Numbers 14.34; Deuteronomy 1.31"},{"book":"Nnegau","chapter":"13","verse":"19","text":"gei Mee gu hagahuaidu nia guongo llauehe e hidu i lodo tenua go Canaan, ge guu hai ana daangada gi hai mee gi nia guongo digaula.13.19 Deuteronomy 7.1; Joshua 14.1"},{"book":"Nnegau","chapter":"13","verse":"20","text":"Nia mee huogodoo aanei, holongo ne hai i lodo nia ngadau e haa lau madalima."},{"book":"Nnegau","chapter":"13","verse":"21","text":"Gei digaula e hiihai belee hai di nadau king. God guu wanga a Saul gi digaula, tama daane a Kish, mai i di madawaawa o Benjamin, guu hai di nadau king i nia ngadau e madahaa.13.21 1 Samuel 8.5; 10.21"},{"book":"Nnegau","chapter":"13","verse":"22","text":"I muli hua di daa gi daha a Saul, gei God ga haga gila aga a David di nadau king. Deenei laa di mee a God ne helekai ai i mee: ‘Au gu gidee bolo David tama daane a Jesse, la go tagadilinga daane dela e hiihai ginai Au, taane dela e hai nia mee huogodoo ala e hiihai ginai Au.’13.22 1 Samuel 13.14; 16.12; Pisalem 89.20"},{"book":"Nnegau","chapter":"13","verse":"23","text":"Jesus tangada di madawaawa o David, ne haga gila aga go God belee hai Tangada Hagamouli digau Israel, be dana hagababa dela ne hai."},{"book":"Nnegau","chapter":"13","verse":"24","text":"I mua Jesus ne daamada ana hegau, John gu agoago gi nia daangada o Israel huogodoo, bolo digaula gi lloomoi gi daha mo nadau huaidu, gi babdais.13.24 Mark 1.4; Luke 3.3"},{"book":"Nnegau","chapter":"13","verse":"25","text":"Di madagoaa John ne hoohoo ga haga lawa ana hegau, mee ga helekai gi nia daangada boloo, ‘Goodou e hagabau bolo au koai? Ma hagalee ko au dela e talitali go goodou. Hagalongo! Mee e hanimoi i ogu muli, gei au la hagalee tau loo bolo e daa gi daha nia suudi o Maa!’13.25 Matthew 3.11; Mark 1.7; Luke 3.16; John 1.20,27"},{"book":"Nnegau","chapter":"13","verse":"26","text":"“Ogu ihoo digau Israel, di madawaawa o Abraham, mo goodou digau tuadimee ala e daumaha ang gi God: aalaa go gidaadou ne gaamai ginai di longo hagamouli deenei!"},{"book":"Nnegau","chapter":"13","verse":"27","text":"Idimaa, nia daangada ala e noho i Jerusalem mo nadau dagi digi modongoohia ginaadou bolo Mee go Tangada Hagamouli, gei digi modongoohia labelaa nia helekai nia soukohp ala e daudau i nia Laangi Sabad huogodoo, gei digaula gu hagahonu nnelekai nia soukohp i di nadau hagi aga a Jesus."},{"book":"Nnegau","chapter":"13","verse":"28","text":"Ma e aha maa digaula nadau hadinga ai bolo e daaligi a Mee gii made, gei digaula ne helekai gi Pilate, bolo Mee e daaligi gii made.13.28 Matthew 27.22-23; Mark 15.13-14; Luke 23.21-23; John 19.15"},{"book":"Nnegau","chapter":"13","verse":"29","text":"I muli hua nadau hegau huogodoo ala ne hai gi Mee, ala guu lawa di haga modongoohia mai i lodo di Beebaa Dabu, digaula ga dugu ia a Mee gi daha mo di loobuu, gaa dugu gi lodo taalunga.13.29 Matthew 27.57-61; Mark 15.42-47; Luke 23.50-56; John 19.38-42"},{"book":"Nnegau","chapter":"13","verse":"30","text":"Gei God gu haga mouli aga a Mee."},{"book":"Nnegau","chapter":"13","verse":"31","text":"Nia laangi e logo gei Mee ne haga gidagida e Ia gi digau ala ne lloomoi madalia a Mee mai Galilee gi Jerusalem, aanei go digau ala e haga modomodongoohia a Mee ang gi digau Israel dolomeenei.13.31 Nnegau 1.3"},{"book":"Nnegau","chapter":"13","verse":"32","text":"Gei aanei gimaua ala e gowadu gi goodou di Longo Humalia deenei: Di mee dela ne hagababa go God gi tadau maadua mmaadua bolo e hai,"},{"book":"Nnegau","chapter":"13","verse":"33","text":"la gu hai mai gi gidaadou, ala go nia hagadili digaula, mai i dana haga mouli aga a Jesus, be di mee dela guu lawa i di hihi i lodo Pisalem di mada e lua,"},{"book":"Nnegau","chapter":"13","verse":"34","text":"“Deenei di mee a God dela ne helekai ai i dana haga mouli aga a Mee mai i di made, bolo tuaidina o Maa la ga hagalee bala i lodo taalunga:13.34 Isaiah 55.3"},{"book":"Nnegau","chapter":"13","verse":"35","text":"“Gii hai be dana hai dela ne helekai ai i tuai gowaa:"},{"book":"Nnegau","chapter":"13","verse":"36","text":"“David, i lodo dono madagoaa, la nogo hai hegau gi nia haganoho a God, gei mee guu made, guu danu i baahi ono maadua mmaadua, gei dono huaidina la guu bala i lodo taalunga."},{"book":"Nnegau","chapter":"13","verse":"37","text":"Malaa di mee deenei la digi heia gi Tangada dela ne haga mouli aga go God mai i di made."},{"book":"Nnegau","chapter":"13","verse":"38-39","text":"“Ogu ihoo hagaaloho digau Israel, au bolo goodou huogodoo gi iloo donu bolo ma go Jesus dela ne hidi ai di agoago o di wwede o nia huaidu dela e agoago ai gimaadou adu gi goodou. Goodou gi iloo bolo tangada ma ga hagadonu a Mee, geia gu mehede mai gi daha mo ono huaidu huogodoo. Nnaganoho Moses le e deemee di haga maahede goodou gi daha mo nia huaidu."},{"book":"Nnegau","chapter":"13","verse":"40","text":"Goodou gii pula i goodou gi de gila aga hua i godou baahi nia helekai nia soukohp ala e hai boloo:"},{"book":"Nnegau","chapter":"13","verse":"41","text":"‘Mmada, goodou ala e haganneennee!"},{"book":"Nnegau","chapter":"13","verse":"42","text":"Di hagatanga a Paul mo Barnabas mai synagogee, gei nia daangada ga helekai gi meemaa bolo gi loomoi labelaa i di Laangi Sabad dela i golo, e agoago gi ginaadou labelaa gi nonua, i nia mee ala i golo."},{"book":"Nnegau","chapter":"13","verse":"43","text":"I muli hua nia daangada ne hula gi daha mo synagogee, Paul mo Barnabas gu daudali go digau o Jew dogologo mo digau tuadimee dogologo ala ne hagadonu gaa huli ga daumaha gi taumaha digau o Jew. Meemaa ga helekai gi digaula, gu haga maaloo digaula bolo ginaadou gi mouli hua i lodo tumaalia dehuia a God."},{"book":"Nnegau","chapter":"13","verse":"44","text":"Di Laangi Sabad nomuli, nia daangada dogologowaahee hoohoo digau huogodoo di waahale gu lloomoi belee hagalongo gi nnelekai a Dimaadua."},{"book":"Nnegau","chapter":"13","verse":"45","text":"Di madagoaa digau o Jew ne gidee ginaadou digau dogologowaahee, digaula gu de hiihai huoloo, gu dubua. Digaula ga hai baahi ang gi nia helekai a Paul ge e haga balumee a mee."},{"book":"Nnegau","chapter":"13","verse":"46","text":"Gei Paul mo Barnabas ga helekai manawa maaloo ang gi digaula boloo, “Koia e humalia di gowadu i mua nnelekai a God gi goodou. Gei di maa goodou ala e de hiihai gi di mouli dee odi, gei gimaua ga diiagi goodou, gaa hula gi digau tuadimee."},{"book":"Nnegau","chapter":"13","verse":"47","text":"Deenei taganoho a God dela ne gaamai gi gimaua,"},{"book":"Nnegau","chapter":"13","verse":"48","text":"Di nadau longono hua nia mee aanei, gei digau tuadimee gu tenetene, gei gu hagaamu nia helekai a Dimaadua. Digau ala ne hilihili ang gi di mouli dee odi, la gu hagadonu."},{"book":"Nnegau","chapter":"13","verse":"49","text":"Nia helekai a Dimaadua la guu dele gi nia madagowaa huogodoo i lodo tenua deelaa."},{"book":"Nnegau","chapter":"13","verse":"50","text":"Malaa digau o Jew la gu haga hinihini nia dagi di waahale deelaa, mo nia ahina tuadimee aamua ala e daumaha ang gi God, ga hagahuaidu Paul mo Barnabas, ga hagabagi meemaa gi daha mo di nadau guongo."},{"book":"Nnegau","chapter":"13","verse":"51","text":"Nia daangada agoago hagau dogolua aalaa ga duidui nia dogolia o nau wae, e hai baahi ang gi digaula, ga lloo adu gi Iconium.13.51 Matthew 10.14; Mark 6.11; Luke 9.5; 10.11"},{"book":"Nnegau","chapter":"13","verse":"52","text":"Gei digau hagadonu ala i Antioch guu honu i di tenetene mo di Hagataalunga Dabu."}]}