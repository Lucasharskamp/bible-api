{"data":[{"book":"2 ФЕСАЛОНІКІЙЦАЎ","chapter":"1","verse":"1","text":"Павал і Сілуан і Цімафей - Фесаланіцкай Царкве ў Богу Айцы нашым і Госпадзе Ісусе Хрысьце:"},{"book":"2 ФЕСАЛОНІКІЙЦАЎ","chapter":"1","verse":"2","text":"мілата вам і мір ад Бога Айца нашага і Госпада Ісуса Хрыста."},{"book":"2 ФЕСАЛОНІКІЙЦАЎ","chapter":"1","verse":"3","text":"Заўсёды па справядлівасьці мы павінны дзякаваць Богу за вас, браты, бо ўзрастае вера вашая, і памнажаецца любоў кожнага адно да аднаго паміж усімі вамі,"},{"book":"2 ФЕСАЛОНІКІЙЦАЎ","chapter":"1","verse":"4","text":"так што мы самі хвалімся вамі ў цэрквах Божых, цярплівасьцю вашай і вераю ва ўсіх ганеньнях і нягодах, якія вы пераносіце"},{"book":"2 ФЕСАЛОНІКІЙЦАЎ","chapter":"1","verse":"5","text":"у доказ таго, што будзе справядлівы суд Божы, каб вам быць вартымі Царства Божага, дзеля якога вы і пакутуеце."},{"book":"2 ФЕСАЛОНІКІЙЦАЎ","chapter":"1","verse":"6","text":"Бо праведна прад Богам - тым, хто вас зьневажае, плаціць смуткам,"},{"book":"2 ФЕСАЛОНІКІЙЦАЎ","chapter":"1","verse":"7","text":"а вам, каго зьневажаюць, радасьцю разам з намі, у прышэсьце Госпада Ісуса зь неба, з анёламі моцы Ягонай,"},{"book":"2 ФЕСАЛОНІКІЙЦАЎ","chapter":"1","verse":"8","text":"у полымным вагні таго, хто помсьціцца тым, што не спазналі Бога і не ўпакорваюцца зьвеставаньню Госпада нашага Ісуса Хрыста,"},{"book":"2 ФЕСАЛОНІКІЙЦАЎ","chapter":"1","verse":"9","text":"якія прымуць кару, вечную пагібель ад імя Госпада і ад славы магутнасьці Ягонай,"},{"book":"2 ФЕСАЛОНІКІЙЦАЎ","chapter":"1","verse":"10","text":"калі Ён прыйдзе праславіцца ў сьвятых Сваіх і зьявіцца дзівосным у дзень той усім вернікам, бо вы паверылі нашаму сьведчаньню."},{"book":"2 ФЕСАЛОНІКІЙЦАЎ","chapter":"1","verse":"11","text":"На тое і молімся заўсёды за вас, каб Бог наш зрабіў вас вартымі пакліканьня і ўчыніў усякую добрую ласку даброці і справу веры ў моцы."},{"book":"2 ФЕСАЛОНІКІЙЦАЎ","chapter":"1","verse":"12","text":"Няхай праславіцца імя Госпада нашага Ісуса Хрыста ў вас, і вы ў Ім, па мілаце Бога нашага і Госпада Ісуса Хрыста."}]}