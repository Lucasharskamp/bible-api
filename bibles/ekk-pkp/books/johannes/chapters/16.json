{"data":[{"book":"Johannes","chapter":"16","verse":"1","text":"Olen seda teile rääkinud, et teie usk minusse ei kaoks."},{"book":"Johannes","chapter":"16","verse":"2","text":"Nad heidavad teid sünagoogidest välja; õigupoolest tuleb aeg, mil need, kes teid tapavad, arvavad, et teevad Jumalale teene."},{"book":"Johannes","chapter":"16","verse":"3","text":"Nad teevad seda, sest nad ei ole kunagi tundnud Isa ega mind. Olen teile seda rääkinud, et kui see toimub, tuleks teile meelde, mida ma teile rääkisin."},{"book":"Johannes","chapter":"16","verse":"4","text":"Mul ei olnud vaja seda teile kohe alguses rääkida, sest siis jäin ma teie juurde."},{"book":"Johannes","chapter":"16","verse":"5","text":"Aga nüüd lähen ma tema juurde, kes mu läkitas, ja ometi ei küsi teist keegi: „Kuhu sa lähed?“"},{"book":"Johannes","chapter":"16","verse":"6","text":"Muidugi olete praegu, mil ma teile rääkisin, südamevaluga täidetud."},{"book":"Johannes","chapter":"16","verse":"7","text":"Aga ma räägin teile tõtt: teile on parem, et ma lähen ära, sest kui ma ei läheks, ei tuleks teie juurde Lohutaja. Kui ma ära lähen, saadan ma tema teie juurde."},{"book":"Johannes","chapter":"16","verse":"8","text":"Kui ta tuleb, veenab ta neid, kes on maailmas, et nad on valesti aru saanud patust, õigusest ja kohtust:"},{"book":"Johannes","chapter":"16","verse":"9","text":"patust, et nad ei uskunud minusse;"},{"book":"Johannes","chapter":"16","verse":"10","text":"õigusest, et ma lähen Isa juurde ja te ei näe mind enam;"},{"book":"Johannes","chapter":"16","verse":"11","text":"kohtust, et selle maailma valitseja on juba surma mõistetud.16:11. Või „selle maailma valitseja üle on juba kohus mõistetud“."},{"book":"Johannes","chapter":"16","verse":"12","text":"On veel palju, mida ma tahan teile selgitada, kuid te ei suuda seda praegu taluda."},{"book":"Johannes","chapter":"16","verse":"13","text":"Aga kui tõe Vaim tuleb, õpetab ta teile kogu tõde. Ta ei räägi iseenesest, vaid ta kõneleb ainult seda, mida kuuleb, ning räägib teile, mis hakkab toimuma."},{"book":"Johannes","chapter":"16","verse":"14","text":"Ta toob au mulle, sest ta õpetab teile seda, mida minult saab."},{"book":"Johannes","chapter":"16","verse":"15","text":"Kõik, mis kuulub Isale, on minu oma. Sellepärast ma ütlesin, et Vaim õpetab teile seda, mida minult saab."},{"book":"Johannes","chapter":"16","verse":"16","text":"Veidi aja pärast ei näe te mind enam, aga siis veidi aja pärast te näete mind.“"},{"book":"Johannes","chapter":"16","verse":"17","text":"Mõned tema jüngritest ütlesid üksteisele: „Mida ta mõtleb sellega: „Veidi aja pärast ei näe te mind enam, aga siis veidi aja pärast te näete mind“ ja „Sest ma lähen Isa juurde“?“"},{"book":"Johannes","chapter":"16","verse":"18","text":"Nad küsisid: „Mida ta mõtleb selle „veidi aja pärast“ all? Me ei tea, millest ta räägib.“"},{"book":"Johannes","chapter":"16","verse":"19","text":"Jeesus sai aru, et nad tahtsid temalt selle kohta küsida. Niisiis küsis ta neilt: „Kas te ei saa aru minu ütlusest: „Veidi aja pärast ei näe te mind enam, aga siis veidi aja pärast te näete mind“?"},{"book":"Johannes","chapter":"16","verse":"20","text":"Ma räägin teile tõtt: te nutate ja leinate, aga maailm rõõmustab. Te kurvastate, aga teie kurvastus muutub rõõmuks."},{"book":"Johannes","chapter":"16","verse":"21","text":"Sünnitav naine kannatab valu, sest tema aeg on tulnud, aga kui laps on sündinud, unustab ta valu rõõmu tõttu, et laps on maailma sündinud."},{"book":"Johannes","chapter":"16","verse":"22","text":"Jah, praegu te kurvastate, aga ma näen teid jälle; siis te rõõmustate ja keegi ei võta teie rõõmu ära."},{"book":"Johannes","chapter":"16","verse":"23","text":"Kui see aeg kätte jõuab, ei ole teil vaja minult midagi küsida. Ma räägin teile tõtt: Isa annab teile, mida iganes te minu nimel palute."},{"book":"Johannes","chapter":"16","verse":"24","text":"Seni ei ole te midagi minu nimel palunud, nii et paluge, ja te saate, ja teie õnn on täielik."},{"book":"Johannes","chapter":"16","verse":"25","text":"Olen rääkinud teile piltlikku keelt kasutades. Aga varsti ei kasuta ma enam teiega rääkides sellist piltlikku keelt. Selle asemel selgitan teile Isa väga lihtsalt."},{"book":"Johannes","chapter":"16","verse":"26","text":"Siis te palute minu nimel. Ma ei ütle, et ma palun Isa juures teie eest,"},{"book":"Johannes","chapter":"16","verse":"27","text":"sest Isa ise armastab teid, sest te armastate mind ja usute, et ma tulin Jumala juurest."},{"book":"Johannes","chapter":"16","verse":"28","text":"Ma lahkusin Isa juurest ja tulin maailma; nüüd lahkun ma maailmast ja lähen tagasi oma Isa juurde.“"},{"book":"Johannes","chapter":"16","verse":"29","text":"Siis ütlesid jüngrid: „Nüüd räägid sa väga lihtsalt ega kasuta piltlikku keelt."},{"book":"Johannes","chapter":"16","verse":"30","text":"Nüüd oleme kindlad, et sina tead kõike, ja et sa ei pea inimestelt küsima, et teada saada, millele nad mõtlevad.16:30. Viidates tagasi sellele, mis toimus salmis 16:19. See veenab meid, et sa tulid Jumala juurest.“"},{"book":"Johannes","chapter":"16","verse":"31","text":"„Kas te olete nüüd tõesti veendunud?“ küsis Jeesus."},{"book":"Johannes","chapter":"16","verse":"32","text":"„Tuleb aeg − õigupoolest on see kohe käes −, kui teid pillutatakse laiali, igaüks oma koju, ja te kõik jätate mu üksi. Aga ma ei ole tegelikult üksinda, sest Isa on minuga."},{"book":"Johannes","chapter":"16","verse":"33","text":"Olen rääkinud teile kõike seda, et teil võiks olla rahu, sest te olete üks minuga.16:33. Sõna-sõnalt „rahu minus“. Selles maailmas on teil kannatusi, aga olge julged − mina olen maailma võitnud!“"}]}