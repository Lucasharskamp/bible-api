{"data":[{"book":"زکریا","chapter":"11","verse":"1","text":"ای لبنان، دروازه‌های خود را باز کن تا آتش، درختان سرو تو11‏:1 درخت سرو لبنان کنایه است از قومهای قدرتمند جهان و یا پادشاهان آنها. را بسوزاند."},{"book":"زکریا","chapter":"11","verse":"2","text":"ای درختان صنوبر، برای تمامی درختان سرو که تباه شده‌اند گریه کنید. ای بلوطهای باشان زاری کنید، زیرا جنگل عظیم نابود شده است."},{"book":"زکریا","chapter":"11","verse":"3","text":"ای حاکمان، گریه و زاری کنید، زیرا جاه و جلال شما بر باد رفته است. غرش این شیران را بشنوید، چون درهٔ اردن پرشکوهشان ویران شده است."},{"book":"زکریا","chapter":"11","verse":"4","text":"خداوند، خدایم به من فرمود: «برو و چوپان11‏:4 در اینجا منظور از «چوپان»، رهبر یا پادشاه و منظور از «گوسفندان»، قوم است. گوسفندانی باش که قرار است سربریده شوند."},{"book":"زکریا","chapter":"11","verse":"5","text":"رهبران شرور، قوم مرا خرید و فروش می‌کنند. چوپانانشان آنها را با بی‌رحمی می‌فروشند و می‌گویند: ”خدا را شکر! ثروتمند شدیم!“ و خریدارانشان آنها را خریده سر می‌برند بدون اینکه مجازات شوند.»"},{"book":"زکریا","chapter":"11","verse":"6","text":"خداوند می‌فرماید: «من دیگر بر مردم این سرزمین رحم نخواهم کرد، بلکه می‌گذارم آنها در چنگ رهبران شرور خودشان گرفتار شده، کشته شوند. رهبران شرور، این سرزمین را مبدل به بیابان خواهند کرد و من مانع کارشان نخواهم شد.»"},{"book":"زکریا","chapter":"11","verse":"7","text":"پس من گلۀ ستمدیده‌ای را که برای کشتار مقرر شده بود چرانیدم. سپس دو عصای چوپانی در دست گرفته یکی را «لطف» و دیگری را «اتحاد» نامیدم و همان‌طور که به من دستور داده شده بود، گله را چرانیدم."},{"book":"زکریا","chapter":"11","verse":"8","text":"در عرض یک ماه، از شر سه چوپان این گله آزاد شدم؛ ولی گوسفندان از من متنفر گشتند و من نیز از دست آنها خسته و بیزار گشتم."},{"book":"زکریا","chapter":"11","verse":"9","text":"پس به آنها گفتم: «از این به بعد چوپان شما نخواهم بود. آن که مردنی است بگذار بمیرد و آن که کشته شدنی است بگذار کشته شود. آنهایی هم که باقی می‌مانند بگذار همدیگر را بدرند و بخورند!»"},{"book":"زکریا","chapter":"11","verse":"10","text":"آنگاه عصایم را که «لطف» نام داشت شکستم تا نشان دهم عهدی را که با همۀ قومها بسته بودم باطل کرده‌ام."},{"book":"زکریا","chapter":"11","verse":"11","text":"پس در همان روز عهد شکسته شد. آنگاه گوسفندان ستمدیده که به من چشم دوخته بودند، متوجه شدند که خداوند به‌وسیلۀ کاری که من کردم پیامی به آنها می‌دهد."},{"book":"زکریا","chapter":"11","verse":"12","text":"من به آنها گفتم: «اگر مایلید، مزد مرا بدهید و اگر نه، ندهید.»"},{"book":"زکریا","chapter":"11","verse":"13","text":"خداوند به من فرمود: «این مبلغ هنگفتی را که در مقابل ارزشت به تو دادند، نزد کوزه‌گر بینداز!»"},{"book":"زکریا","chapter":"11","verse":"14","text":"سپس عصای دیگرم را که «پیوند» نام داشت شکستم تا نشان دهم که پیوند برادری بین یهودا و اسرائیل شکسته شده است."},{"book":"زکریا","chapter":"11","verse":"15","text":"آنگاه خداوند به من فرمود: «بار دیگر برو و در نقش چوپانی نادان ظاهر شو.»"},{"book":"زکریا","chapter":"11","verse":"16","text":"او به من فرمود: «این نشان می‌دهد که من برای قوم، چوپانی تعیین می‌کنم که نه به آنانی که می‌میرند اهمیت می‌دهد، نه از بره‌ها مراقبت می‌کند، نه زخمیان را معالجه می‌نماید، نه سالمها را خوراک می‌دهد، و نه لنگانی را که نمی‌توانند راه بروند بر دوش می‌گیرد؛ بلکه گوسفندان چاق را می‌خورد و سمهایشان را می‌کند."},{"book":"زکریا","chapter":"11","verse":"17","text":"وای بر این چوپان وظیفه‌نشناس که به فکر گله نیست! شمشیر خداوند بر بازو و چشم راست او فرود خواهد آمد و او را کور و ناتوان خواهد ساخت.»"}]}