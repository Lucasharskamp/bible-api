{"data":[{"book":"ДЗЕІ","chapter":"12","verse":"1","text":"Тым часам цар Ірад падняў рукі на некаторых людзей царквы, каб зрабіць ім ліха,"},{"book":"ДЗЕІ","chapter":"12","verse":"2","text":"і забіў Якава, брата Янавага, мечам;"},{"book":"ДЗЕІ","chapter":"12","verse":"3","text":"а ўбачыўшы, што гэта даспадобы Юдэям, сьледам за тым узяў і Пятра, - тады былі дні праснакоў, -"},{"book":"ДЗЕІ","chapter":"12","verse":"4","text":"і, затрымаўшы яго, пасадзіў у цямніцу і загадаў чатыром чацьверыкам воінаў вартаваць яго, маючы намер пасьля Пасхі вывесьці яго да людзей."},{"book":"ДЗЕІ","chapter":"12","verse":"5","text":"І так Пятра вартавалі ў цемры; тым часам царква рупліва малілася за яго Богу."},{"book":"ДЗЕІ","chapter":"12","verse":"6","text":"Калі ж Ірад хацеў вывесьці яго, у тую ноч Пётр спаў паміж двума воінамі, скаваны двума ланцугамі, і ахова каля дзьвярэй вартавала цямніцу."},{"book":"ДЗЕІ","chapter":"12","verse":"7","text":"І вось, анёл Гасподні стаў перад ім, і сьвятло азарыла цямніцу; анёл, штурхнуўшы Пятра ў бок, разбудзіў яго і сказаў: устань хутчэй! І ланцугі апалі з рук ягоных."},{"book":"ДЗЕІ","chapter":"12","verse":"8","text":"І сказаў яму анёл: падперажыся і абуйся. Ён зрабіў так. Пасьля кажа яму: апрані адзежу тваю і ідзі за мною."},{"book":"ДЗЕІ","chapter":"12","verse":"9","text":"Пётр выйшаў і рушыў усьлед за ім, ня ведаючы, што тое, што робіць анёл, ёсьць сапраўднае, а думаючы, што бачыць уяву."},{"book":"ДЗЕІ","chapter":"12","verse":"10","text":"Мінуўшы першую і другую варту, яны падышлі да жалезнае брамы, што вяла ў горад, якая сама адчынілася ім; яны выйшлі, і прайшлі адну вуліцу, калі раптам анёла ня стала зь ім."},{"book":"ДЗЕІ","chapter":"12","verse":"11","text":"Тады Пётр, апамятаўшыся, сказаў: цяпер я бачу напраўду, што Гасподзь паслаў анёла Свайго і выбавіў мяне з рукі Ірада і ад усяго, чаго чакаў люд Юдэйскі."},{"book":"ДЗЕІ","chapter":"12","verse":"12","text":"І, агледзеўшыся, прыйшоў да дома Марыі, маці Яна, якога звалі Маркам, дзе многія сабраліся і маліліся."},{"book":"ДЗЕІ","chapter":"12","verse":"13","text":"А калі Пётр пастукаўся ў браму, дык выйшла паслухаць служанка, якую звалі Рода;"},{"book":"ДЗЕІ","chapter":"12","verse":"14","text":"І, пазнаўшы Пятроў голас, ад радасьці не адчыніла брамы, а ўбегшы абвясьціла, што Пётр стаіць каля брамы."},{"book":"ДЗЕІ","chapter":"12","verse":"15","text":"А тыя сказалі ёй: ці ў сваім ты розуме? Але яна стаяла на сваім. А яны казалі: гэта анёл ягоны."},{"book":"ДЗЕІ","chapter":"12","verse":"16","text":"Тым часам Пётр стукаўся; калі ж адчынілі, дык убачылі яго і зьдзівіліся."},{"book":"ДЗЕІ","chapter":"12","verse":"17","text":"А ён, даўшы рукою знак, каб маўчалі, расказаў ім, як Гасподзь вывеў зь цямніцы, і сказаў: перакажэце ўсё гэта Якаву і братам. Пасьля выйшаў і пайшоў у іншую мясьціну."},{"book":"ДЗЕІ","chapter":"12","verse":"18","text":"Калі настаў дзень, паміж воінамі ўсчалася вялікая трывога: што сталася зь Пятром;"},{"book":"ДЗЕІ","chapter":"12","verse":"19","text":"а Ірад, пашукаўшы яго і не знайшоўшы, судзіў вартавых і загадаў пакараць іх сьмерцю; потым ён выправіўся зь Юдэеі ў Кесарыю і там заставаўся."},{"book":"ДЗЕІ","chapter":"12","verse":"20","text":"Ірад быў у гневе на Тырыйцаў і Сіданійцаў: а яны, змовіўшыся, прыйшлі да яго і схіліўшы на свой бок Уласта, пасьцельніка царскага, прасілі міру, бо іх вобласьць кармілася з царскай."},{"book":"ДЗЕІ","chapter":"12","verse":"21","text":"У назначаны дзень Ірад, убраўшыся ў царскія строі, сеў на судзілішчы перад людзьмі і гаварыў да іх;"},{"book":"ДЗЕІ","chapter":"12","verse":"22","text":"а люд крычаў: гэта голас Бога, а не чалавека!"},{"book":"ДЗЕІ","chapter":"12","verse":"23","text":"Але раптам анёл Гасподні паразіў яго за тое, што ён ня ўзьнёс хвалы Богу; і ён заедзены чарвякамі, сканаў."},{"book":"ДЗЕІ","chapter":"12","verse":"24","text":"А слова Божае расло і пашыралася."},{"book":"ДЗЕІ","chapter":"12","verse":"25","text":"А Варнава і Саўл, выканаўшы даручэньне, вярнуліся зь Ерусаліма (ў Атныахію), узяўшы з сабою і Яна, якога звалі Маркам."}]}