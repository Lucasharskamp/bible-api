{"data":[{"book":"Amos","chapter":"1","verse":"1","text":"De godsspraken van Amos, die tot de schaapherders van Tekóa behoorde, en zijn visioenen over Israël schouwde ten tijde van Ozias, den koning van Juda, en van Jeroboam, den zoon van Joas en koning van Israël, twee jaar voor de aardbeving."},{"book":"Amos","chapter":"1","verse":"2","text":"Hij sprak: Jahweh buldert uit Sion, Laat uit Jerusalem zijn donder rollen: De weiden der herders treuren ervan, De top van de Karmel verdort!"},{"book":"Amos","chapter":"1","verse":"3","text":"Zo spreekt Jahweh! Om drie schanddaden van Damascus, Of om vier herroep Ik het niet: Omdat zij met ijzeren sleden Gilad hebben gedorst!"},{"book":"Amos","chapter":"1","verse":"4","text":"Ik slinger een vuur in Chazaëls huis, Dat de burchten van Ben-Hadad verteert;"},{"book":"Amos","chapter":"1","verse":"5","text":"Ik sla de grendel van Damascus aan stukken, Roei de bewoners van het “Dal der Ongerechtigheid”, uit, Den scheptervoerder van het “Huis van Geneugte”, Arams bevolking zal naar Kir in ballingschap gaan: Spreekt Jahweh!"},{"book":"Amos","chapter":"1","verse":"6","text":"Zo spreekt Jahweh! Om drie schanddaden van Gaza, Of om vier herroep Ik het niet: Omdat zij heel een bevolking hebben weggevoerd, Om ze aan Edom te verkopen!"},{"book":"Amos","chapter":"1","verse":"7","text":"Ik slinger een vuur binnen de muren van Gaza, Dat zijn burchten verteert;"},{"book":"Amos","chapter":"1","verse":"8","text":"Ik roei de bewoners van Asjdod uit, Den scheptervoerder van Asjkelon; Ik strek mijn hand tegen Ekron uit, Wat van de Filistijnen nog rest, gaat te gronde: Spreekt Jahweh, de Heer!"},{"book":"Amos","chapter":"1","verse":"9","text":"Zo spreekt Jahweh! Om drie schanddaden van Tyrus, Of om vier herroep Ik het niet: Omdat zij heel een bevolking aan Edom hebben verkocht, Zich aan het broeder-verbond niet hebben gestoord!"},{"book":"Amos","chapter":"1","verse":"10","text":"Ik slinger een vuur binnen de muren van Tyrus, Dat zijn burchten verteert!"},{"book":"Amos","chapter":"1","verse":"11","text":"Zo spreekt Jahweh! Om drie schanddaden van Edom, Of om vier herroep Ik het niet: Omdat hij zijn broeder met het zwaard heeft vervolgd, En zijn medelijden verstikt, Altijd maar wraak heeft gekoesterd, Zijn gramschap eeuwig liet duren!"},{"book":"Amos","chapter":"1","verse":"12","text":"Ik slinger een vuur in Teman, Dat de burchten van Bosra verteert!"},{"book":"Amos","chapter":"1","verse":"13","text":"Zo spreekt Jahweh! Om drie schanddaden van de zonen van Ammon, Of om vier herroep Ik het niet: Omdat zij Gilads zwangere vrouwen hebben opengereten, Om hun eigen gebied te vergroten!"},{"book":"Amos","chapter":"1","verse":"14","text":"Ik ontsteek een vuur binnen de muren van Rabba, Dat zijn burchten verteert: Onder gehuil op de dag van de strijd, Onder geloei op de dag van de storm;"},{"book":"Amos","chapter":"1","verse":"15","text":"Ook hun koning zal in ballingschap gaan, Tegelijk met zijn vorsten: Spreekt Jahweh!"}]}