{"data":[{"book":"యెషయా","chapter":"33","verse":"1","text":"దోపిడీకి గురి కాకుండా దోచుకుంటూ ఉండే నీకు బాధ!"},{"book":"యెషయా","chapter":"33","verse":"2","text":"యెహోవా, నీ కోసం వేచి చూస్తున్నాం. మమ్మల్ని కరుణించు."},{"book":"యెషయా","chapter":"33","verse":"3","text":"మహా శబ్దాన్ని విని జనాలు పారిపోతారు. నువ్వు లేచినప్పుడు దేశాలు చిందర వందర అవుతాయి."},{"book":"యెషయా","chapter":"33","verse":"4","text":"మిడతలు తిని వేసినట్టు మీ సంపదలు దోపిడీకి గురౌతాయి. మిడతల దండులా శత్రువులు దానిమీద పడతారు."},{"book":"యెషయా","chapter":"33","verse":"5","text":"యెహోవా మహా ప్రశంస పొందాడు. ఆయన ఉన్నత స్థలంలో నివసిస్తున్నాడు. ఆయన సీయోనును నీతితో, న్యాయంతో నింపుతాడు."},{"book":"యెషయా","chapter":"33","verse":"6","text":"నీ కాలంలో నీ స్థిరత్వం ఆయనే."},{"book":"యెషయా","chapter":"33","verse":"7","text":"వాళ్ళ రాయబారులు వీధిలో ఏడుస్తున్నారు. సంధిని కోరుకునే వాళ్ళ రాజనీతిజ్ఞులు ఒకటే రోదిస్తున్నారు."},{"book":"యెషయా","chapter":"33","verse":"8","text":"రాజమార్గాలు నిర్మానుష్యమై పోయాయి. వాటి మీద ప్రయాణీకులు ఎవ్వరూ లేరు."},{"book":"యెషయా","chapter":"33","verse":"9","text":"దేశం దుఖిస్తుంది. క్షీణించి పోతుంది. లెబానోను కలవరపడి వాడిపోతుంది."},{"book":"యెషయా","chapter":"33","verse":"10","text":"“ఇప్పుడు నేను నిలబడతాను” అని యెహోవా అనుకున్నాడు. “ఇప్పుడే నా ఔన్నత్యాన్ని ప్రదర్శిస్తాను. నన్ను నేను గొప్ప చేసుకుంటాను."},{"book":"యెషయా","chapter":"33","verse":"11","text":"మీరు పొట్టును గర్భం ధరించారు. చెత్త పరకలను కంటారు. మీ శ్వాస అగ్నిలా మిమ్మల్ని కాల్చేస్తుంది."},{"book":"యెషయా","chapter":"33","verse":"12","text":"జనాలు సున్నంలా కాలిపోతారు. ముళ్ళ పొదలను నరికి కాల్చినట్టుగా కాలిపోతారు."},{"book":"యెషయా","chapter":"33","verse":"13","text":"దూరంలో నివసించే మీరు నేను చేసిందేమిటో వినండి. సమీపంలో ఉన్న వాళ్ళు నా శక్తిని అంగీకరించండి.”"},{"book":"యెషయా","chapter":"33","verse":"14","text":"సీయోనులో ఉన్న పాపులు భయపడుతున్నారు. దేవుణ్ణి లెక్క చెయ్యని వారికి వణుకు పట్టుకుంది."},{"book":"యెషయా","chapter":"33","verse":"15","text":"నీతి కలిగి జీవించేవాడూ, యథార్ధంగా మాట్లాడేవాడూ, అవినీతి వల్ల కలిగే లాభాన్ని అసహ్యించుకునే వాడూ, లంచాన్ని తిరస్కరించేవాడూ, హింసాత్మక నేరం చేయాలని ఆలోచించని వాడూ చెడుతనం చూడకుండా కళ్ళు మూసుకునే వాడూ,"},{"book":"యెషయా","chapter":"33","verse":"16","text":"అలాంటి వాడు ఉన్నత స్థలాల్లో నివసిస్తాడు. అతనికి పర్వత శిఖరాలపైని శిలలు ఆశ్రయంగా ఉంటాయి. ఆహారమూ, నీళ్ళూ క్రమంగా అతనికి లభ్యమౌతాయి."},{"book":"యెషయా","chapter":"33","verse":"17","text":"నీ కళ్ళు రాజును అతని సౌందర్యమంతటితో చూస్తాయి. విశాలమైన దేశాన్ని నీ కళ్ళు చూస్తాయి."},{"book":"యెషయా","chapter":"33","verse":"18","text":"నీ హృదయం భయాన్ని జ్ఞాపకం చేసుకుంటుంది. శాస్త్రి ఎక్కడ ఉన్నాడు? డబ్బును తూచిన వాడు ఎక్కడ ఉన్నాడు? గోపురాలను లెక్కించేవాడు ఎక్కడ ఉన్నాడు?"},{"book":"యెషయా","chapter":"33","verse":"19","text":"నువ్వు అర్థం చేసుకోలేని తెలియని భాష మాట్లాడుతూ తిరస్కరించే ఆ జనాన్ని నువ్వు చూడవు."},{"book":"యెషయా","chapter":"33","verse":"20","text":"మన పండగల పట్టణం అయిన సీయోనుని చూడండి!"},{"book":"యెషయా","chapter":"33","verse":"21","text":"దానికి ప్రతిగా విశాలమైన నదులూ, నీటి వాగులూ ఉన్న ఆ స్థలంలో యెహోవా తన ప్రభావంతో మనతో ఉంటాడు."},{"book":"యెషయా","chapter":"33","verse":"22","text":"ఎందుకంటే యెహోవా మనకు న్యాయాధిపతి. యెహోవా మన శాసనకర్త. యెహోవా మన రాజు. ఆయన మనలను రక్షిస్తాడు."},{"book":"యెషయా","chapter":"33","verse":"23","text":"నీ ఓడ తాళ్లు వదులై పోయాయి. స్తంభం అడుగు భాగం స్థిరంగా లేదు. ఓడ తెరచాపను ఎవరూ విప్పడం లేదు. విస్తారమైన దోపిడీ సొమ్మును పంచుకుంటారు. అప్పుడు కుంటి వాళ్ళు కూడా ఆ సొమ్ములో భాగం పొందుతారు."},{"book":"యెషయా","chapter":"33","verse":"24","text":"సీయోనులో నివాసం చేసే వాళ్ళెవ్వరూ “నాకు ఆరోగ్యం బాగా లేదు” అని చెప్పరు. అక్కడి ప్రజలు చేసిన పాపాలకు క్షమాపణ దొరుకుతుంది."}]}