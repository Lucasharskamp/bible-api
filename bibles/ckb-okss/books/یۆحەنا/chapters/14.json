{"data":[{"book":"یۆحەنا","chapter":"14","verse":"1","text":"«نیگەران مەبن. پشت بە خودا ببەستن14‏:1 ئەم دەربڕینە لە یۆنانیدا دوو واتا دەبەخشێت. لەمە نزیکترە کە دانراوە، بەم واتایەش دێت: (باوەڕ بە خودا بکەن.)‏، پشت بە منیش ببەستن."},{"book":"یۆحەنا","chapter":"14","verse":"2","text":"ماڵی باوکم ژووری زۆری لێیە، ئەگەر ئاوا نەبووایە پێم دەگوتن. من دەچم تاکو شوێنتان بۆ ئامادە بکەم."},{"book":"یۆحەنا","chapter":"14","verse":"3","text":"جا کە ڕۆیشتم و شوێنم بۆ ئامادەکردن، دێمەوە و دەتانبەمە لای خۆم، تاکو ئێوەش لەو شوێنە بن کە من لێی دەبم."},{"book":"یۆحەنا","chapter":"14","verse":"4","text":"ئێوەش ڕێگای ئەو شوێنە دەزانن کە بۆی دەچم.»"},{"book":"یۆحەنا","chapter":"14","verse":"5","text":"تۆماس پێی گوت: «گەورەم، نازانین بۆ کوێ دەچیت، چۆن ڕێگاکە بزانین؟»"},{"book":"یۆحەنا","chapter":"14","verse":"6","text":"عیساش پێی فەرموو: «منم ڕێگا و ڕاستی و ژیان. کەس نایەتە لای باوک لە ڕێگەی منەوە نەبێت."},{"book":"یۆحەنا","chapter":"14","verse":"7","text":"ئەگەر ئێوە منتان بناسیایە، باوکیشمتان دەناسی. لە ئێستاوە دەیناسن و بینیوتانە.»"},{"book":"یۆحەنا","chapter":"14","verse":"8","text":"فیلیپۆس پێی گوت: «گەورەم، باوکمان پیشان بدە و بەسمانە.»"},{"book":"یۆحەنا","chapter":"14","verse":"9","text":"عیساش پێی فەرموو: «فیلیپۆس، ئایا تەنانەت لەدوای ئەم ماوە زۆرەش کە لەگەڵتانم، نەتناسیوم؟ ئەوەی منی بینیوە باوکی بینیوە. ئیتر چۆن دەڵێی: ”باوکمان نیشان بدە“؟"},{"book":"یۆحەنا","chapter":"14","verse":"10","text":"ئایا باوەڕ ناکەی من لە باوکدام و باوکیش لە مندایە؟ ئەو قسانەی پێتانی دەڵێم لە خۆمەوە نایڵێم، بەڵکو باوک کە لە مندا نیشتەجێیە، ئەو کارەکانی خۆی دەکات."},{"book":"یۆحەنا","chapter":"14","verse":"11","text":"باوەڕم پێ بکەن کە من لە باوکدام و باوکیش لە مندایە، ئەگەر نا بەهۆی کارەکان خۆیانەوە باوەڕ بکەن."},{"book":"یۆحەنا","chapter":"14","verse":"12","text":"ڕاستی ڕاستیتان پێ دەڵێم: ئەوەی باوەڕم پێ بهێنێت، ئەو کارانە دەکات کە من دەیکەم، لەمانەش گەورەتر14‏:12 بە واتای لە ژمارە بەدەر و بێ سنووری جوگرافی.‏ دەکات، چونکە بۆ لای باوک دەچم."},{"book":"یۆحەنا","chapter":"14","verse":"13","text":"هەرچییەک بە ناوی منەوە داوا بکەن دەیکەم، تاکو باوک لە کوڕەکەدا شکۆدار بێت."},{"book":"یۆحەنا","chapter":"14","verse":"14","text":"ئەگەر شتێکتان بە ناوی منەوە داوا کرد، دەیکەم."},{"book":"یۆحەنا","chapter":"14","verse":"15","text":"«ئەگەر منتان خۆشبوێ کار بە ڕاسپاردەکانم دەکەن."},{"book":"یۆحەنا","chapter":"14","verse":"16","text":"منیش داوا لە باوک دەکەم یارمەتیدەرێکی14‏:16 لە زمانی یۆنانی بە واتای ئەوەی بانگکراوە و دێتە تەنیشتت بۆ یارمەتیدانت، مەبەستی لە ڕۆحی پیرۆزە کە شوێنی مەسیح دەگرێتەوە لە یارمەتیدانمان.‏ دیکەتان14‏:16 بە زمانی یۆنانی بە واتای (دیکە) لە هەمان جۆر دێت.‏ بداتێ کە هەتاهەتایە لەگەڵتان بمێنێتەوە،"},{"book":"یۆحەنا","chapter":"14","verse":"17","text":"ڕۆحی ڕاستی، کە جیهان ناتوانێت وەریبگرێت، چونکە نایبینێت و نایناسێت. بەڵام ئێوە دەیناسن، چونکە لەگەڵتان دەمێنێتەوە و لەناو ئێوەدا دەبێت."},{"book":"یۆحەنا","chapter":"14","verse":"18","text":"بە هەتیوی بەجێتان ناهێڵیم، دێمەوە لاتان."},{"book":"یۆحەنا","chapter":"14","verse":"19","text":"پاش ماوەیەکی کەم ئیتر جیهان نامبینێت، بەڵام ئێوە دەمبینن. لەبەر ئەوەی من زیندووم، ئێوەش دەژین."},{"book":"یۆحەنا","chapter":"14","verse":"20","text":"لەو ڕۆژەدا دەزانن من لە باوکمدام، ئێوەش لە مندان، منیش لە ئێوەدام."},{"book":"یۆحەنا","chapter":"14","verse":"21","text":"ئەوەی ڕاسپاردەکانی منی لەلایە و کاریان پێ دەکات، ئەوا منی خۆشدەوێت. ئەوەی منی خۆشبوێ، باوکیشمی خۆشدەوێت، منیش خۆشمدەوێت و خۆمی بۆ دەردەخەم.»"},{"book":"یۆحەنا","chapter":"14","verse":"22","text":"ئینجا یەهوزایەکی دیکە، کە یەهوزای ئەسخەریوتی نەبوو، لێی پرسی: «گەورەم، بۆچی دەتەوێ خۆت بۆ ئێمە دەربخەیت، بەڵام بۆ جیهان نا؟»"},{"book":"یۆحەنا","chapter":"14","verse":"23","text":"عیسا وەڵامی دایەوە: «ئەوەی منی خۆشبوێ کار بە وتەکانم دەکات، باوکیشم خۆشی دەوێت و من و باوک دێینە لای و لەلای ئەویش نیشتەجێ دەبین."},{"book":"یۆحەنا","chapter":"14","verse":"24","text":"ئەوەش کە منی خۆشناوێت کار بە وتەکانم ناکات. ئەم وتانەی گوێتان لێی دەبێت هی من نییە، بەڵکو هی ئەو باوکەیە کە ناردوومی."},{"book":"یۆحەنا","chapter":"14","verse":"25","text":"«ئەمانەم پێ گوتن کە هێشتا لەلاتانم."},{"book":"یۆحەنا","chapter":"14","verse":"26","text":"بەڵام یارمەتیدەرەکە، ڕۆحی پیرۆز، ئەوەی باوک بە ناوی منەوە دەینێرێت، ئەو هەموو شتێکتان فێردەکات و هەموو ئەو شتانەی پێم گوتوون بیرتان دەخاتەوە14‏:26 بەڵێنێکی تایبەتە بۆ ئەوانەی گوێیان لە وتەکانی مەسیح بووە بە هاتنی سروش بۆ نووسینەوەی ئینجیلی پیرۆز.‏."},{"book":"یۆحەنا","chapter":"14","verse":"27","text":"«ئاشتیتان بۆ بەجێدەهێڵم، ئاشتی خۆمتان دەدەمێ. ئەوەی من دەتاندەمێ وەک ئەوە نییە کە جیهان دەتانداتێ. نیگەران مەبن و مەترسن."},{"book":"یۆحەنا","chapter":"14","verse":"28","text":"«گوێتان لێبوو پێم گوتن: ”دەڕۆم و دێمەوە لاتان.“ ئەگەر منتان خۆشبوێ، دڵشاد دەبن کە دەچمە لای باوک، چونکە باوک لە من مەزنترە."},{"book":"یۆحەنا","chapter":"14","verse":"29","text":"ئەوەتا ئێستا پێش ڕوودانی پێم گوتن، تاکو کاتێک ڕوویدا باوەڕ بهێنن."},{"book":"یۆحەنا","chapter":"14","verse":"30","text":"لەمەولا زۆر قسەتان لەگەڵ ناکەم، چونکە سەرۆکی ئەم جیهانە14‏:30 شەیتان.‏ وا دێت. هیچ دەسەڵاتێکی بەسەر مندا نییە،"},{"book":"یۆحەنا","chapter":"14","verse":"31","text":"بەڵام ئەو دێت تاکو جیهان بزانێت باوکم خۆشدەوێت و بەو شێوەیە کار دەکەم کە باوک ڕایسپاردووم."}]}