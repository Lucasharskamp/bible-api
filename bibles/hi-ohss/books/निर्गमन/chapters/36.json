{"data":[{"book":"निर्गमन","chapter":"36","verse":"1","text":"बसलेल, ओहोलियाब और उन सारे लोगों को जिन्हें याहवेह ने कौशल, समझ, बुद्धि और ज्ञान दिया है कि वह पवित्र स्थान को बनाने के कार्य को कैसे करना है. वे उन कामों को उसी प्रकार से करेंगे जैसे याहवेह ने आज्ञा दी है.”"},{"book":"निर्गमन","chapter":"36","verse":"2","text":"तब मोशेह ने बसलेल, ओहोलियाब और उन सारे लोगों को जिन्हें याहवेह ने कौशल दिया, और जो अपनी इच्छा से सेवकाई करना चाहते थे, बुलवाया."},{"book":"निर्गमन","chapter":"36","verse":"3","text":"इन्होंने मोशेह से इस्राएलियों द्वारा पवित्र स्थान को बनाने के लिये जो भी भेंट लाई गई थी, उन चीज़ों को लिया, और लोग सुबह दर सुबह स्वेच्छा से वस्तुएं लाते गये."},{"book":"निर्गमन","chapter":"36","verse":"4","text":"पवित्र स्थान को बनाने में जितने भी योग्य कारीगर थे वह अपने कार्य को छोड़ मोशेह के पास आये."},{"book":"निर्गमन","chapter":"36","verse":"5","text":"उन्होंने मोशेह से कहा, “पवित्र स्थान, जैसे याहवेह ने कहा है, वैसे बनाने में जितने सामान की ज़रूरत थी, लोग उससे कहीं ज्यादा हमारे पास ला रहे हैं.”"},{"book":"निर्गमन","chapter":"36","verse":"6","text":"तब मोशेह ने आज्ञा दी और इस बात की पूरी छावनी में घोषणा हुई कि कोई भी स्त्री या पुरुष अब पवित्र स्थान के लिये भेंट स्वरूप कुछ न लाये. इस प्रकार लोगों को कुछ और न लाने के लिये पाबंद किया गया."},{"book":"निर्गमन","chapter":"36","verse":"7","text":"क्योंकि अब उनके पास ज़रूरत से ज्यादा सामान हो गया था."},{"book":"निर्गमन","chapter":"36","verse":"8","text":"फिर पवित्र स्थान बनाया गया जिसमें दस पर्दे बनाये गये थे, जो बंटी हुई मलमल और नीले, बैंगनी और लाल रंग के कपड़ों से बने थे, और इन पर्दों पर कुशल कारीगरों द्वारा करूबों का चित्र बुना हुआ था."},{"book":"निर्गमन","chapter":"36","verse":"9","text":"हर पर्दे की लंबाई बारह मीटर साठ सेंटीमीटर और चौड़ाई एक मीटर अस्सी सेंटीमीटर थी. हर पर्दा एक ही नाप का था."},{"book":"निर्गमन","chapter":"36","verse":"10","text":"उन्होंने पांच पर्दों को एक साथ जोड़कर पांच पांच के दो पर्दे बनाए."},{"book":"निर्गमन","chapter":"36","verse":"11","text":"पहले पांच पर्दों की किनारी पर तथा इसी तरह दूसरे पांच पर्दों की किनारी पर नीले रंग का फंदा बनाया."},{"book":"निर्गमन","chapter":"36","verse":"12","text":"एक पर्दे में पचास फंदे और दूसरे में भी पचास फंदे. वे फंदे एक दूसरे के सामने बनाया."},{"book":"निर्गमन","chapter":"36","verse":"13","text":"फिर सोने की पचास अंकुड़े बनाईं और दोनों पर्दों को एक दूसरे से जोड़ दिया; इस प्रकार पवित्र स्थान बन गया."},{"book":"निर्गमन","chapter":"36","verse":"14","text":"फिर बकरे के रोमों से ग्यारह पर्दे बनाए जो पवित्र स्थान के ऊपर का हिस्सा था."},{"book":"निर्गमन","chapter":"36","verse":"15","text":"हर एक पर्दे की लंबाई साढ़े तेरह मीटर तथा चौड़ाई एक मीटर अस्सी सेंटीमीटर थी. सभी ग्यारह पर्दे एक ही नाप के थे."},{"book":"निर्गमन","chapter":"36","verse":"16","text":"उन्होंने ऐसे पांच पर्दों को एक साथ तथा बाकी छः पर्दों को एक साथ जोड़कर बड़ा कर दिया."},{"book":"निर्गमन","chapter":"36","verse":"17","text":"और दोनों अलग-अलग पर्दों की एक-एक किनारी पर पचास-पचास फंदे लगाए."},{"book":"निर्गमन","chapter":"36","verse":"18","text":"और दोनों पर्दों को जोड़ने के लिए कांसे के पचास अंकुड़े बनाए और उन कड़ों पर पर्दा लगाकर पूरा एक हिस्सा बना दिया."},{"book":"निर्गमन","chapter":"36","verse":"19","text":"तंबू के लिए लाल रंग से रंगी हुई भेडों की खाल का एक ओढ़ना बनाया, और फिर उसके ऊपर लगाने के लिए सूस के चमड़े का एक और ओढ़ना बनाया."},{"book":"निर्गमन","chapter":"36","verse":"20","text":"फिर पवित्र स्थान को खड़ा करने के लिए बबूल की लकड़ी के तख्ते बनाए."},{"book":"निर्गमन","chapter":"36","verse":"21","text":"हर तख्ते की लंबाई साढ़े चार मीटर तथा चौड़ाई साढ़े सड़सठ सेंटीमीटर थी."},{"book":"निर्गमन","chapter":"36","verse":"22","text":"तख्ते को जोड़ने के लिए दो समानांतर चूलें थीं. पवित्र स्थान के सब तख्ते इसी तरह बनवाये."},{"book":"निर्गमन","chapter":"36","verse":"23","text":"उन्होंने पवित्र स्थान के दक्षिण दिशा के लिए बीस तख्ते बनाए."},{"book":"निर्गमन","chapter":"36","verse":"24","text":"उनके नीचे चांदी की चालीस कुर्सियां बनवाईं, जो तख्तों के नीचे रखी गई थीं. हर तख्ते के नीचे उसकी दो चूलों के लिए दो कुर्सियां बनवाईं."},{"book":"निर्गमन","chapter":"36","verse":"25","text":"और इसी प्रकार उत्तर की ओर भी बीस तख्ते बनाये,"},{"book":"निर्गमन","chapter":"36","verse":"26","text":"और चांदी की चालीस कुर्सियां हर एक तख्ते के नीचे दो कुर्सियां बनाईं."},{"book":"निर्गमन","chapter":"36","verse":"27","text":"पवित्र स्थान के पीछे पश्चिम की ओर छः तख्ते बनाए."},{"book":"निर्गमन","chapter":"36","verse":"28","text":"और पीछे के भाग के कोनों के लिए दो तख्ते बनाए."},{"book":"निर्गमन","chapter":"36","verse":"29","text":"कोने के दोनों तख्ते एक साथ जोड़ दिए. तले में दोनों तख्तों की खूंटियां चांदी के एक ही आधार में लगाई और दोनों भाग ऊपर से जुड़ा हुआ और नीचे का भाग अलग था."},{"book":"निर्गमन","chapter":"36","verse":"30","text":"इस प्रकार आठ तख्ते बनवाये, जिसके नीचे चांदी की सोलह कुर्सियां थीं, हर तख्ते के नीचे दो कुर्सियां थीं."},{"book":"निर्गमन","chapter":"36","verse":"31","text":"फिर बबूल की लकड़ी की छड़ें बनाए, पवित्र स्थान की एक तरफ के तख्तों के लिए पांच छड़ें बनवाए"},{"book":"निर्गमन","chapter":"36","verse":"32","text":"तथा पवित्र स्थान की दूसरी तरफ के तख्तों के लिए पांच कड़े तथा पवित्र स्थान के पश्चिमी दिशा के तख्ते के लिए पांच कड़े बनाए."},{"book":"निर्गमन","chapter":"36","verse":"33","text":"तख्ते के एक तरफ से दूसरी तरफ जाने के लिए तख्ते के बीच में कड़े बनाए."},{"book":"निर्गमन","chapter":"36","verse":"34","text":"तख्तों के ऊपर सोना लगवाया और कड़े में भी सोना लगवाया. लकड़ी की डंड़ीयों को भी सोना लगवाया."},{"book":"निर्गमन","chapter":"36","verse":"35","text":"फिर नीले, बैंगनी और लाल रंग के कपड़ों से और बंटी हुई मलमल से एक बीच वाला पर्दा बनाए, जिस पर कढ़ाई के काम द्वारा करूबों के रूप बनाए."},{"book":"निर्गमन","chapter":"36","verse":"36","text":"उसने बबूल की लकड़ी के चार खंभे बनाए और उसके ऊपर सोना लगाया. इन खंभों पर पर्दों के लिए सोने की कड़ियां और चांदी की चार कुर्सियां बनाए."},{"book":"निर्गमन","chapter":"36","verse":"37","text":"तंबू के द्वार के लिए नीले, बैंगनी और लाल रंग के कपड़ों का, तथा बंटी हुई बारीक़ सनी वाले कपड़ों की कढ़ाई का काम किया हुआ एक पर्दा बनवाया."},{"book":"निर्गमन","chapter":"36","verse":"38","text":"और पांच खंभे बनाए. खंभे के ऊपर और नीचे के हिस्से में सोना लगाया, उनकी पट्टियां सोने से बनाई गई तथा उनकी पांचों कुर्सियां कांसे की बनाई."}]}