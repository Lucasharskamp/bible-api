{"data":[{"book":"Ezechiel","chapter":"37","verse":"1","text":"Byla nade mnou ruka Hospodinova, a vyvedl mne Hospodin v duchu, a postavil mne u prostřed údolí, kteréž bylo plné kostí."},{"book":"Ezechiel","chapter":"37","verse":"2","text":"I provedl mne skrze ně vůkol a vůkol, a aj, bylo jich velmi mnoho v tom údolí, a aj, byly velmi suché."},{"book":"Ezechiel","chapter":"37","verse":"3","text":"I řekl mi: Synu člověčí, mohly-li by ožiti kosti tyto? I řekl jsem: Panovníče Hospodine, ty víš."},{"book":"Ezechiel","chapter":"37","verse":"4","text":"V tom řekl mi: Prorokuj o těch kostech a rci jim: Kosti suché, slyšte slovo Hospodinovo."},{"book":"Ezechiel","chapter":"37","verse":"5","text":"Toto praví Panovník Hospodin kostem těmto: Aj, já uvedu do vás ducha, abyste ožily."},{"book":"Ezechiel","chapter":"37","verse":"6","text":"A dám na vás žily, a učiním, že zroste na vás maso, a otáhnu vás koží; dám, pravím, do vás ducha, abyste ožily, i zvíte, že já jsem Hospodin."},{"book":"Ezechiel","chapter":"37","verse":"7","text":"Tedy prorokoval jsem tak, jakž mi rozkázáno bylo. I stal se zvuk, když jsem já prorokoval, a aj, hřmot, když se přibližovaly kosti jedna k druhé."},{"book":"Ezechiel","chapter":"37","verse":"8","text":"I viděl jsem, a aj, žily a maso na nich se ukázalo, i koží potaženy byly po vrchu, ale ducha žádného nebylo v nich."},{"book":"Ezechiel","chapter":"37","verse":"9","text":"I řekl mi: Prorokuj k duchu, prorokuj, synu člověčí, a rci duchu: Takto praví Panovník Hospodin: Ode čtyř větrů přiď, duchu, a věj na tyto zmordované, ať oživou."},{"book":"Ezechiel","chapter":"37","verse":"10","text":"Tedy prorokoval jsem, jakž mi rozkázal. I všel do nich duch, a ožili, a postavili se na nohách svých, zástup velmi veliký."},{"book":"Ezechiel","chapter":"37","verse":"11","text":"I řekl mi: Synu člověčí, kosti tyto jsou všecken dům Izraelský. Aj, říkají: Uschly kosti naše, a zhynula čáka naše, jižť jest po nás."},{"book":"Ezechiel","chapter":"37","verse":"12","text":"Protož prorokuj a rci jim: Takto praví Panovník Hospodin: Aj, já otevru hroby vaše, a vyvedu vás z hrobů vašich, lide můj, a uvedu vás do země Izraelské."},{"book":"Ezechiel","chapter":"37","verse":"13","text":"I zvíte, že já jsem Hospodin, když otevru hroby vaše, a vyvedu vás z hrobů vašich, lide můj."},{"book":"Ezechiel","chapter":"37","verse":"14","text":"A dám Ducha svého do vás, abyste ožili, a osadím vás v zemi vaší, i zvíte, že já Hospodin mluvím i činím, dí Hospodin."},{"book":"Ezechiel","chapter":"37","verse":"15","text":"Opět stalo se slovo Hospodinovo ke mně, řkoucí:"},{"book":"Ezechiel","chapter":"37","verse":"16","text":"Ty pak synu člověčí, vezmi sobě dřevo jedno, a napiš na něm: Judovi, a synům Izraelským, tovaryšům jeho. Zatím vezma dřevo druhé, napiš na něm: Jozefovi dřevo Efraimovo, a všechněm synům Izraelským, tovaryšům jeho."},{"book":"Ezechiel","chapter":"37","verse":"17","text":"I spojž je sobě jedno k druhému v jedno dřevo, aby byla jako jedno v ruce tvé."},{"book":"Ezechiel","chapter":"37","verse":"18","text":"A když mluviti budou k tobě synové lidu tvého, řkouce: Což nám neoznámíš, co ty věci znamenají:"},{"book":"Ezechiel","chapter":"37","verse":"19","text":"Mluv k nim: Takto praví panovník Hospodin: Aj, já vezmu dřevo Jozefovo, kteréž jest v ruce Efraimově, a pokolení Izraelských, tovaryšů jeho, a přiložím je s ním k dřevu Judovu, a učiním je dřevem jedním, i budou jedno v ruce mé."},{"book":"Ezechiel","chapter":"37","verse":"20","text":"A když budou ta dřeva, na kterýchž jsi psal, v ruce tvé před očima jejich,"},{"book":"Ezechiel","chapter":"37","verse":"21","text":"Tedy mluv k nim: Takto praví Panovník Hospodin: Aj, já vezmu syny Izraelské z prostřed národů těch, kamž odešli, a shromáždě je odevšad, uvedu je do země jejich."},{"book":"Ezechiel","chapter":"37","verse":"22","text":"A učiním je, aby byli národem jedním v té zemi na horách Izraelských, a král jeden bude nad nimi nade všemi králem. A nebudou více dva národové, aniž se již více děliti budou na dvoje království."},{"book":"Ezechiel","chapter":"37","verse":"23","text":"Aniž se budou poškvrňovati více ukydanými bohy svými, a ohavnostmi svými, ani jakými přestoupeními svými, i vysvobodím je ze všech obydlí jejich, v nichž hřešili, a očistím je. I budou mým lidem, a já budu jejich Bohem."},{"book":"Ezechiel","chapter":"37","verse":"24","text":"A služebník můj David bude králem nad nimi, a pastýře jednoho všickni míti budou, aby v soudech mých chodili, a ustanovení mých ostříhali, i činili je."},{"book":"Ezechiel","chapter":"37","verse":"25","text":"I budou bydliti v té zemi, kterouž jsem byl dal služebníku svému Jákobovi, v níž bydlili otcové vaši. Budou, pravím, v ní bydliti oni i synové jejich, i synové synů jejich až na věky, a David služebník můj knížetem jejich bude na věky."},{"book":"Ezechiel","chapter":"37","verse":"26","text":"Nadto učiním s nimi smlouvu pokoje; smlouva věčná bude s nimi. A rozsadím je, i rozmnožím je, a postavím svatyni svou u prostřed nich na věky."},{"book":"Ezechiel","chapter":"37","verse":"27","text":"Bude i příbytek můj mezi nimi, a budu jejich Bohem, a oni budou lidem mým."},{"book":"Ezechiel","chapter":"37","verse":"28","text":"I zvědí národové, že jsem já Hospodin, jenž posvěcuji Izraele, když bude svatyně má u prostřed nich na věky."}]}