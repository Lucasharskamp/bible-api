{"data":[{"book":"Johana","chapter":"17","verse":"1","text":"Kane Yesu osetieko wacho wechegi, nongʼiyo polo bangʼe olamo kama:"},{"book":"Johana","chapter":"17","verse":"2","text":"Nimar isemiye loch ewi ji duto mondo omi ji duto misemiye oyud ngima mochwere."},{"book":"Johana","chapter":"17","verse":"3","text":"To ngima mochwere ema: ni mondo gingʼeyi in Nyasaye makende mar adier, kod Yesu Kristo, Jal miseoro."},{"book":"Johana","chapter":"17","verse":"4","text":"Asemiyi duongʼ e piny kuom tieko tich mane imiya mondo atim."},{"book":"Johana","chapter":"17","verse":"5","text":"To koro, Wuora, miya duongʼ e nyimi machal gi duongʼ mane an-go kodi kane piny pok obetie."},{"book":"Johana","chapter":"17","verse":"6","text":"“Asehulo nyingi ni joma ne imiya e piny. Ne gin jogi, to ne imiyagi, kendo koro girito wachni."},{"book":"Johana","chapter":"17","verse":"7","text":"Koro gingʼeyo ni gik moko duto ma isemiya oa kuomi."},{"book":"Johana","chapter":"17","verse":"8","text":"Nimar ne amiyogi weche mane imiya kendo ne girwakogi. Gisengʼeyo gadier ni ne aa iri, kendo giseyie ni ne iora."},{"book":"Johana","chapter":"17","verse":"9","text":"Koro alamonegi. Ok alam ni piny, to alamo ni joma isemiya, nimar gin magi."},{"book":"Johana","chapter":"17","verse":"10","text":"Giga duto gin magi, kendo gigi duto gin maga, kendo aseyudo duongʼ kuomgi."},{"book":"Johana","chapter":"17","verse":"11","text":"Koro ndalona mag bet e piny orumo, nimar abiro iri, to gin pod gin e piny. Yaye Wuoro Maler, ritgi gi teko mar nyingi mane imiya, mondo gibed achiel mana kaka wan kodi wan achiel."},{"book":"Johana","chapter":"17","verse":"12","text":"Kane pod an kodgi, to nachikogi kendo naritogi maber gi nying mane imiya. Onge kata achiel kuomgi moselal, makmana ngʼatno mane ochan ni nyaka lal mondo Ndiko ochop kare."},{"book":"Johana","chapter":"17","verse":"13","text":"“Koro abiro iri, to awacho gigi kapod an e piny, mondo gibed gi morna mogundho eigi."},{"book":"Johana","chapter":"17","verse":"14","text":"Asemiyogi wachni, kendo piny ochayogi, nimar ok gin mag pinyni, mana kaka an bende ok an mar pinyni."},{"book":"Johana","chapter":"17","verse":"15","text":"Ok alam mondo igolgi oko e piny, to alamo ni iritgi mondo kik Ngʼama Rach timnegi marach."},{"book":"Johana","chapter":"17","verse":"16","text":"Ok gin mag pinyni, mana kaka an bende ok an mar pinyni."},{"book":"Johana","chapter":"17","verse":"17","text":"Pwodhgi gi adierani, nikech Wachni en adiera."},{"book":"Johana","chapter":"17","verse":"18","text":"Kaka ne iora e piny e kaka an bende aseorogi e piny."},{"book":"Johana","chapter":"17","verse":"19","text":"Apwodhora nikech gin, mondo omi gin bende gipwodhreni gi adiera."},{"book":"Johana","chapter":"17","verse":"20","text":"“Ok alam ni gin kendgi, to alamo bende ni jogo mabiro yie kuoma bangʼ ka gisepuonjogi."},{"book":"Johana","chapter":"17","verse":"21","text":"Yaye Wuora, mi gibed achiel, mana kaka in e iya kendo an e iyi. Mad gin bende gibed e achiel kodwa, mondo piny oyie ni iseora."},{"book":"Johana","chapter":"17","verse":"22","text":"Asemiyogi duongʼ mane imiya, mondo gibed achiel kaka wan achiel,"},{"book":"Johana","chapter":"17","verse":"23","text":"ka an kuomgi kendo in kuoma. Mad giriwre gibed gimoro achiel mondo piny ongʼe ni ne iora, kendo ni iseherogi mana kaka isehera."},{"book":"Johana","chapter":"17","verse":"24","text":"“Wuora, adwaro ni joma isemiya obed koda kama antie, kendo ni gine duongʼna, ma en duongʼno misemiya nikech ne ihera kapok nochwe piny."},{"book":"Johana","chapter":"17","verse":"25","text":"“Wuoro Makare, kata obedo ni piny ok ongʼeyi, an to angʼeyi, kendo jogi bende ongʼeyo ni ne iora."},{"book":"Johana","chapter":"17","verse":"26","text":"Asehulonegi nyingi, kendo pod abiro medo nyiso ji ngʼama in, mondo hera miherago obed kuomgi, kendo an awuon bende abed kuomgi.”"}]}