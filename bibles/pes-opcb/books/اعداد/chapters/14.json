{"data":[{"book":"اعداد","chapter":"14","verse":"1","text":"با شنیدن این خبر، قوم اسرائیل تمام شب با صدای بلند گریستند."},{"book":"اعداد","chapter":"14","verse":"2","text":"آنها از دست موسی و هارون شکایت کرده، گفتند: «کاش در مصر مرده بودیم، یا در همین بیابان تلف می‌شدیم،"},{"book":"اعداد","chapter":"14","verse":"3","text":"زیرا مردن بهتر از این است که به سرزمینی که در پیش داریم برویم! در آنجا خداوند ما را هلاک می‌کند و زنان و بچه‌هایمان اسیر می‌شوند. بیایید به مصر بازگردیم.»"},{"book":"اعداد","chapter":"14","verse":"4","text":"پس به یکدیگر گفتند: «بیایید یک رهبر انتخاب کنیم تا ما را به مصر بازگرداند.»"},{"book":"اعداد","chapter":"14","verse":"5","text":"موسی و هارون در برابر قوم اسرائیل به خاک افتادند."},{"book":"اعداد","chapter":"14","verse":"6","text":"یوشع پسر نون و کالیب پسر یَفُنّه که جزو کسانی بودند که به بررسی سرزمین کنعان رفته بودند، جامهٔ خود را چاک زدند"},{"book":"اعداد","chapter":"14","verse":"7","text":"و به همهٔ قوم خطاب کرده، گفتند: «سرزمینی که بررسی کردیم سرزمین بسیار خوبی است."},{"book":"اعداد","chapter":"14","verse":"8","text":"اگر خداوند از ما راضی است، ما را به سلامت به این سرزمین خواهد رساند و آن را به ما خواهد داد، سرزمینی که به شیر و عسل در آن جاریست."},{"book":"اعداد","chapter":"14","verse":"9","text":"پس بر ضد خداوند قیام نکنید و از مردم آن سرزمین نترسید، چون شکست دادن آنها برای ما مثل آب خوردن است. خداوند با ماست، ولی آنان پشتیبانی ندارند. از آنها نترسید!»"},{"book":"اعداد","chapter":"14","verse":"10","text":"ولی کل جماعت می‌گفتند که باید ایشان را سنگسار کرد. آنگاه حضور پرجلال خداوند در خیمهٔ ملاقات بر تمامی بنی‌اسرائیل نمایان گردید"},{"book":"اعداد","chapter":"14","verse":"11","text":"و خداوند به موسی فرمود: «تا به کی این قوم مرا اهانت می‌کنند؟ آیا بعد از همهٔ این معجزاتی که در میان آنها کرده‌ام باز به من ایمان نمی‌آورند؟"},{"book":"اعداد","chapter":"14","verse":"12","text":"من ایشان را طرد کرده، با بلایی هلاک می‌کنم و از تو قومی بزرگتر و نیرومندتر به وجود می‌آورم.»"},{"book":"اعداد","chapter":"14","verse":"13","text":"موسی به خداوند عرض کرد: «اما وقتی مصری‌ها این را بشنوند چه خواهند گفت؟ آنها خوب می‌دانند که تو با چه قدرت عظیمی قوم خود را نجات دادی."},{"book":"اعداد","chapter":"14","verse":"14","text":"مصری‌ها این موضوع را برای ساکنان این سرزمین تعریف خواهند کرد. آنها شنیده‌اند که تو، ای خداوند، با ما هستی، و ای خداوند، تو رو در رو به قومت آشکار می‌شوی و ابر تو بالای سر ما قرار می‌گیرد و با ستون ابر و آتش، شب و روز ما را هدایت می‌نمایی."},{"book":"اعداد","chapter":"14","verse":"15","text":"حال اگر تمام قوم خود را بکشی، مردمی که شهرت تو را شنیده‌اند خواهند گفت:"},{"book":"اعداد","chapter":"14","verse":"16","text":"”خداوند ناچار شد آنها را در بیابان بکشد، چون نتوانست این قوم را به سرزمینی که سوگند خورده بود به آنها بدهد، برساند.“"},{"book":"اعداد","chapter":"14","verse":"17","text":"«حال، ای خداوند، التماس می‌کنم قدرت عظیمت را به ما نشان دهی. زیرا خود فرموده‌ای:"},{"book":"اعداد","chapter":"14","verse":"18","text":"”یهوه دیرخشم است و پرمحبت، و آمرزندۀ گناه و عصیان. اما گناه را بدون سزا نمی‌گذارد و به خاطر گناه پدران، فرزندان را تا نسل سوم و چهارم مجازات می‌کند.“"},{"book":"اعداد","chapter":"14","verse":"19","text":"خداوندا، از تو استدعا می‌کنم گناهان این قوم را به خاطر محبت عظیم خود ببخشی همچنانکه از روزی که سرزمین مصر را پشت سر گذاشتیم آنها را مورد عفو خود قرار داده‌ای.»"},{"book":"اعداد","chapter":"14","verse":"20","text":"پس خداوند فرمود: «من آنها را چنانکه استدعا کرده‌ای می‌بخشم."},{"book":"اعداد","chapter":"14","verse":"21","text":"ولی به حیات خودم و به حضور پرجلال خداوند که زمین را پر کرده است سوگند که"},{"book":"اعداد","chapter":"14","verse":"22","text":"هیچ‌کدام از آنانی که جلال و معجزات مرا در مصر و در بیابان دیده‌اند و بارها از اطاعت کردن از من سر باز زده‌اند"},{"book":"اعداد","chapter":"14","verse":"23","text":"حتی موفق به دیدن سرزمینی که به اجدادشان سوگند خورده بودم به آنها بدهم، نخواهند شد. هیچ‌یک از آنها که مرا اهانت کردند سرزمین موعود را نخواهند دید."},{"book":"اعداد","chapter":"14","verse":"24","text":"ولی خدمتگزار من کالیب شخصیت دیگری دارد و پیوسته از صمیم قلب مرا اطاعت کرده است. او را به سرزمینی که برای بررسی آن رفته بود خواهم برد و نسل او مالک آن خواهد شد."},{"book":"اعداد","chapter":"14","verse":"25","text":"پس حال که عمالیقی‌ها و کنعانی‌ها ساکن این دره‌ها هستند، فردا از سمت دریای سرخ به بیابان کوچ کنید.»"},{"book":"اعداد","chapter":"14","verse":"26","text":"سپس خداوند به موسی و هارون گفت:"},{"book":"اعداد","chapter":"14","verse":"27","text":"«این قوم بدکار و شرور تا به کی از من شکایت می‌کنند؟ من شکایتهای بنی‌اسرائیل را که بر ضد من به عمل آورده‌اند، شنیده‌ام."},{"book":"اعداد","chapter":"14","verse":"28","text":"به ایشان بگو خداوند چنین می‌فرماید: ”به حیات خود قسم که مطابق آنچه از شما شنیدم، انجام خواهم داد."},{"book":"اعداد","chapter":"14","verse":"29","text":"همهٔ شما در این بیابان خواهید مرد، یعنی همۀ شما که سرشماری شده‌اید، از بیست ساله و بالاتر، و از دست من شکایت کرده‌اید."},{"book":"اعداد","chapter":"14","verse":"30","text":"هیچ‌یک از شما وارد سرزمینی که سوگند خوردم به شما بدهم، نخواهید شد. فقط کالیب پسر یَفُنّه و یوشع پسر نون وارد آنجا خواهند شد."},{"book":"اعداد","chapter":"14","verse":"31","text":"شما گفتید که فرزندانتان اسیر ساکنان آن سرزمین می‌شوند؛ ولی برعکس، من آنها را به سلامت به آن سرزمین می‌برم و ایشان مالک سرزمینی خواهند شد که شما آن را رد کردید."},{"book":"اعداد","chapter":"14","verse":"32","text":"اما لاشه‌های شما در این بیابان خواهد افتاد."},{"book":"اعداد","chapter":"14","verse":"33","text":"فرزندانتان به خاطر بی‌ایمانی شما چهل سال در این بیابان سرگردان خواهند بود تا آخرین نفر شما در بیابان بمیرد."},{"book":"اعداد","chapter":"14","verse":"34","text":"همان‌طور که افراد شما مدت چهل روز سرزمین موعود را بررسی کردند، شما نیز مدت چهل سال در بیابان سرگردان خواهید بود، یعنی یک سال برای هر روز، و به این ترتیب چوب گناهان خود را خواهید خورد و خواهید فهمید که مخالفت با من چه سزایی دارد.“"},{"book":"اعداد","chapter":"14","verse":"35","text":"شما ای قوم شرور که بر ضد من جمع شده‌اید در این بیابان خواهید مرد. من که خداوند هستم این را گفته‌ام.»"},{"book":"اعداد","chapter":"14","verse":"36","text":"آن مردانی که موسی برای بررسی سرزمین کنعان فرستاده بود و در بازگشت با آوردن اخبار بد، تمامی قوم را به سرکشی علیه خداوند برانگیختند،"},{"book":"اعداد","chapter":"14","verse":"37","text":"در حضور خداوند به بلا گرفتار و هلاک شدند."},{"book":"اعداد","chapter":"14","verse":"38","text":"از میان کسانی که به بررسی زمین رفته بودند فقط یوشع و کالیب زنده ماندند."},{"book":"اعداد","chapter":"14","verse":"39","text":"وقتی موسی سخنان خداوند را به گوش قوم اسرائیل رسانید، آنها به تلخی گریستند."},{"book":"اعداد","chapter":"14","verse":"40","text":"آنها روز بعد، صبح زود برخاستند و به بلندیهای کوهستان رفتند. آنها می‌گفتند: «ما می‌دانیم که گناه کرده‌ایم، ولی حالا آماده‌ایم به سوی سرزمینی برویم که خداوند به ما وعده داده است.»"},{"book":"اعداد","chapter":"14","verse":"41","text":"موسی گفت: «اما شما با این کارتان از فرمان خداوند در مورد بازگشت به بیابان سرپیچی می‌کنید، پس بدانید که موفق نخواهید شد."},{"book":"اعداد","chapter":"14","verse":"42","text":"نروید، زیرا دشمنانتان شما را شکست خواهند داد، چون خداوند با شما نیست."},{"book":"اعداد","chapter":"14","verse":"43","text":"شما با عمالیقی‌ها و کنعانی‌ها روبرو شده، در جنگ کشته خواهید شد. خداوند با شما نخواهد بود، زیرا شما از پیروی او برگشته‌اید.»"},{"book":"اعداد","chapter":"14","verse":"44","text":"ولی آنها به سخنان موسی توجهی نکردند و با اینکه صندوق عهد خداوند و موسی از اردوگاه حرکت نکرده بودند، خودسرانه روانهٔ بلندیهای کوهستان شدند."},{"book":"اعداد","chapter":"14","verse":"45","text":"آنگاه عمالیقی‌ها و کنعانی‌های ساکن کوهستان، پایین آمدند و به قوم اسرائیل حمله کرده، آنان را شکست دادند و تا حرما تعقیب نمودند."}]}