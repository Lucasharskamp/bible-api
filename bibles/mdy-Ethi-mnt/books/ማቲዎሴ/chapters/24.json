{"data":[{"book":"ማቲዎሴ","chapter":"24","verse":"1","text":"ዬሱሴ ጌኤዦ ማኣራፓ ኬስኪ ዴንዳኣና ዒዛኮ ጊንፆ ሃንታ ናኣታ'' ጌኤዦ ማኣራ ማዢንቴ ጎይፆ ዻዋኒ ዒዛ ኮራ ሙኬኔ።"},{"book":"ማቲዎሴ","chapter":"24","verse":"2","text":"ዒዚ ጋዓንቴ፦ «ሓያ ዒንሢ ቢያ ዛጋ? ጎኔ ታ ዒንሢም ጋዓኔ፤ ሓይ ሹጮና ኬልቂንቲ ማዢንቴ ማኣራ ፔቴ'' ሹቺታዖ ዓቱዋንቴ ዶዓንዳኔ» ጌዔኔ።"},{"book":"ማቲዎሴ","chapter":"24","verse":"3","text":"ዬሱሴ ዛይቶ ሪሚቶ ዹኮ''ይዳ ዴዒ ዓኣንቴ ዒዛኮ ጊንፆ ሃንታዞንሢ ሌሊ ዒዛ ኮይላ'' ሙካዖ፦ «ሂንዳ ኑም ኬኤዜ፤ ኔ ሃይ ጋዓ ባካ ቢያ ዓይዲ ማዓንዳይ? ኔኤኮ ማዒ ሙኪፆና ዓጮ''ኮ ጋፒፆናኮ ማላታ ማዓንዳ ባካ ዓይጎዳይ?» ጌዔኔ።"},{"book":"ማቲዎሴ","chapter":"24","verse":"4","text":"ዬሱሴ ማሃዖ፦ «ዖኦኒያ ዒንሢ ዻቢሹዋጉዲ ዒንሢና ዔሩዋቴ፤"},{"book":"ማቲዎሴ","chapter":"24","verse":"5","text":"ሚርጌሢ፦ ‹ታኣኒ ሜሲሔኬ!› ጌይሢና ታ ሱንፆ ዔኪ ሙኪ፥ ሚርጌሢ ዻቢሻንዳኔ።"},{"book":"ማቲዎሴ","chapter":"24","verse":"6","text":"ዒንሢኮ ዑኬ ዖሊንታ ዖልዚ ዒንሢ ዋይዛንዳኔ፤ ሃሣ ዖልዚኮ ሃይሴያ ዒንሢ ዋይዛንዳኔ፤ ዬይ ቢያ ማዓኒ ኮይሳያታሢሮ ዲቃቲፖቴ፤ ጋፒንፃ ጋዓንቴ ሃጊኬ።"},{"book":"ማቲዎሴ","chapter":"24","verse":"7","text":"ዴራ'' ዴሮ''፥ ካኣታ'' ካኣቶ'' ዖላንዳኔ፤ ዱማ ዱማ ዓጮ''ይዳ ናይዚና ሳዓ ዓጊፂሢና ማዓንዳኔ።"},{"book":"ማቲዎሴ","chapter":"24","verse":"8","text":"ጋዓንቴ ዬይ ቢያ ሾይቺኮ ቤርታ ቆፂ''ፆ ጉዴያኬ።"},{"book":"ማቲዎሴ","chapter":"24","verse":"9","text":"«ዬኖ ዎዶ''ና ሜቶም ዓኣሢ ዒንሢ ዒንጎንዶኔ፤ ዎዺያ ዎዾንዶኔ፤ ታ ሱ'ንፆሮ ዓሲ ቢያና ዒፂንቴያ ዒንሢ ማዓንዳኔ።"},{"book":"ማቲዎሴ","chapter":"24","verse":"10","text":"ዬያሮ ሚርጌ ዓሳ ዻቢንታንዳኔ፤ ሃሣ ፔቴ''ይ ባጋሢ ዓኣሢ ዒንጋንዳኔ፤ ዎሊ ዒፂያ ዒፃንዳኔ።"},{"book":"ማቲዎሴ","chapter":"24","verse":"11","text":"ሚርጌ ሉኡቂ ፆኦሲ ማሊሢ ኬኤዛያ ማላ ዓሲ ዔቂ ሚርጌ ዓሶ ዻቢሻንዳኔ።"},{"book":"ማቲዎሴ","chapter":"24","verse":"12","text":"ፑርቱሞ ሚርጋንዳሢሮ ሚርጌ ዓሶኮ ናሹማ ባይቃንዳኔ፤"},{"book":"ማቲዎሴ","chapter":"24","verse":"13","text":"ዴንዲ ጋፒንፆ ሄላ''ንዳኣና ዶዴሢ ጋዓንቴ ዻቃንዳኔ።"},{"book":"ማቲዎሴ","chapter":"24","verse":"14","text":"ዴሮ'' ቢያም ማርካ ማዓንዳጉዲ ሃይ ፆኦሲ ካኣቱሞ ኮዦ ሃይሳ ዓጮ'' ቢያይዳ ኬኤዚንታንዳኔ፤ ዬካፓ ዓጮ''ኮ ጋፒንፃ ሙካንዳኔ» ጌዔኔ።"},{"book":"ማቲዎሴ","chapter":"24","verse":"15","text":"ዬካፓ ዬሱሴ፦ «ፆኦሲ ማሊፆ ኬኤዛ ዳኣኔኤሌ ኬኤዜ ጎይፆና ካኣዦ ዒኢሳ፥ ሻኣካ'' ባኣዚ'' ጌኤዦ ቤዞይዳ ማዺንታንቴ ዒንሢ ዛጋንዳኔ፤ ዬያ ናባባሢ ጶቂሦንጎ።"},{"book":"ማቲዎሴ","chapter":"24","verse":"16","text":"ዬኖ ዎዶ''ና ዪሁዳይዳ ናንጋ ዓሳ ዹኮ'' ባንሢ ቤቱዋቴ፤"},{"book":"ማቲዎሴ","chapter":"24","verse":"17","text":"ሹጮና ማዦና ማኣሮኮ ዑፆይዳ ዓኣ ዓሲ ኬኤፃፓ ዔኤቢ ዔካኒ ኬዶ''ፓ፤"},{"book":"ማቲዎሴ","chapter":"24","verse":"18","text":"ጎዦ ቤዛ ዓኣሢያ ዓፒሎ ፔኤኮ ዔካኒ ማኣሪ ዓኣዾፖ።"},{"book":"ማቲዎሴ","chapter":"24","verse":"19","text":"ዬኖ ዎዶ''ና ጎጶ ዒንዳሢና ዻንሢሣ ላኣሎናም ባዴዔ!"},{"book":"ማቲዎሴ","chapter":"24","verse":"20","text":"ዒንሢኮ ቤቲፃ ባርጊና ሃሣ ዓይሁዶኮ ሃውሾ ኬሎ''ና ማዑዋጉዲ ሺኢቁዋቴ።"},{"book":"ማቲዎሴ","chapter":"24","verse":"21","text":"ዬኖና ዓጫ'' ማዢንቴሢዳፓ ዬኖ ኬሎ'' ሄላ''ንዳኣና ማዒ ቤቂባኣ ባኣዚ'' ሃሣ ዬካፓ ጊንፆይዳኣ ቤቃያባኣ ሚርጌ ዼኤፒ ሜታ ማዓንዳኔ።"},{"book":"ማቲዎሴ","chapter":"24","verse":"22","text":"ዬንሢ ኬሎ''ንሢ ቃሚቂባኣያ ማዔቶ ዓሲ ቢያ ዓቲንዱዋያታንቴኬ፤ ዶኦሪንቴዞንሢ ዛሎ''ሮ ዬንሢ ኬሎ''ንሢ ቃሚቃንዳኔ።"},{"book":"ማቲዎሴ","chapter":"24","verse":"23","text":"«ዬኖና ዖኦኒያ ‹ሃይሾ፥ ሜሲሔ ሃካ ዓኣኔ!› ሃሣ ‹ዬካ ሶ ዓኣኔ!› ዒንሢም ጌዔቶ ጎኔኬ ጌይፖቴ።"},{"book":"ማቲዎሴ","chapter":"24","verse":"24","text":"ዓይጎሮ ጌዔቴ ኪሪስቶሴቱዋዖ ፔና ‹ኪሪስቶሴኬ› ጋዓ ዓሲና ሉኡዙሞና ፆኦሲ ማሊሢ ኬኤዛያ ማላ ዓሲ ኬስካንዳኔ፤ ዔያቶም ዳንዳዒንቴቶ ፆኦሲም ታናኬ ጋዓ ዓሶ ዻቢሻኒ ዼኤፒ ዓኪ ባኣዚ'' ሃሣ ዱማ ዱማ ማላታኣ ማዺ ዻዋንዳኔ።"},{"book":"ማቲዎሴ","chapter":"24","verse":"25","text":"ዬያሮ ሃያ ቢያ ቤርታሲ ታ ዒንሢም ኬኤዛኣኬ፤"},{"book":"ማቲዎሴ","chapter":"24","verse":"26","text":"«ሃሣ ጊንሣ ‹ሃኣዛጉዋቴ፥ ኪሪስቶሴ ዓሲ ናንጉዋ ዳውሎ''ይዳ ዓኣኔ!› ዒንሢም ጎዖናቴ ዒኢካ ዴንዲፖቴ፤ ‹ሃይሾ፥ ዓኣሺንቴ ቤስካ ዓኣኔ!› ዒንሢም ጎዖናቴያ ጎኔኬ ጌይፖቴ።"},{"book":"ማቲዎሴ","chapter":"24","verse":"27","text":"ዓይጎሮ ጌዔቶ ዜኤሊንሢ ጫሪንቺዳ ዜኤሊንሣዖ ዓባ'' ኬስካ ካራ''ፓ ዴንዲ ጌላ ካራ'' ጴዻሢጉዲ ዓሲ ናዓሢኮ ሙኪፃ ያዺ ማዓንዳኔ።"},{"book":"ማቲዎሴ","chapter":"24","verse":"28","text":"ዔኤቢ ሃይቄ ቤስካ ቢያ ሃምፑራ ቡኪንታኔ» ጌዔኔ።"},{"book":"ማቲዎሴ","chapter":"24","verse":"29","text":"ሃሣ ዬሱሴ ኬኤዛዖ፦ «ዬንሢ ሜታሢ ኬሎ''ንሢኮ ጊንፃ ቤዞማና ዓባ'' ዹማንዳኔ፥ ዓጊናኣ ፖዓዓኬ፥ ዦኦጋሢያ ጫሪንጫፓ ዲኢናንዳኔ፥ ጫሪንጮ ማዢንታ ቢያ ዓጊፃንዳኔ።"},{"book":"ማቲዎሴ","chapter":"24","verse":"30","text":"ዬኖ ዎዶ''ና ዓሲ ናዓሢኮ ማላታ ጫሪንጮይዳ ጴዻንዳኔ፤ ዓጮ''ይዳ ዓኣ ዓሳ ቢያ ዬኤካንዳኔ፤ ዓሲኮ ናዓሢያ ጫሪንጮ ሻኣሮና ማዒ፥ ዼኤፒ ቦንቾና ሙካንቴ ዔያታ ዒዛ ዛጋንዳኔ።"},{"book":"ማቲዎሴ","chapter":"24","verse":"31","text":"ዒማ''ና ዒዛኮ ኪኢታንቾ ዼኤፒ ዛዬና ዓጮ''ኮ ቢያ ዛሎ'' ዒ ዳኬም ዔያታ ዴንዲ ዒዛም ዶኦሪንቴዞንሢ ዓጫ'' ማዔ ካራ''ፓ ቢያ ቡኩሳንዳኔ» ጌዔኔ።"},{"book":"ማቲዎሴ","chapter":"24","verse":"32","text":"ሄሊ''ሳዖ ዬሱሴ፦ «ቤሌሶ ሚፄላ ማላታ ማዒ ዒንሢም ዔርዛያ ማዖንጎ፤ ዒዞኮ ካኣፓ ፂሊ፥ ዒላሺ ኬሳ'' ዎዶ''ና ዖጎሢ ዑኬሢ ዒንሢ ዔራኔ፤"},{"book":"ማቲዎሴ","chapter":"24","verse":"33","text":"ዬያጉዲ ዬያ ባኮ ቢያ ዒንሢ ዛጋ ዎዶ''ና ዒዛኮ ሙካ ኮሺ'' ዑኬሢ ዒንሢ ዔራንዳኔ።"},{"book":"ማቲዎሴ","chapter":"24","verse":"34","text":"ጎኔ ታ ዒንሢም ጋዓኔ፤ ዬይ ጉቤ ማዓንዳያ ሄላ''ንዳኣና ሃይ ሾይንታ ዓኣዻዓኬ።"},{"book":"ማቲዎሴ","chapter":"24","verse":"35","text":"ጫሪንጮና ሳዖና ዓኣዻንዳኔ፤ ታኣኮ ቃኣላ'' ጋዓንቴ ፔቴ''ታዖ ዓኣዻዓኬ» ጌዔኔ።"},{"book":"ማቲዎሴ","chapter":"24","verse":"36","text":"ዬሱሴ ሃሣ፦ «ዬኖ ኬሎ''ና ዎዶ''ና ጋዓንቴ ዓዶይዳፓ ዓታዛ ጫሪንጮ ኪኢታንቾ ማዔቶዋ ናዓሢያ ዔሩዋሴ።"},{"book":"ማቲዎሴ","chapter":"24","verse":"37","text":"ዓዳ'' ኖሄ ዎዶ''ና ማዔሢጉዲ ዓሲ ናዓሢኮ ሙኪፃ ዒማዺ ማዓንዳኔ፤"},{"book":"ማቲዎሴ","chapter":"24","verse":"38","text":"ዬኖ ዎዶ''ና ባይሲንቶ ዋኣፆኮ ቤርታ ኖሄ ዋኣፆ ካኣሚላ ጌላንዳ ኬሎ'' ሄላ''ንዳኣና ዓሳ ሙዒያ ሙዒ ዑሽኪያ ዑሽኪ ሃሣ ሎዒያ ሎዒ ዔኪያ ዔኪ ጌዔኔ።"},{"book":"ማቲዎሴ","chapter":"24","verse":"39","text":"ባይሲንቶ ዋኣፃ ሙኪ ጉቤሢ ሙዒ ጋፒሳንዳያ ሄላ''ንዳኣና ዔያታ ዔሪባኣሢጉዲ ዓሲ ናዓሢኮ ሙካ ያዺ ማዓንዳኔ።"},{"book":"ማቲዎሴ","chapter":"24","verse":"40","text":"ዬኖ ዎዶ''ና ላምዖ ዓሲ ጎሺዳ ዎላ'' ጎሽካያ ማዓንዳኔ፤ ፔቴ''ሢ ዔውቴም ባጋሢ ዓታንዳኔ።"},{"book":"ማቲዎሴ","chapter":"24","verse":"41","text":"ላምዖ ላኣሊ ዎንሢ ዎላ'' ዎዻንዳኔ፤ ፔቴ''ዛ ዔውቴም ባጌላ ዓታንዳኔ።"},{"book":"ማቲዎሴ","chapter":"24","verse":"42","text":"«ዓካሪ ዒንሢኮ ጎዳሢ ሙካ ኬሎ'' ዒንሢ ዔሩዋኣሢሮ ጴጪ ካፑዋቴ።"},{"book":"ማቲዎሴ","chapter":"24","verse":"43","text":"ኮሺ'' ዔሩዋቴ፤ ፔቴ'' ማኣሪኮ ዓዴ ዹሚና ዉሲ ዎማ ዎዴ ሙካንዳቴያ ዔራያ ማዔቶ ጊንዑዋዖ ካፒ፥ ዉዞና ማኣሮ ቦኦኪሲንዱዋያታንቴ ዔሩዋ ዓቲፆና ዉዛ ማኣሪ ጌላሢጉዲ፥"},{"book":"ማቲዎሴ","chapter":"24","verse":"44","text":"ዓሲኮ ናዓሢ ዒንሢ ማሊባኣ ዎዴና ሙካንዳሢሮ ጊኢጊንቲ ናንጉዋቴ» ጌዔኔ።"},{"book":"ማቲዎሴ","chapter":"24","verse":"45","text":"ዬሱሴ ሃሣ ኬኤዛዖ፦ «ፔኤኮ ማኣሮ ዓሶም ኮይሳ ዎዶ''ና ሙዖ ዒንጋንዳጉዲ ማኣሮ ዓዳሢ ፔኤኮ ማኣሮ ዓሶ ዑፆይዳ ሱኡጋሲ ጌሣ፥ ጉሙርቂንታያና ጪንጮ ማዔ ማዻሢ ዖናዳይ?"},{"book":"ማቲዎሴ","chapter":"24","verse":"46","text":"ዬማይዲ ማዻንቴ ማኣሮ ዓዴ ሙኪ ዴንቄቶ፥ ዬይ ማዻሢ ጋላቲንታያኬ።"},{"book":"ማቲዎሴ","chapter":"24","verse":"47","text":"ጎኔ ታ ዒንሢም ጋዓኔ፤ ዬያ ማዻሢ ማኣሮ ዓዴ፥ ቢያ ባኮኮ ዑፆይዳ ሱኡጋሲ ጌሣንዳኔ።"},{"book":"ማቲዎሴ","chapter":"24","verse":"48","text":"ጋዓንቴ ዬይ ማዻሢ ፑርታ ማዒ፥ ፔ ዒኖና ‹ታ ጎዳሢ ኔጊ ሙካንዳኔ› ጌዒ ማላዖ፥"},{"book":"ማቲዎሴ","chapter":"24","verse":"49","text":"ዒዛና ዎላ'' ማዻ ዓሶ ጳዺ ዓርቄቶ ሃሣ ማሢንታ ዓሶና ዎላ'' ሙዒ ዑሽካያ ማዔቴ፥"},{"book":"ማቲዎሴ","chapter":"24","verse":"50","text":"ዬያ ማዻሢኮ ዓዳሢ ዒ ዔሪባኣ ዎዴና ኬሊ''ናይዳ ሙኪ፥"},{"book":"ማቲዎሴ","chapter":"24","verse":"51","text":"ዬያ ማዻሢ ቲቂ ቲቂ ኬኤራንዳኔ፤ ዒዛኮ ናንጎ ቤዞዋ ጌኤሺቱዋዖ ፔና ጌኤሺ ማሊሳ ዓሶና ዎላ'' ማሓንዳኔ፤ ዒኢካ ዬኤኪ ሃሣ ሜታዺ ዓቺ ዒ ዻዓንዳኔ።»"}]}