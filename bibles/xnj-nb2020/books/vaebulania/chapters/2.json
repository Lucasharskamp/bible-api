{"data":[{"book":"Vaebulania","chapter":"2","verse":"1","text":"Ndava yeniyo yikutigana neju kugakamula neju uchakaka wetiuyuwini, muni tikotoka kuyaga."},{"book":"Vaebulania","chapter":"2","verse":"2","text":"Ujumbi wula wewajoviwi na vamitumu va kunani kwa Chapanga walolikini kuvya chakaka, hati mundu yeyoha mweaulandili lepi amala kuyidakila abuniwi ngati cheyaganikiwi."},{"book":"Vaebulania","chapter":"2","verse":"3","text":"Tete tihotola wuli kulama ngati tikuusadika lepi usangula mkulu ngati uwu? Hoti Bambu ajovili usangula uwu, kangi vala vevauyuwini chakaka."},{"book":"Vaebulania","chapter":"2","verse":"4","text":"Mewawa Chapanga alangisi kuvya chakaka kwa kukita ulangisu ndalindali ya makangaso na gachinamtiti mu njila ya Mpungu Msopi kwa kuvapela vandu hipanji ngati cheaganili mwene."},{"book":"Vaebulania","chapter":"2","verse":"5","text":"Chapanga avavikili lepi vamitumu kulongosa mulima weubwela, ndi mulima wula wetikuulongelela malovi gaki."},{"book":"Vaebulania","chapter":"2","verse":"6","text":"Nambu mu Mayandiku Gamsopi pandu pangi gijova kuvya,"},{"book":"Vaebulania","chapter":"2","verse":"7","text":"Umhengili kuvya mdebe pahi ya vamitumu va kunani kwa Chapanga,"},{"book":"Vaebulania","chapter":"2","verse":"8","text":"Na veve uvikili vindu vyoha pahi ya magendelu gaki”"},{"book":"Vaebulania","chapter":"2","verse":"9","text":"Nambu tikumlola Yesu mweavikiwi palukumbi kuvya pandu padebe kuliku vamitumu va kunani kwa Chapanga, muni kwa ubwina wa Chapanga afwayi ndava ya vandu voha. Na hinu tikumlola awalikwi njwinga ya ukulu na utopesa kwa lifwa leang'aikili."},{"book":"Vaebulania","chapter":"2","verse":"10","text":"Ndava ya kuvaleta vana vamahele mu ukulu waki, yamganisi Chapanga mweiwumba na kuyunga vindu vyoha amkamilisa Yesu Kilisitu mu njila ya mang'ahiso. Ndava Yesu ndi chilongosi mkulu wa usangula."},{"book":"Vaebulania","chapter":"2","verse":"11","text":"Mwene avanyambisa vandu vevakumbudila Chapanga, mwene na vala vevinyambiswa, voha vivya na Dadi mmonga. Ndava yeniyo Yesu ikola lepi soni kuvakemela vandu avo valongo vaki."},{"book":"Vaebulania","chapter":"2","verse":"12","text":"Cheijova kwa Chapanga,"},{"book":"Vaebulania","chapter":"2","verse":"13","text":"Mewawa ijova, “Yati nikumvikila huvalila Chapanga.” Na kangi ijova, “Nene nivii penapa pamonga na vana veanipeli Chapanga vavyai vana vangu.”"},{"book":"Vaebulania","chapter":"2","verse":"14","text":"Hinu, ndava muni vana avo ndi vandu vevavi na higa na ngasi, mewawa Yesu abwelili muni avyai ngati vene akahanganila muumundu wavi. Akitili chenicho muni mu njila ya lifwa, amhotola Setani mweavili na makakala ndava ya lifwa,"},{"book":"Vaebulania","chapter":"2","verse":"15","text":"na mewa muni avalekekesa vala vevavi vavanda muwumi wavi woha, ndava ya kuyogopa lifwa."},{"book":"Vaebulania","chapter":"2","verse":"16","text":"Muni chakaka kuvya mwene abwelili lepi ndava ya kuvatangatila vamitumu va kunani kwa Chapanga, nambu kuvatangatila chiveleku cha Ibulahimu."},{"book":"Vaebulania","chapter":"2","verse":"17","text":"Ndi muni yamganili abwela avyai ngati vandu vangi chevavili mukila chindu, muni avyai Mteta Mkulu wavi mweavi msadikika na lipyana mukumhengela Chapanga, muni kumbudila Chapanga kwa vandu kulekekeswai."},{"book":"Vaebulania","chapter":"2","verse":"18","text":"Ndava mwene anga'aiswi pala pealingiwa, ahotola kuvatangatila vala vevilingiwa."}]}