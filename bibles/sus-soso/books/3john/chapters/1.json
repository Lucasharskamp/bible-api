{"data":[{"book":"3 John","chapter":"1","verse":"1","text":"N tan danxaniyatɔɛ ɲama xa kuntigi, n bara i xɛɛbu, n xanuntenyi Gayu, n naxan xanuxi nɔndi xa fe ra."},{"book":"3 John","chapter":"1","verse":"2","text":"N xanuntenyi, Ala xa fe birin sɔɔnɛya i bɛ. I fate xa lu yalanyi kui alɔ i xa danxaniya yalanxi ki naxɛ."},{"book":"3 John","chapter":"1","verse":"3","text":"Won boore danxaniyatɔɛ ndee to fa n yire, e naxa a fala n bɛ i ɲɛrɛma nɔndi kui. N naxa sɛɛwa ki fanyi ra."},{"book":"3 John","chapter":"1","verse":"4","text":"Sɛɛwɛ yo mu dangima na mɔɔli ra, a kolonfe ra a n ma die na nɔndi kira nan xɔn ma."},{"book":"3 John","chapter":"1","verse":"5","text":"N xanuntenyi, i mɛɛnima xɔɲɛ danxaniyatɔɛe ma hali wo mu wo bore kolon."},{"book":"3 John","chapter":"1","verse":"6","text":"Ndee bara i xa xanunteya xa fe dɛntɛgɛ sa danxaniyatɔɛ ɲama bɛ. Danxaniyatɔɛ naxan yo dangima i xɔnyi, i xa e mali e xa biyaasi kui, alɔ Ala wama a xɔn ma ki naxɛ."},{"book":"3 John","chapter":"1","verse":"7","text":"E na Ala xa wali nan kui, danxaniyataree tan mu e kima."},{"book":"3 John","chapter":"1","verse":"8","text":"Won lan won xa kafu na mixi mɔɔli ma, alako won fan xa won gbe raba Ala xa nɔndi xa fe ra."},{"book":"3 John","chapter":"1","verse":"9","text":"N bara bataaxɛ nde sɛbɛ danxaniyatɔɛ ɲama ma, kɔnɔ Diyoterefi mu tinxi muxu rasɛnɛde barima a wama findife xunyi ra."},{"book":"3 John","chapter":"1","verse":"10","text":"N na fa wo yire, n dɛntɛgɛ sama nɛ wo bɛ a xa kɛwali xa fe ra. A muxu xili kanama, a man mu tinma danxaniyatɔɛe yigiyade. Hali naxee wama e yigiyafe, a tɔnyi dɔxɔma nee fan ma, a e keri danxaniyatɔɛe ya ma."},{"book":"3 John","chapter":"1","verse":"11","text":"N xanuntenyi, i fe ɲaaxi naxan toma, i naxa bira na mɔɔli fɔxɔ ra. I fe fanyi naxan toma, i xa bira na nan fɔxɔ ra. Fe fanyi rabae na Ala nan bɛ, kɔnɔ fe ɲaaxi rabae tan mu Ala kolon."},{"book":"3 John","chapter":"1","verse":"12","text":"Birin fe fanyi falama Demetiri xa fe ra. Nɔndi yati a yɛtɛ kan seede baxi. Hali muxu tan muxu nɔma a xa fe seede bade. I a kolon muxu mu wule falama."},{"book":"3 John","chapter":"1","verse":"13","text":"N wama fe gbegbe falafe i bɛ, kɔnɔ n mu wama na rabafe sɛbɛli ra."},{"book":"3 John","chapter":"1","verse":"14","text":"A gbe mu luxi won xa lu yire keren, won xa sumun."},{"book":"3 John","chapter":"1","verse":"15","text":"Ala xa bɔɲɛsa fi i ma. Muxu booree bara i xɛɛbu. I fan xa won xanuntenyie xɛɛbu muxu bɛ keren keren."}]}