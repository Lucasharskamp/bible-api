{"data":[{"book":"UMakho","chapter":"9","verse":"1","text":"Wasesithi kubo, “Ngilitshela iqiniso ukuthi abanye abemiyo lapha kabayikukuzwa ukufa bengakawuboni umbuso kaNkulunkulu ufika ngamandla.”"},{"book":"UMakho","chapter":"9","verse":"2","text":"Ngemva kwensuku eziyisithupha uJesu wathatha uPhethro, loJakhobe loJohane wakhwela labo entabeni ephakemeyo lapho ababa bodwa khona. Bekhona lapho waguquka isimo emehlweni abo."},{"book":"UMakho","chapter":"9","verse":"3","text":"Izigqoko zakhe zaba mhlophe njengokukhanya, zaba mhlophe okungazake kwenziwe muntu emhlabeni."},{"book":"UMakho","chapter":"9","verse":"4","text":"Khonapho kwabonakala u-Elija loMosi bekhuluma loJesu."},{"book":"UMakho","chapter":"9","verse":"5","text":"UPhethro wathi kuJesu, “Rabi, kumnandi kithi ukuba lapha. Kasakhe izihonqo ezintathu esakho, esinye esikaMosi lesinye esika-Elija.”"},{"book":"UMakho","chapter":"9","verse":"6","text":"(Wayengazi ukuthi athini, babesesaba kakhulu.)"},{"book":"UMakho","chapter":"9","verse":"7","text":"Kwabuya iyezi labagubuzela, ilizwi labuya livela eyezini lisithi, “Lo yiNdodana yami, engiyithandayo. Ilaleleni!”"},{"book":"UMakho","chapter":"9","verse":"8","text":"Khonokho nje bathi bayakhangela kababe besabona muntu eduze kwabo ngaphandle kukaJesu."},{"book":"UMakho","chapter":"9","verse":"9","text":"Bathi sebesehla entabeni uJesu wabanika imilayo yokuthi bangatsheli muntu ngabakubonileyo iNdodana yoMuntu ize iqale ivuke kwabafileyo."},{"book":"UMakho","chapter":"9","verse":"10","text":"Indaba le bayigcina ezifubeni zabo, bebuzana ukuthi, “ukuvuka kwabafileyo” kwakusitshoni."},{"book":"UMakho","chapter":"9","verse":"11","text":"Bambuza bathi, “Kungani abafundisi bomthetho besithi u-Elija kumele afike kuqala?”"},{"book":"UMakho","chapter":"9","verse":"12","text":"UJesu waphendula wathi, “Ngeqiniso u-Elija uza kuqala abuyisele izinto zonke esimeni sazo. Kungani pho kulotshiwe ukuthi iNdodana yoMuntu imele ihlupheke kakhulu yaliwe?"},{"book":"UMakho","chapter":"9","verse":"13","text":"Kodwa ngiyalitshela, u-Elija usefikile, sebemenze konke ababekufisa kuye njengoba kulotshiwe ngaye.”"},{"book":"UMakho","chapter":"9","verse":"14","text":"Bathi befika kwabanye abafundi babona bebuthanelwe ngabantu abanengi kulabafundisi bomthetho bephikisana labo."},{"book":"UMakho","chapter":"9","verse":"15","text":"Abantu bonke bonela ukubona uJesu bamangala kakhulu bamgijimela besiyambingelela."},{"book":"UMakho","chapter":"9","verse":"16","text":"Wabuza wathi, “Kuyini eliphikisana labo ngakho na?”"},{"book":"UMakho","chapter":"9","verse":"17","text":"Kwaphendula indoda ethile exukwini yathi, “Mfundisi, ngikulethele indodana yami ilomoya oyenza ibe yisimungulu."},{"book":"UMakho","chapter":"9","verse":"18","text":"Uthi ungayibamba uyilahlele phansi. Isuka ibhubhudle amagwebu, igedle amazinyo, yome qha umzimba. Ngibacelile abafundi bakho ukuthi bawukhuphe umoya, kodwa behluleka.”"},{"book":"UMakho","chapter":"9","verse":"19","text":"UJesu waphendula wathi, “Oh, lina sizukulwane esingakholwayo, ngizahlala lani kuze kube nini na? Ngilibekezelele kuze kube nini? Mletheni kimi umfana.”"},{"book":"UMakho","chapter":"9","verse":"20","text":"Basebemletha kuye. Umoya wonela ukumbona uJesu wamlahla phansi umfana wazigiqagiqa ekhihliza amagwebu ngomlomo."},{"book":"UMakho","chapter":"9","verse":"21","text":"UJesu wabuza uyise womfana wathi, “Sekulesikhathi esingakanani enje umfana?”"},{"book":"UMakho","chapter":"9","verse":"22","text":"Kuhlezi kumphosela emlilweni loba emanzini kufuna ukumbulala. Kodwa nxa kukhona ongakwenza ake usihawukele usisize.”"},{"book":"UMakho","chapter":"9","verse":"23","text":"UJesu wathi, “Uthi ‘engingakwenza?’ Yonke into iyeneliseka kulowo okholwayo.”"},{"book":"UMakho","chapter":"9","verse":"24","text":"Masinyane uyise womfana wamemeza wathi, “Ngiyakholwa; ake ungisize ngehlule ukungakholwa kwami!”"},{"book":"UMakho","chapter":"9","verse":"25","text":"UJesu esebona ukuthi ixuku laligijimela kuye wawukhuza umoya omubi wathi, “Wena moya oyisacuthe lesimungulu, ngiyakulaya mina, ngithi phuma kuye ungaphindi ungene kuye futhi.”"},{"book":"UMakho","chapter":"9","verse":"26","text":"Umoya waklabalala, wamgiqa phansi umfana, waphuma emva kokumhlukuluza okukhulu. Umfana wathi daca, waba njengesidumbu, abanengi bathi, “Usefile.”"},{"book":"UMakho","chapter":"9","verse":"27","text":"Kodwa uJesu wambamba ngesandla wamdonsa wamisa ngezinyawo wema."},{"book":"UMakho","chapter":"9","verse":"28","text":"UJesu esesukile wayangena endlini abafundi bakhe bambuza ngasese bathi, “Kungani sehlulekile ukuwuxotsha na?”"},{"book":"UMakho","chapter":"9","verse":"29","text":"Waphendula wathi, “Lolu uhlobo luphuma ngomkhuleko kuphela.”"},{"book":"UMakho","chapter":"9","verse":"30","text":"Basuka kuleyondawo badabula eGalile. UJesu kazange afune ukuthi kube khona owaziyo ukuthi babengaphi,"},{"book":"UMakho","chapter":"9","verse":"31","text":"ngoba wayefundisa abafundi bakhe. Wathi kubo, “INdodana yoMuntu izanikelwa ezandleni zabantu. Bazayibulala, kuthi ngemva kwensuku ezintathu izavuka.”"},{"book":"UMakho","chapter":"9","verse":"32","text":"Kodwa kabezwisisanga ukuthi wayesitshoni njalo besaba ukumbuza ngakho."},{"book":"UMakho","chapter":"9","verse":"33","text":"Bafika eKhaphenawume. Wathi esendlini wababuza wathi, “Beliphikisana ngani endleleni?”"},{"book":"UMakho","chapter":"9","verse":"34","text":"Kodwa bathula zwi ngoba endleleni babephikisana ngokuthi ngubani omkhulu kulabanye bonke."},{"book":"UMakho","chapter":"9","verse":"35","text":"Wahlala phansi uJesu wabiza abalitshumi lambili wathi kubo, “Nxa ekhona ofuna ukuba ngowokuqala, kabe ngosekucineni, abe yisisebenzi sabo bonke.”"},{"book":"UMakho","chapter":"9","verse":"36","text":"Wathatha umntwana omncinyane wamisa phakathi kwabo. Wamthatha wamanga wathi kubo,"},{"book":"UMakho","chapter":"9","verse":"37","text":"“Yilowo owamukela oyedwa walababantwana abancinyane ebizweni lami wamukela mina; njalo lowo ongamukelayo kemukeli mina, kodwa wamukela lowo owangithumayo.”"},{"book":"UMakho","chapter":"9","verse":"38","text":"UJohane wathi, “Mfundisi, sibone indoda ikhupha amadimoni ngebizo lakho, sayenqabela ngoba ingayisuye omunye wethu.”"},{"book":"UMakho","chapter":"9","verse":"39","text":"UJesu wathi, “Lingamaleli. Kakho ongenza umangaliso ngebizo lami aphinde masinyane ajike akhulume okubi ngami,"},{"book":"UMakho","chapter":"9","verse":"40","text":"ngoba lowo ongamelani lathi ukanye lathi."},{"book":"UMakho","chapter":"9","verse":"41","text":"Ngilitshela iqiniso, lowo olipha inkezo yamanzi ngebizo lami ngoba lingabakaKhristu ngempela akayikulahlekelwa ngumvuzo wakhe.”"},{"book":"UMakho","chapter":"9","verse":"42","text":"“Nxa umuntu ekhubekisa oyedwa walaba abancinyane abakholwa kimi ukuba enze isono, bekungaba ngcono kuye ukuthi aphoselwe olwandle ebotshelwe ilitshe elikhulu entanyeni yakhe."},{"book":"UMakho","chapter":"9","verse":"43","text":"Nxa isandla sakho sikwenza wone, siqume. Kungcono kuwe ukuthi ungene ekuphileni ungungini kulokuya esihogweni ulezandla ezimbili, lapho umlilo wakhona ongacitshiyo, ["},{"book":"UMakho","chapter":"9","verse":"44","text":"lapho"},{"book":"UMakho","chapter":"9","verse":"45","text":"Njalo nxa unyawo lwakho lukwenzisa isono, luqume. Kungcono kuwe ukuthi ungene ekuphileni uyisilima kulokuthi ulenyawo ezimbili uphoselwe esihogweni, ["},{"book":"UMakho","chapter":"9","verse":"46","text":"lapho"},{"book":"UMakho","chapter":"9","verse":"47","text":"Njalo nxa ilihlo lakho likwenza wone, likopole liphume. Kungcono kuwe ukungena embusweni kaNkulunkulu ulelihlo elilodwa kulokuba lamehlo amabili kodwa uphoselwe esihogweni,"},{"book":"UMakho","chapter":"9","verse":"48","text":"lapho"},{"book":"UMakho","chapter":"9","verse":"49","text":"Umuntu wonke uzakuvuvuzelwa itswayi ngomlilo."},{"book":"UMakho","chapter":"9","verse":"50","text":"Itswayi lilungile, kodwa nxa lingalahlekelwa yibumunyu balo, ungalivuselela njani na? Wobani letswayi ngaphakathi kwenu, lihlalisane ngokuthula.”"}]}