{"data":[{"book":"ЕЗЭКІІЛЯ","chapter":"48","verse":"1","text":"Вось імёны плямёнаў. На паўночным краі дарогі ад Хэтлона, якая вядзе ў Эмат, Гацар-Энон, ад паўночнай мяжы Дамаска па дарозе да Эмата: усё гэта ад усходу да мора адзін надзел Дану."},{"book":"ЕЗЭКІІЛЯ","chapter":"48","verse":"2","text":"Каля мяжы Дана, ад усходняга краю да заходняга, гэта адзін надзел Асіру."},{"book":"ЕЗЭКІІЛЯ","chapter":"48","verse":"3","text":"Каля мяжы Асіра, ад усходняга краю да заходняга, гэта адзін надзел Нэфталіму."},{"book":"ЕЗЭКІІЛЯ","chapter":"48","verse":"4","text":"Каля мяжы Нэфталіма, ад усходняга краю да заходняга, гэта адзін надзел Манасіі."},{"book":"ЕЗЭКІІЛЯ","chapter":"48","verse":"5","text":"Каля мяжы Манасіі, ад усходняга краю да заходняга, гэта адзін надзел Яфрэму."},{"book":"ЕЗЭКІІЛЯ","chapter":"48","verse":"6","text":"Каля мяжы Яфрэма, ад усходняга краю да заходняга, гэта адзін надзел Рувіму."},{"book":"ЕЗЭКІІЛЯ","chapter":"48","verse":"7","text":"Каля мяжы Рувіма, ад усходняга краю да заходняга, гэта адзін надзел Юду."},{"book":"ЕЗЭКІІЛЯ","chapter":"48","verse":"8","text":"А каля мяжы Юды, ад усходняга краю да заходняга, сьвяшчэнная дзялянка, шырынёю ў дваццаць пяць тысяч трысьцін, а даўжынёю нароўні зь іншымі надзеламі, ад усходняга краю да заходняга; сярод яго будзе сьвяцілішча."},{"book":"ЕЗЭКІІЛЯ","chapter":"48","verse":"9","text":"Дзялянка, якую вы прысьвеціце Госпаду, даўжынёю будзе ў дваццаць пяць тысяч, а шырынёю ў дзесяць тысяч трысьцін."},{"book":"ЕЗЭКІІЛЯ","chapter":"48","verse":"10","text":"І гэтая сьвяшчэнная дзялянка павінна належаць сьвятарам, на поўнач дваццаць пяць тысяч і да мора ў шырыню дзесяць тысяч, і на ўсход у шырыню дзесяць тысяч, а на поўдзень у даўжыню дваццаць пяць тысяч трысьцін, і сярод яго будзе сьвяцілішча Гасподняе."},{"book":"ЕЗЭКІІЛЯ","chapter":"48","verse":"11","text":"Гэта сьвяцілішча сьвятарам з сыноў Садока, якія стаялі на варце Маёй, якія падчас адступніцтва сыноў Ізраілевых не адступіліся ад Мяне, як адступіліся іншыя Лявіты."},{"book":"ЕЗЭКІІЛЯ","chapter":"48","verse":"12","text":"Ім будзе належаць гэтая частка зямлі са сьвяшчэннай дзялянкі, сьвятыня са сьвятынь, каля мяжы Лявітаў."},{"book":"ЕЗЭКІІЛЯ","chapter":"48","verse":"13","text":"І Лявіты атрымаюць таксама каля сьвятарскай мяжы дваццаць пяць тысяч у даўжыню і дзесяць тысяч трысьцін у шырыню; уся даўжыня дваццаць пяць тысяч, а шырыня дзесяць тысяч трысьцін."},{"book":"ЕЗЭКІІЛЯ","chapter":"48","verse":"14","text":"І з гэтай часткі яны ня могуць ні прадаць, ні памяняць; і пачаткі зямлі ня могуць пераходзіць да іншых, бо гэта сьвятыня Гасподняя."},{"book":"ЕЗЭКІІЛЯ","chapter":"48","verse":"15","text":"А астатнія пяць тысяч у шырыню з дваццацьцю пяцьцю тысячамі ў даўжыню назначаюцца гораду на агульны ўжытак, на засяленьне і на прадмесьці; горад будзе ўсярэдзіне."},{"book":"ЕЗЭКІІЛЯ","chapter":"48","verse":"16","text":"І вось памеры яго: паўночны бок чатыры тысячы пяцьсот і паўднёвы бок чатыры тысячы пяцьсот, усходні бок чатыры тысячы пяцьсот і заходні бок чатыры тысячы пяцьсот трысьцін."},{"book":"ЕЗЭКІІЛЯ","chapter":"48","verse":"17","text":"А прадмесьці горада на поўнач дзьвесьце пяцьдзясят, і на ўсход дзьвесьце пяцьдзясят, і на поўдзень дзьвесьце пяцьдзясят, і на захад дзьвесьце пяцьдзясят трысьцін."},{"book":"ЕЗЭКІІЛЯ","chapter":"48","verse":"18","text":"А што застаецца з даўжыні супроць сьвяшчэннай дзялянкі - дзесяць тысяч на ўсход і дзесяць тысяч на захад насупраць сьвяшчэннай дзялянкі, творы з гэтай зямлі павінны быць для прадуктаў гарадскім работнікам."},{"book":"ЕЗЭКІІЛЯ","chapter":"48","verse":"19","text":"Працаваць жа ў горадзе могуць работнікі з усіх каленаў Ізраілевых."},{"book":"ЕЗЭКІІЛЯ","chapter":"48","verse":"20","text":"Уся аддзеленая дзялянка ў дваццаць пяць тысяч даўжыні і ў дваццаць пяць тысяч шырыні, чатырохкутная, выдзеліце пад сьвяшчэнны надзел, уключаючы валоданьні горада:"},{"book":"ЕЗЭКІІЛЯ","chapter":"48","verse":"21","text":"а астатняе князю. Як з боку сьвяшчэннай дзялянкі, так і з боку валоданьняў горада, насупраць дваццаці пяці тысяч трысьцін да ўсходняй мяжы дзялянкі, і на захад супраць дваццаці пяці тысяч каля заходняй мяжы суразьмерна з гэтымі надзеламі, надзел князю, так што сьвяшчэнная дзялянка і сьвяцілішча будзе ўсярэдзіне яго."},{"book":"ЕЗЭКІІЛЯ","chapter":"48","verse":"22","text":"І тое, што ад валоданьняў Лявітаў і ад валоданьняў горада застаецца ў прамежку, належыць таксама князю; прамежак паміж граніцаю Юды і паміж граніцаю Веньяміна будзе належаць князю."},{"book":"ЕЗЭКІІЛЯ","chapter":"48","verse":"23","text":"А астатняе ад плямёнаў, ад усходняга краю да заходняга - адзін надзел Веньяміну."},{"book":"ЕЗЭКІІЛЯ","chapter":"48","verse":"24","text":"Каля мяжы Веньяміна, ад усходняга краю да заходняга - адзін надзел Сымону."},{"book":"ЕЗЭКІІЛЯ","chapter":"48","verse":"25","text":"Каля мяжы Сымона, ад усходняга краю да заходняга - адзін надзел Ісахару."},{"book":"ЕЗЭКІІЛЯ","chapter":"48","verse":"26","text":"Каля мяжы Ісахара, ад усходняга краю да заходняга - адзін надзел Завулону."},{"book":"ЕЗЭКІІЛЯ","chapter":"48","verse":"27","text":"Каля мяжы Завулона, ад усходняга краю да заходняга - адзін надзел Гаду."},{"book":"ЕЗЭКІІЛЯ","chapter":"48","verse":"28","text":"А каля мяжы Гада на паўднёвым баку ідзе паўднёвая мяжа ад Тамара да водаў міжрэчча каля Кадыса, уздоўж патоку да вялікага мора."},{"book":"ЕЗЭКІІЛЯ","chapter":"48","verse":"29","text":"Вось зямля, якую вы па жэрабі падзялеце плямёнам Ізраілевым, і вось дзялянкі іх, кажа Гасподзь Бог."},{"book":"ЕЗЭКІІЛЯ","chapter":"48","verse":"30","text":"І вось выхады горада: з паўночнага боку меры чатыры тысячы пяцьсот;"},{"book":"ЕЗЭКІІЛЯ","chapter":"48","verse":"31","text":"і брамы горада называюцца імёнамі плямёнаў Ізраілевых; на поўнач тры брамы: брама Рувімава адна, брама Юдава адна, брама Лявііна адна."},{"book":"ЕЗЭКІІЛЯ","chapter":"48","verse":"32","text":"І з усходняга боку меры чатыры тысячы пяцьсот, і тры брамы: брама Язэпава адна, брама Веньямінава адна, брама Данава адна;"},{"book":"ЕЗЭКІІЛЯ","chapter":"48","verse":"33","text":"і з паўднёвага боку меры чатыры тысячы пяцьсот, і тры брамы: брама Сымонава адна, брама Ісахарава адна, брама Завулонава адна."},{"book":"ЕЗЭКІІЛЯ","chapter":"48","verse":"34","text":"З марскога боку меры чатыры тысячы пяцьсот; брам тут таксама тры: брама Гадава адна, брама Асірава адна, брама Нэфталімава адна."},{"book":"ЕЗЭКІІЛЯ","chapter":"48","verse":"35","text":"Усяго вакол васямнаццаць тысяч. А імя гораду з таго дня будзе: Гасподзь-там."}]}