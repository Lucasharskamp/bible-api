{"data":[{"book":"یاقوب","chapter":"2","verse":"1","text":"ئەی خوشکان و برایانم، ئێمەی باوەڕداران بە عیسای مەسیحی خاوەن شکۆمان، نابێت جیاکاری لەنێوان خەڵکی بکەین."},{"book":"یاقوب","chapter":"2","verse":"2","text":"ئەگەر پیاوێک هاتە ناو کۆڕەکەتان، ئەنگوستیلەی زێڕی لە پەنجە بوو و بەرگی نایاب بوو، هەروەها هەژارێکیش بە بەرگی پیس،"},{"book":"یاقوب","chapter":"2","verse":"3","text":"تەماشای بەرگە نایابەکەتان کرد و گوتتان: «لێرە دانیشە باشە،» بە هەژارەکەش بڵێن: «لەوێ ڕابوەستە» یان «لەبەرپێم دانیشە،»"},{"book":"یاقوب","chapter":"2","verse":"4","text":"ئایا لەنێوان خۆتاندا جیاکاری ناکەن و بە بیری خراپ حوکم بەسەر یەکدا نادەن؟"},{"book":"یاقوب","chapter":"2","verse":"5","text":"خوشک و برا خۆشەویستەکانم، گوێ بگرن: ئایا خودا هەژارانی ئەم جیهانەی هەڵنەبژاردووە تاکو لە باوەڕ دەوڵەمەند بن و میراتگری شانشین بن، کە بەڵێنی داوە بیدات بەوانەی خۆشیان دەوێت؟"},{"book":"یاقوب","chapter":"2","verse":"6","text":"بەڵام ئێوە سووکایەتیتان بە هەژارەکە کرد. ئایا دەوڵەمەندەکان نین خۆیان بەسەرتاندا دەسەپێنن و ڕاپێچی دادگاکانتان دەکەن؟"},{"book":"یاقوب","chapter":"2","verse":"7","text":"ئایا ئەوان نین کفر بەو ناوە چاکە دەکەن کە پێی بانگکراون؟"},{"book":"یاقوب","chapter":"2","verse":"8","text":"ئەگەر بەڕاستی شەریعەتی شاهانەتان هێناوەتە دی کە بەگوێرەی نووسراوە پیرۆزەکە دەڵێ: ﴿نزیکەکەت وەک خۆت خۆشبوێت،﴾2‏:8 لێڤییەکان 19‏:18‏‏ چاک دەکەن."},{"book":"یاقوب","chapter":"2","verse":"9","text":"بەڵام ئەگەر جیاکاری بکەن، ئەوا گوناه دەکەن و وەک سەرپێچیکار لەلایەن شەریعەتەوە سەرزەنشت دەکرێن،"},{"book":"یاقوب","chapter":"2","verse":"10","text":"چونکە ئەوەی هەموو شەریعەت بەجێبهێنێت، بەڵام تەنها بەندێکی بشکێنێت، ئەوا لە هەمووی تاوانبارە."},{"book":"یاقوب","chapter":"2","verse":"11","text":"ئەوەی فەرموویەتی: ﴿داوێنپیسی مەکە،﴾2‏:11 دەرچوون 20‏:14 و دواوتار 5‏:18‏‏ هەروەها فەرمووشیەتی: ﴿مەکوژە.﴾2‏:11 دەرچوون 20‏:13 و دواوتار 5‏:17‏‏ ئەگەر داوێنپیسیت نەکرد بەڵام یەکێکت کوشت، ئەوا سەرپێچی شەریعەتت کردووە."},{"book":"یاقوب","chapter":"2","verse":"12","text":"ئاوا بدوێن و ئاوا کار بکەن، وەک ئەوەی بە شەریعەتی ئازادی حوکم بدرێن،"},{"book":"یاقوب","chapter":"2","verse":"13","text":"چونکە حوکمدان بێ بەزەییانەیە بۆ ئەو کەسەی کە بێ بەزەیی بووە، بەڵام بەزەیی بەسەر حوکمداندا سەردەکەوێت."},{"book":"یاقوب","chapter":"2","verse":"14","text":"خوشکان و برایانم، چ سوودێکی هەیە ئەگەر یەکێک بڵێت باوەڕم هەیە، بەڵام کرداری نەبێت؟ ئایا ئەم جۆرە باوەڕە دەتوانێت ڕزگاری بکات؟"},{"book":"یاقوب","chapter":"2","verse":"15","text":"ئەگەر خوشک یان برایەک پێویستی بە جلوبەرگ و خواردنی ڕۆژانە هەبوو،"},{"book":"یاقوب","chapter":"2","verse":"16","text":"یەکێکتان پێتان گوتن: «بەخێر بچن، جلی گەرم لەبەر بکەن، تێر بخۆن،» و پێداویستییەکانی ژیانیان نەدەنێ، چ سوودێکی هەیە؟"},{"book":"یاقوب","chapter":"2","verse":"17","text":"بەم شێوەیەش، باوەڕ ئەگەر کرداری نەبێت، لە خۆیدا مردووە."},{"book":"یاقوب","chapter":"2","verse":"18","text":"لەوانەیە کەسێک بڵێ: «تۆ باوەڕت هەیە و من ‏کردار.»"},{"book":"یاقوب","chapter":"2","verse":"19","text":"تۆ باوەڕت هەیە کە یەک خودا هەیە، چاک دەکەیت. تەنانەت ڕۆحە پیسەکانیش باوەڕ دەکەن و دەلەرزن."},{"book":"یاقوب","chapter":"2","verse":"20","text":"ئەی مرۆڤی گێل، دەتەوێت بزانیت کە باوەڕ بێ کردار نەزۆکە؟"},{"book":"یاقوب","chapter":"2","verse":"21","text":"ئایا ئیبراهیمی باوکمان بە کردار بێتاوان نەکرا، کاتێک لەسەر قوربانگا ئیسحاقی کوڕی پێشکەش کرد؟"},{"book":"یاقوب","chapter":"2","verse":"22","text":"دەبینیت باوەڕ بە کردارەکەی لە کاردا بوو، باوەڕەکەش بە کردار تەواو بوو."},{"book":"یاقوب","chapter":"2","verse":"23","text":"نووسراوە پیرۆزەکەش هاتە دی کە دەفەرموێ: ﴿ئیبراهیم باوەڕی بە خودا هێنا و ئەمەشی بە ڕاستودروستی بۆ دانرا،﴾2‏:23 پەیدابوون 15‏:6‏‏ هەروەها ناوی لێنرا دۆستی خودا."},{"book":"یاقوب","chapter":"2","verse":"24","text":"دەبینن کە مرۆڤ بە کردار بێتاوان دەبێت نەک تەنها بە باوەڕ."},{"book":"یاقوب","chapter":"2","verse":"25","text":"بەم شێوەیە ڕاحابی لەشفرۆش، ئایا بە کردار بێتاوان نەبوو، کە پێشوازی لە سیخوڕەکان2‏:25 یۆنانی: نێردراوەکان.‏ کرد و بە ڕێگایەکی دیکەدا بەڕێی کردن؟2‏:25 بڕوانە یەشوع 2‏:4‏-15.‏‏"},{"book":"یاقوب","chapter":"2","verse":"26","text":"هەروەک چۆن جەستە بێ ڕۆح مردووە، باوەڕیش بێ کردار مردووە."}]}