{"data":[{"book":"Jọn","chapter":"17","verse":"1","text":"Mgbe Jisọs kwusiri okwu ndị a, o leliri anya nʼeluigwe sị,"},{"book":"Jọn","chapter":"17","verse":"2","text":"I nyela ya ikike nʼebe mmadụ niile nọ, na ike inye ndị niile i nyere ya ndụ ebighị ebi."},{"book":"Jọn","chapter":"17","verse":"3","text":"Nke a bụkwa ndụ ebighị ebi ahụ. Ka ha mata na naanị gị bụ Chineke nʼezie, matakwa Jisọs Kraịst onye ahụ i zitere nʼụwa."},{"book":"Jọn","chapter":"17","verse":"4","text":"Enyere m gị otuto nʼụwa site nʼịrụzu ọrụ niile ị nyere m ka m rụọ."},{"book":"Jọn","chapter":"17","verse":"5","text":"Ma ugbu a, Nna, nye m otuto nʼihu gị, ụdị otuto ahụ m nwere nʼihu gị tupu e kee ụwa."},{"book":"Jọn","chapter":"17","verse":"6","text":"“Emere m ka ndị ahụ i siri nʼụwa kponye m mara aha gị. Ha bụ ndị nke gị, i nyere m ha, ha debekwara okwu gị."},{"book":"Jọn","chapter":"17","verse":"7","text":"Ugbu a, ha amarala na ihe niile i nyere m si nʼaka gị bịa."},{"book":"Jọn","chapter":"17","verse":"8","text":"Ma ugbu a, enyela m ha okwu ahụ i nyere m, ha nabatakwara ya, marakwa nʼeziokwu na-esi m nʼebe ị nọ bịa. Ha kwenyekwara na ọ bụ gị zitere m."},{"book":"Jọn","chapter":"17","verse":"9","text":"Ana m ekpere ha ekpere, ọ bụghị nʼihi ụwa ka m na-ekpe ekpere. Kama ana m ekpe ekpere banyere ndị ahụ i nyere m, nʼihi na ha bụkwa ndị nke gị."},{"book":"Jọn","chapter":"17","verse":"10","text":"Ihe niile m nwere bụ nke gị, ihe niile i nwere bụkwa nke m. E sitere na ha mee ka otuto m pụta ìhè."},{"book":"Jọn","chapter":"17","verse":"11","text":"Ugbu a, anọghịkwa nʼime ụwa, ma ha ka nọ nʼime ụwa, ana m alaghachikwute gị. Ya mere, Nna dị nsọ, chebe ha nke ọma site nʼike nke aha gị, bụ aha nke ahụ i nyere m, ka ha bụrụ otu dịka anyị onwe anyị si bụrụ otu."},{"book":"Jọn","chapter":"17","verse":"12","text":"Mgbe mụ na ha nọ nʼụwa, echebere m ha site nʼaha gị nke i nyere m. Echebekwara m ha, o nwekwaghị onye ọbụla nʼime ha lara nʼiyi, karịakwa onye ahụ bụ nwa nke ịla nʼiyi, ka e mezuo ihe akwụkwọ nsọ kwuru."},{"book":"Jọn","chapter":"17","verse":"13","text":"“Ma ugbu a, ana m alọghachikwute gị, ma ana m ekwu ihe ndị a nʼụwa ugbu a ka ha nwee nʼọṅụ m, nʼebe o zuruoke nʼime ha."},{"book":"Jọn","chapter":"17","verse":"14","text":"Enyela m ha okwu gị. Ma nʼihi ya, ụwa akpọọla ha asị. Nʼihi na ha abụghị ndị nke ụwa dị ka mụ onwe m na-abụghị onye nke ụwa."},{"book":"Jọn","chapter":"17","verse":"15","text":"Ekpeghị m ekpere ka iwepụ ha nʼụwa, kama ka ịnapụta ha site nʼaka ajọ onye ahụ."},{"book":"Jọn","chapter":"17","verse":"16","text":"Ha onwe ha abụghị ndị nke ụwa dị ka mụ onwe m na-abụkwaghị onye nke ụwa."},{"book":"Jọn","chapter":"17","verse":"17","text":"Were eziokwu doo ha nsọ, okwu gị bụ eziokwu."},{"book":"Jọn","chapter":"17","verse":"18","text":"Dị ka i siri zite m nʼụwa, otu a ka m na-ezipụkwa ha nʼụwa."},{"book":"Jọn","chapter":"17","verse":"19","text":"Ọ bụkwa nʼihi ha ka m jiri debe onwe m nsọ, ka ha onwe ha bụrụkwa ndị e doro nsọ nʼeziokwu."},{"book":"Jọn","chapter":"17","verse":"20","text":"“Ekpeghị m ekpere a nʼihi ndị a naanị. Kama ana m ekpekwa ekpere a nʼihi ndị niile ga-ekwere na mụ, site nʼokwu ha."},{"book":"Jọn","chapter":"17","verse":"21","text":"Ka ha niile bụrụ otu, Nna, dị ka ị nọ nʼime m mụ a nọrọ nʼime gị. Ka ha nọrọkwa nʼime anyị ka ụwa kwere na ọ bụ gị zitere m."},{"book":"Jọn","chapter":"17","verse":"22","text":"Enyere m ha otuto nke i nyere m, ka ha bụrụ otu dị ka anyị onwe anyị si bụrụ otu;"},{"book":"Jọn","chapter":"17","verse":"23","text":"Mụ onwe m nʼime ha, gị onwe gị nʼime m. Ka e mee ka ha bụrụ otu nʼụzọ zuruoke, ka ụwa matakwa na ọ bụ gị zitere m, na ị hụkwara ha nʼanya dị ka ị si hụ m nʼanya."},{"book":"Jọn","chapter":"17","verse":"24","text":"“Nna, achọrọ m ka ndị niile i nyere m soro m nọrọ ebe m nọ. Ka ha hụ otuto m nke i nyere m nʼihi na ị hụrụ m nʼanya tupu atọọ ntọala nke ụwa."},{"book":"Jọn","chapter":"17","verse":"25","text":"“Nna onye ezi omume, ụwa amaghị gị. Ma amaara m gị. Ndị a matakwara na ọ bụ gị zitere m."},{"book":"Jọn","chapter":"17","verse":"26","text":"Emekwara m ka ha mara aha gị. Aga m agakwa nʼihu ime ka ha mara ya. Ka ịhụnanya ahụ i nwere nʼebe m nọ dịgide nʼime ha, ka mụ onwe m nọgidekwa nʼime ha.”"}]}