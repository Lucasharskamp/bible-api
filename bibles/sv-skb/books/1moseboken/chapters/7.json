{"data":[{"book":"1 Moseboken","chapter":"7","verse":"1","text":"Herren sade till Noa: ”[Det är dags!] Gå in i arken, du och hela din familj. Jag har sett att du är rättfärdig inför mig i detta släkte (denna generation)."},{"book":"1 Moseboken","chapter":"7","verse":"2","text":"Ta sju par av alla rena fyrfotadjur (boskapsdjur), både hanar och honor; och ett par av de rituellt orena fyrfotadjuren, en hane och en hona."},{"book":"1 Moseboken","chapter":"7","verse":"3","text":"Ta också sju par av himlens fåglar, hanar och honor, för att behålla deras säd [arter, släkten] vid liv på jorden."},{"book":"1 Moseboken","chapter":"7","verse":"4","text":"Om sju dagar ska jag låta det regna på jorden i fyrtio dagar och fyrtio nätter, och jag ska utplåna allt som finns till från jordens yta, allt som jag har gjort.”"},{"book":"1 Moseboken","chapter":"7","verse":"5","text":"Noa gjorde allt som Gud hade befallt honom att göra."},{"book":"1 Moseboken","chapter":"7","verse":"6","text":"Noa var 600 år när floden översvämmade jorden."},{"book":"1 Moseboken","chapter":"7","verse":"7","text":"Noa gick in i arken tillsammans med sina söner, sin hustru och sina sonhustrur, undan flodens vatten. [Totalt var de åtta personer, se 1 Pet 3:20.]"},{"book":"1 Moseboken","chapter":"7","verse":"8","text":"Av de rena fyrfotadjuren och av de fyrfotadjur som inte är rena, av fåglarna och av allt det som krälar på marken"},{"book":"1 Moseboken","chapter":"7","verse":"9","text":"kom ett par av varje art in till Noa i arken, hane och hona, så som Gud hade befallt Noa."},{"book":"1 Moseboken","chapter":"7","verse":"10","text":"Efter sju dagar kom flodens vatten över jorden."},{"book":"1 Moseboken","chapter":"7","verse":"11","text":"Det år då Noa blev 600 år, den sjuttonde dagen i andra månaden, den dagen öppnades alla det stora djupets källor upp och himlens dammluckor öppnades."},{"book":"1 Moseboken","chapter":"7","verse":"12","text":"Det regnade på jorden under fyrtio dagar och fyrtio nätter."},{"book":"1 Moseboken","chapter":"7","verse":"13","text":"Samma dag gick Noa och hans [tre] söner Shem (Sem), Cham (Ham) och Jafet, och Noas hustru och hans tre sonhustrur in i arken. [De hade påbörjat ombordstigningen sju dagar tidigare, nu på sjunde dagen när vattnet började komma gick de ombord.]"},{"book":"1 Moseboken","chapter":"7","verse":"14","text":"De och alla vilda djuren efter sitt slag (sin art) och alla boskapsdjur efter sitt slag (sin art) och alla kräldjur som krälar på jorden, efter sitt slag (sin art) och alla fåglar (djur som flyger – hebr. of) efter sitt slag (sin art) – alla fåglar (kvittrare – gr. tsipor), allt som har vingar."},{"book":"1 Moseboken","chapter":"7","verse":"15","text":"De gick in i arken tillsammans med Noa, två och två av alla levande varelser."},{"book":"1 Moseboken","chapter":"7","verse":"16","text":"De kom, hanar och honor av alla slags djur, så som Gud hade befallt Noa. Sedan stängde Herren igen [dörren] om honom."},{"book":"1 Moseboken","chapter":"7","verse":"17","text":"Floden [regnet som öste ner] varade i fyrtio dagar över jorden. Vattnet steg och lyfte arken så den flöt över jorden."},{"book":"1 Moseboken","chapter":"7","verse":"18","text":"Vattnet steg högt över jorden, och arken drev (ordagrant ”vandrade”) på vattnet. [I den ordagranna lydelsen finns en profetisk föraning som pekar på Jesus som också vandrade på vattnet, se Matt 14:25. Jesus är arken som försonar och ”tätar” mot synd och går på vattnet, se också Job 9:8.]"},{"book":"1 Moseboken","chapter":"7","verse":"19","text":"Allt högre steg vattnet över jorden, tills det täckte även de högsta bergen under himlen."},{"book":"1 Moseboken","chapter":"7","verse":"20","text":"Vattnet steg mer än 15 alnar [7 meter] över bergen."},{"book":"1 Moseboken","chapter":"7","verse":"21","text":"Alla varelser som rörde sig på jorden gick under – fåglar och [tama] boskapsdjur och vilda djur, allt liv som jorden vimlade av, och alla människor."},{"book":"1 Moseboken","chapter":"7","verse":"22","text":"Allt på landytan som hade livsande i sin näsa dog."},{"book":"1 Moseboken","chapter":"7","verse":"23","text":"Herren utplånade allt som fanns till på jorden, människor och fyrfotadjur, kräldjur och himlens fåglar: allt utplånades från jorden. Kvar blev bara Noa och de som var med honom i arken."},{"book":"1 Moseboken","chapter":"7","verse":"24","text":"Vattnet besegrade mäktigt jorden under 150 dagar."}]}