{"data":[{"book":"Johanneksen ilmestys","chapter":"4","verse":"1","text":"Sitten näin avoimen taivaan oven, ja sama mahtavaa torventoitotusta muistuttava ääni, jonka olin kuullut aikaisemmin, kehotti: »Tule tänne ylös, niin näytän, mitä tulevaisuudessa tapahtuu.»"},{"book":"Johanneksen ilmestys","chapter":"4","verse":"2","text":"Siirryin hengessä heti taivaaseen. Miten loisteliaan valtaistuimen siellä näinkään! Valtaistuimella istui olento,"},{"book":"Johanneksen ilmestys","chapter":"4","verse":"3","text":"joka hohti kuin jalokivi. Smaragdin tavoin hehkuva sateenkaari ympäröi tuota istuinta."},{"book":"Johanneksen ilmestys","chapter":"4","verse":"4","text":"Sen vieressä oli kaksikymmentäneljä pienempää vanhinten valtaistuinta. Heillä oli kaikilla valkoiset vaatteet ja päässään kultainen kruunu."},{"book":"Johanneksen ilmestys","chapter":"4","verse":"5","text":"Suuresta valtaistuimesta lähti salamoita ja ukkosenjylinää. Aivan sen edessä paloi seitsemän lamppua, jotka kuvasivat Jumalan Pyhää Henkeä.4:5 Sananmukaisesti: »Jumalan seitsemää henkeä»."},{"book":"Johanneksen ilmestys","chapter":"4","verse":"6","text":"Niiden takaa aukeni kirkas kristallimeri. Istuimen ympärillä oli neljä olentoa, jotka olivat joka puolelta täynnä silmiä."},{"book":"Johanneksen ilmestys","chapter":"4","verse":"7","text":"Ensimmäinen muistutti leijonaa, toinen härkää, kolmannella oli ihmisen kasvot ja neljäs oli kuin lentävä kotka."},{"book":"Johanneksen ilmestys","chapter":"4","verse":"8","text":"Jokaisella olennolla oli kuusi siipeä, jotka olivat keskeltä täynnä silmiä. Nuo olennot ylistivät taukoamatta: »Pyhä, pyhä, pyhä Herra Jumala kaikkivaltias, joka oli, on ja kerran tulee.»"},{"book":"Johanneksen ilmestys","chapter":"4","verse":"9","text":"Kun nuo olennot näin kiittävät ja kunnioittavat valtaistuimen ikuista haltijaa,"},{"book":"Johanneksen ilmestys","chapter":"4","verse":"10","text":"myös kaksikymmentäneljä vanhinta heittäytyvät istuimen eteen ja ylistävät häntä. He laskevat kruununsa hänen eteensä ja laulavat:"},{"book":"Johanneksen ilmestys","chapter":"4","verse":"11","text":"»Herra, sinulle kuuluu kirkkaus, kunnia ja valta, sillä sinä olet luonut kaiken. Kaikki on syntynyt sinun tahdostasi.»"}]}