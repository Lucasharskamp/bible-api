{"data":[{"book":"2 Corinthians","chapter":"6","verse":"1","text":"Gidaadou nogo hai hegau madalia a God, deenei laa, gimaua e dangidangi adu bolo goodou gi hudee haga balumee ina dono dumaalia, dela guu lawa di godou kae."},{"book":"2 Corinthians","chapter":"6","verse":"2","text":"Hagalongo gi nia helekai a God,"},{"book":"2 Corinthians","chapter":"6","verse":"3","text":"Gimaua hagalee hiihai gi tangada gii gida dana mee hala i mau moomee, gimaua e hagalee haga deaadee di ala o dahi dangada."},{"book":"2 Corinthians","chapter":"6","verse":"4","text":"Gei gimaua gu haga modongoohia aga bolo gimaua nia daangada hai hegau ni God i nia mee huogodoo aanei: e manawa hagakono i mau hagaduadua, mo mau haingadaa, mo e boo mau lodo."},{"book":"2 Corinthians","chapter":"6","verse":"5","text":"Gimaua gu haga mamaawa, gu galabudi, gu dadaaligi go digau dogologo, gu ngalua kono, gu haga aala i di boo, ge guu noho mau meegai ai.6.5 Nnegau 16.23"},{"book":"2 Corinthians","chapter":"6","verse":"6","text":"Gimaua gu haga modongoohia aga gimaua, bolo gimaua nia daangada hai hegau ni God mai i mau mouli madammaa, iloo nia mee, hagakono, humalia, mai di Hagataalunga Dabu, mai mau aloho donu,"},{"book":"2 Corinthians","chapter":"6","verse":"7","text":"mai i di mau hagadele nnelekai ala e donu, mo mai baahi nia mogobuna o God. Gimaua e hai mee gi di tonu dela go mau goloo heebagi, e heebagi ge duuli gimaua."},{"book":"2 Corinthians","chapter":"6","verse":"8","text":"Gimaua e kae di hagalabagau, gei e kae di haga langaadia, e kae nnelekai huaidu mo di hagaamu labelaa. Nia daangada e hai bolo gimaua e hagadele tilikai, gei gimaua e helekai donu."},{"book":"2 Corinthians","chapter":"6","verse":"9","text":"Digaula e hai bolo gimaua nia balu daangada, gei gimaua e dahidamee i baahi nia daangada huogodoo. Gimaua e hai gadoo be nia daangada guu mmade, gei deeai, gimaua e mouli hua. Ma e aha maa gimaua guu kae di hagaduadua, gei gimaua digi mmade."},{"book":"2 Corinthians","chapter":"6","verse":"10","text":"Ma e aha maa gimaua e lodo huaidu, gei gimaua e tenetene hua i nia madagoaa huogodoo. Gimaua e hai be digau hagaloale, gei gimaua e haga maluagina digau dogologowaahee. Gimaua e hai be digau nadau goloo ai, gei gimaua e hai mee gi nia mee huogodoo."},{"book":"2 Corinthians","chapter":"6","verse":"11","text":"Goodou go digau Corinth, gimaua e helekai donu adu gi goodou i di tonu, gimaua gu haga mahuge adu gi goodou nia haga honu o mau manawa."},{"book":"2 Corinthians","chapter":"6","verse":"12","text":"Ma hagalee go gimaua ala guu tai mau manawa i goodou, go goodou hua ala ne tai godou manawa i gimaua."},{"book":"2 Corinthians","chapter":"6","verse":"13","text":"Au e helekai adu gi goodou be nia dama ni aagu. Goodou labelaa gi heia be di mau hai adu gi goodou gi haga mahuge ina gi daha godou manawa!"},{"book":"2 Corinthians","chapter":"6","verse":"14","text":"Goodou hudee haga puni ang gi digau ala hagalee hagadonu, idimaa, e deemee di hai beenei. Di tonu e deemee di haga puni ang gi di haihai hala. Di maalama e deemee di haga puni ang gi di bouli."},{"book":"2 Corinthians","chapter":"6","verse":"15","text":"Christ mo Setan e deemee di donu gi dahi mee. Tangada hagadonu mo tangada de hagadonu e deemee di hai mee gi di mee e dahi."},{"book":"2 Corinthians","chapter":"6","verse":"16","text":"Di Hale Daumaha o God mo nia balu god e deemee di haga puni. Idimaa, aanei go gidaadou di hale daumaha a God Mouli, be di hai a God dela ne helekai boloo,6.16 Leviticus 26.12; Ezekiel 37.27; 1 Corinthians 3.16; 6.19"},{"book":"2 Corinthians","chapter":"6","verse":"17","text":"Dimaadua gu helekai boloo,"},{"book":"2 Corinthians","chapter":"6","verse":"18","text":"Au gaa hai di godou Damana,"}]}