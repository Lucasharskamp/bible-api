{"data":[{"book":"Taruxune Singena","chapter":"11","verse":"1","text":"Isirayila kaane birin yi fa Dawuda fɛma Xebiron taani, e yi a fala a xa, e naxa, “En wuli keden fasa keden."},{"book":"Taruxune Singena","chapter":"11","verse":"2","text":"Waxati danguxine yi, hali Manga Sɔli a waxatini, i tan nan yi Isirayila sofa gali xunna ra. Alatala, i ya Ala yi a fala i xa, a naxa, ‘I tan nan findima n ma yamana Isirayila kantan muxun na, i findi e yɛɛratiin na.’ ”"},{"book":"Taruxune Singena","chapter":"11","verse":"3","text":"Isirayila fonne birin yi fa mangan fɛma Xebiron yi. Dawuda yi layirin tongo e xa Alatala yɛtagi. E yi turen sa a xunni a dɔxɔ feen na Isirayila mangan na, alo Alatala a fala Nabi Samuyɛli xa kii naxan yi."},{"book":"Taruxune Singena","chapter":"11","verse":"4","text":"Manga Dawuda nun Isirayila kaane yi siga Yerusalɛn taani, naxan mɔn yi xili Yebusu. Yebusune yi dɔxi na nin."},{"book":"Taruxune Singena","chapter":"11","verse":"5","text":"E yi a fala Dawuda xa, e naxa, “I mi soɛ be.” Koni, Dawuda yi Siyon taa makantanxin masɔtɔ, a naxan xili sa Dawudaa Taana."},{"book":"Taruxune Singena","chapter":"11","verse":"6","text":"Dawuda bata yi a fala, a naxa, “Naxan singen na Yebusune yɛngɛ, n na kanna findima nɛn sofa mangan na.” Seruyaa diin Yowaba nan singe yɛngɛn so, a yi findi sofa mangan na."},{"book":"Taruxune Singena","chapter":"11","verse":"7","text":"Dawuda yi dɔxɔ taa makantanxini, nanara e yi mɛn xili sa a Dawudaa Taana."},{"book":"Taruxune Singena","chapter":"11","verse":"8","text":"Dawuda yi mɛnna nun na rabilinna ti keli Milo gbingbinna ma han sa dɔxɔ yinna ra. Yowaba fan yi taan dɔnxɛni tɔn."},{"book":"Taruxune Singena","chapter":"11","verse":"9","text":"Dawuda sɛnbɛn yi gbo, bayo Alatala Sɛnbɛn Birin Kanna yi a xɔn."},{"book":"Taruxune Singena","chapter":"11","verse":"10","text":"Dawudaa sofa wɛkilɛxine kuntigine ni i ra, naxanye yi a malima Isirayila birin mangayaan fendeni, alo Alatala bata yi a fala kii naxan yi."},{"book":"Taruxune Singena","chapter":"11","verse":"11","text":"Dawudaa sofa wɛkilɛxine ni i ra: Xakimoni xabilan muxuna nde Yasobeyami, naxan findi e xunna ra. A bata yi muxu kɛmɛ saxan faxa tanban na yɛngɛ kedenni."},{"book":"Taruxune Singena","chapter":"11","verse":"12","text":"A firinden findi Axoxi xabilan muxuna nde Dodo a diina Eleyasari nan na. A yi sofa wɛkilɛxi saxanne yɛ."},{"book":"Taruxune Singena","chapter":"11","verse":"13","text":"A tan nan Dawuda mali Filisitine yɛngɛdeni Pasi-Damimi yi. Sofane bata yi e gi Filisitine bun nun. Funde xɛɛna nde yi na,"},{"book":"Taruxune Singena","chapter":"11","verse":"14","text":"Eleyasari nun a sofane Filisitine yɛngɛ mɛnni. Alatala yi nɔ gbeen fi Isirayila yamaan ma."},{"book":"Taruxune Singena","chapter":"11","verse":"15","text":"Sofa wɛkilɛxi tonge saxanne muxu saxan yi siga Dawuda fɛma Adulan faran yireni. Anu, Filisitine yi tixi Refa lanbanni."},{"book":"Taruxune Singena","chapter":"11","verse":"16","text":"Na waxatini, Dawuda yi dɔxi yire makantanxini, Filisiti ganla nde fan yi dɔxi Bɛtɛlɛmi yi."},{"book":"Taruxune Singena","chapter":"11","verse":"17","text":"Dawuda yi a waxɔn fena nde fala, a naxa, “Ige ramara yinla naxan Bɛtɛlɛmi so dɛɛn na, nde nɔɛ fɛ na igen na, a fa a so n yii, n yi n min?”"},{"book":"Taruxune Singena","chapter":"11","verse":"18","text":"Na sofa wɛkilɛxi saxanne yi dangu Filisitine naninna ra. E sa igen ba ige ramara yinla ra Bɛtɛlɛmi so dɛɛn na. E to fa na ra Dawuda xɔn, a yi tondi a minɲɛ. A yi a bɔxɔn saraxan na Alatala xa."},{"book":"Taruxune Singena","chapter":"11","verse":"19","text":"A yi a fala, a naxa, “Ala xa n natanga igeni ito minna ma. A luxi nɛn alo muxune wunla, naxanye sigaxi igeni ito badeni, e lu sayaan dɛ.” Na ma, a yi tondi ige minɲɛ. A sofa wɛkilɛxi saxanne na nan liga."},{"book":"Taruxune Singena","chapter":"11","verse":"20","text":"Yowaba tada Abisayi nan yi na sɛnbɛma saxanne xunna ra. Na nan xɛmɛ kɛmɛ saxan faxa a tanban na yɛngɛni. Xili kanna nan yi a ra alo na sofa sɛnbɛma saxanne."},{"book":"Taruxune Singena","chapter":"11","verse":"21","text":"A binyen sɔtɔ nɛn dangu ne ra, koni a mi e yɛ hali a to yi findixi e mangan na."},{"book":"Taruxune Singena","chapter":"11","verse":"22","text":"Bɛnaya, Kabaseeli kaana, Yehoyadaa dii xɛmɛna, sofa wɛkilɛxi gbeen nan yi na ra, naxan kabanako fe wali wuyaxi kɛ. A tan nan Moyaba sofa wɛkilɛxi firinne faxa. Lɔxɔna nde, xunbeli gbeen yi godon waxatin naxan yi, a tan nan mɔn godo ige ramara yinla ra, a yi yatan faxa."},{"book":"Taruxune Singena","chapter":"11","verse":"23","text":"Lɔxɔna nde, a yi Misiran kaa sɛnbɛmana nde faxa naxan kuyan yi sigɛ han kanke yɛ firin e nun nde. Tanban yi na Misiran kaan yii naxan yi gbo alo gbindonna. Bɛnaya yi godo a fɔxɔ ra gbengbetenna ra a yii, a yi a tanban ba a yii, a yi a faxa a ra."},{"book":"Taruxune Singena","chapter":"11","verse":"24","text":"Yehoyadaa diin Bɛnaya na fe gbeene nan liga. A fan xili gbeen sɔtɔ na kii nin alo na sofa wɛkilɛxi saxanne."},{"book":"Taruxune Singena","chapter":"11","verse":"25","text":"A yi binyen sɔtɔ dangu sofa wɛkilɛxi tonge saxanne ra, koni a mi yi na sofa sɛnbɛma saxanne yɛ. Dawuda yi a findi a kantan sofane xunna ra."},{"book":"Taruxune Singena","chapter":"11","verse":"26","text":"Sofa wɛkilɛxi gbɛtɛye ni i ra: Yowaba xunyɛna Asahɛli nun Dodo a diina Elexanan, Bɛtɛlɛmi kaan nun"},{"book":"Taruxune Singena","chapter":"11","verse":"27","text":"Harori kaan Samoti nun Pelon kaan Xɛlɛsi nun"},{"book":"Taruxune Singena","chapter":"11","verse":"28","text":"Ikɛsi a diina Ira, Tekowa kaan nun Anatɔti kaana Abiyeseri nun"},{"book":"Taruxune Singena","chapter":"11","verse":"29","text":"Xusa kaan Sibekayi nun Axoxi xabilan muxuna nde Ilayi nun"},{"book":"Taruxune Singena","chapter":"11","verse":"30","text":"Netofa kaan Maharayi nun Banahaa diin Xeleda Netofa kaan nun"},{"book":"Taruxune Singena","chapter":"11","verse":"31","text":"Ribayi a diina Itayi, naxan keli Gibeya Bunyamin bɔnsɔn bɔxɔni nun Piraton kaan Bɛnaya nun"},{"book":"Taruxune Singena","chapter":"11","verse":"32","text":"Xurayi naxan keli Gaasa folo yireni e nun Aruba kaana Abiyɛli nun"},{"book":"Taruxune Singena","chapter":"11","verse":"33","text":"Baxurin kaana Asamawɛti nun Saalabon kaana Eliyaba nun"},{"book":"Taruxune Singena","chapter":"11","verse":"34","text":"Gison kaan Hasemi a diine nun Harara kaan Sage a diin Yonatan nun"},{"book":"Taruxune Singena","chapter":"11","verse":"35","text":"Harara kaan Sakaraa diina Axiyama nun Yuru a diina Elifala nun"},{"book":"Taruxune Singena","chapter":"11","verse":"36","text":"Mekera kaan Xeferi nun Pelon kaana Axiya nun"},{"book":"Taruxune Singena","chapter":"11","verse":"37","text":"Karemele kaan Xesero nun Esibayi a diin Narayi nun"},{"book":"Taruxune Singena","chapter":"11","verse":"38","text":"Natan ngaxakedenna Yowɛli nun Hagari a diin Mibixari nun"},{"book":"Taruxune Singena","chapter":"11","verse":"39","text":"Amonin Sɛlɛki nun Beroti kaan Naxarayi, Seruyaa diin Yowabaa yɛngɛ so se maxanla nun"},{"book":"Taruxune Singena","chapter":"11","verse":"40","text":"Ira nun Garɛbi, Yitiri xabilan muxune nun"},{"book":"Taruxune Singena","chapter":"11","verse":"41","text":"Xiti kaan Yuriya nun Axalayi a diin Sabadi nun"},{"book":"Taruxune Singena","chapter":"11","verse":"42","text":"Siisaa diina Adina, Rubɛn bɔnsɔnna mangana, sofa tonge saxan yi naxan fɔxɔ ra e nun"},{"book":"Taruxune Singena","chapter":"11","verse":"43","text":"Makaa diin Xanan nun Mitini kaan Yosafati nun"},{"book":"Taruxune Singena","chapter":"11","verse":"44","text":"Asatarɔti kaan Wusiya nun Xotami a diine Saama nun Yeyiyɛli, Aroyeri kaane nun"},{"book":"Taruxune Singena","chapter":"11","verse":"45","text":"Simiri a diine Yediyayeli nun a xunyɛn Yoxa Tisi kaana e nun"},{"book":"Taruxune Singena","chapter":"11","verse":"46","text":"Maxawi kaana Eliyeli nun Elinama a diine Yeribayi nun Yosawiya e nun Moyaba kaan Yitima nun"},{"book":"Taruxune Singena","chapter":"11","verse":"47","text":"Eliyeli nun Obedi nun Mesoba kaan Yaasiyɛli."}]}