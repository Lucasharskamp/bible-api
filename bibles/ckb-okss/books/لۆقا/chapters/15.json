{"data":[{"book":"لۆقا","chapter":"15","verse":"1","text":"هەموو باجگر و گوناهباران لێی نزیک دەبوونەوە تاکو گوێ لە عیسا بگرن."},{"book":"لۆقا","chapter":"15","verse":"2","text":"جا فەریسی و مامۆستایانی تەورات بۆڵەبۆڵیان دەکرد: «ئەمە پێشوازی لە گوناهباران دەکات و نانیان لەگەڵ دەخوات.»"},{"book":"لۆقا","chapter":"15","verse":"3","text":"عیساش ئەم نموونەیەی بۆ هێنانەوە:"},{"book":"لۆقا","chapter":"15","verse":"4","text":"«کامەتان ئەگەر سەد سەر مەڕی هەبێت و دانەیەکی لێ ون بێت، نەوەد و نۆیەکە لە دەشت بەجێناهێڵێت و بەدوای ونبووەکەدا ناچێت هەتا دەیدۆزێتەوە؟"},{"book":"لۆقا","chapter":"15","verse":"5","text":"کاتێک دۆزییەوە بە خۆشییەوە دەیخاتە سەر شانی و"},{"book":"لۆقا","chapter":"15","verse":"6","text":"دێتەوە ماڵ، هاوڕێ و دراوسێکان بانگ دەکات و پێیان دەڵێت: ”لەگەڵم دڵشاد بن! مەڕە ونبووەکەم دۆزییەوە.“"},{"book":"لۆقا","chapter":"15","verse":"7","text":"پێتان دەڵێم، لە ئاسمانیش شادی زیاتر دەبێت سەبارەت بە گوناهبارێک تۆبە بکات لە نەوەد و نۆ ڕاستودروست15‏:7 مەبەست لەو کەسانەیە کە لەبەرچاوی خۆیان ڕاستودروستن.‏ کە پێویستیان بە تۆبەکردن نییە."},{"book":"لۆقا","chapter":"15","verse":"8","text":"«یان چ ئافرەتێک دە درهەمی15‏:8 یۆنانی: درەخمە‏، کرێی یەک ڕۆژی کرێکارێک.‏ هەبێت و یەک درهەمی ون بکات، چرا هەڵناکات و ماڵەکە گسک نادات و بە وردی ناگەڕێت، هەتا دەیدۆزێتەوە؟"},{"book":"لۆقا","chapter":"15","verse":"9","text":"کە دۆزییەوە، هاوڕێ و دراوسێکانی بانگ دەکات و دەڵێت: ”لەگەڵم دڵشاد بن، ئەو درهەمەی ونم کردبوو، دۆزیمەوە.“"},{"book":"لۆقا","chapter":"15","verse":"10","text":"پێتان دەڵێم: بە هەمان شێوە، فریشتەکانی خودا دڵشاد دەبن کاتێک گوناهبارێک تۆبە دەکات.»"},{"book":"لۆقا","chapter":"15","verse":"11","text":"ئینجا فەرمووی: «کابرایەک دوو کوڕی هەبوو."},{"book":"لۆقا","chapter":"15","verse":"12","text":"بچووکەکەیان بە باوکی گوت: ”باوکە، چیم بەردەکەوێ لە بەشە میراتی خۆم، بمدەرێ.“ ئەویش ماڵەکەی بۆ دابەشکردن."},{"book":"لۆقا","chapter":"15","verse":"13","text":"«دوای چەند ڕۆژێک، کوڕە بچووکەکە هەموو شتەکانی کۆکردەوە و بەرەو وڵاتێکی دوور ڕۆیشت، لەوێ ماڵەکەی لەسەر ڕابواردن دانا."},{"book":"لۆقا","chapter":"15","verse":"14","text":"لەدوای ئەوەی هەمووی خەرجکرد، قاتوقڕی گەورە کەوتە ناوچەکە، لەبەر ئەوە تووشی نەبوونی هات."},{"book":"لۆقا","chapter":"15","verse":"15","text":"ئیتر هانای بۆ هاوڵاتییەکی ناوچەکە برد، ئەویش ناردییە کێڵگەکانی بۆ لەوەڕاندنی بەراز."},{"book":"لۆقا","chapter":"15","verse":"16","text":"حەزی دەکرد بەو خڕنووکە سکی خۆی تێر بکات کە بەرازەکان دەیانخوارد بەڵام کەس هیچی پێنەدەدا."},{"book":"لۆقا","chapter":"15","verse":"17","text":"«ئینجا بە هۆش خۆی هاتەوە و گوتی: ”ئاخۆ چەند کرێکاری باوکم نانیان لەبەر دەمێنێتەوە، منیش لێرە وا لە برسان دەمرم."},{"book":"لۆقا","chapter":"15","verse":"18","text":"هەڵدەستم دەچمەوە لای باوکم، پێی دەڵێم: باوکە، لە دژی ئاسمان و بەرامبەری تۆ گوناهم کرد."},{"book":"لۆقا","chapter":"15","verse":"19","text":"ئیتر شایانی ئەوە نیم بە کوڕی تۆ بانگ بکرێم، بمکە بە کرێکارێکی خۆت.“"},{"book":"لۆقا","chapter":"15","verse":"20","text":"جا هەستا و گەڕایەوە لای باوکی."},{"book":"لۆقا","chapter":"15","verse":"21","text":"«کوڕەش پێی گوت: ”باوکە، لە دژی ئاسمان و بەرامبەری تۆ گوناهم کرد، ئیتر شایانی ئەوە نیم بە کوڕی تۆ بانگ بکرێم.“"},{"book":"لۆقا","chapter":"15","verse":"22","text":"«بەڵام باوکەکە بە خزمەتکارانی خۆی گوت: ”خێرا باشترین جلوبەرگ بهێنن و لەبەری بکەن، ئەنگوستیلەیەک بکەنە پەنجەی و پێڵاویش بۆ پێی."},{"book":"لۆقا","chapter":"15","verse":"23","text":"گوێرەکە قەڵەوەکەش بهێنن و سەری ببڕن، با بخۆین و دڵخۆش بین،"},{"book":"لۆقا","chapter":"15","verse":"24","text":"چونکە ئەم کوڕەم مردوو بوو و زیندوو بووەتەوە، ون ببوو و دۆزراوەتەوە.“ جا دەستیان بە ئاهەنگ گێڕان کرد."},{"book":"لۆقا","chapter":"15","verse":"25","text":"«کوڕە گەورەکە لە کێڵگە بوو، کە هاتەوە و لە ماڵ نزیک بووەوە، گوێی لە مۆسیقا و هەڵپەڕکێ بوو."},{"book":"لۆقا","chapter":"15","verse":"26","text":"یەکێک لە خزمەتکارانی بانگکرد و پرسیاری کرد، ”ئەمە چییە؟“"},{"book":"لۆقا","chapter":"15","verse":"27","text":"پێی گوت: ”براکەت گەڕاوەتەوە، باوکیشت گوێرەکە قەڵەوەکەی سەربڕی، چونکە بە ساغ و سەلامەتی گەڕاوەتەوە.“"},{"book":"لۆقا","chapter":"15","verse":"28","text":"«کوڕە گەورەکە تووڕە بوو و نەیویست بچێتە ژوورەوە. ئیتر باوکی هاتە دەرەوە و تکای لێکرد."},{"book":"لۆقا","chapter":"15","verse":"29","text":"بەڵام ئەو وەڵامی باوکی دایەوە: ”ئەوەتا ئەو هەموو ساڵە کۆیلایەتیت بۆ دەکەم و هەرگیز لە فەرمانت دەرنەچووم، تەنانەت کاریلەیەکت نەدامێ تاکو لەگەڵ هاوڕێیەکانم پێی دڵخۆش بم."},{"book":"لۆقا","chapter":"15","verse":"30","text":"بەڵام کاتێک ئەم کوڕەت هاتەوە، ئەوەی ماڵەکەتی لەگەڵ لەشفرۆشان لووش دا، گوێرەکە قەڵەوەکەت بۆی سەربڕی.“"},{"book":"لۆقا","chapter":"15","verse":"31","text":"«ئەویش پێی گوت: ”کوڕم، تۆ هەمیشە لەگەڵ منی، هەرچیم هەیە هی تۆیە."},{"book":"لۆقا","chapter":"15","verse":"32","text":"بەڵام پێویستە دڵخۆش و شاد بین، چونکە ئەم برایەت مردوو بوو و زیندوو بووەتەوە، ون ببوو و دۆزراوەتەوە.“»"}]}