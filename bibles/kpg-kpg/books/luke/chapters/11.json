{"data":[{"book":"Luke","chapter":"11","verse":"1","text":"Dahi laangi hua, gei Jesus nogo dalodalo i dahi gowaa. Dono madagoaa ne lawa, gei tangada i ana dama agoago ga helekai gi Mee, “Tagi, aago ina mai gimaadou di hai talodalo be John dela ne aago gi ana dama agoago.”"},{"book":"Luke","chapter":"11","verse":"2","text":"Jesus ga helekai gi digaula, “Di godou madagoaa ma ga dalodalo, dalodalo beenei:"},{"book":"Luke","chapter":"11","verse":"3","text":"Gaamai madau meegai"},{"book":"Luke","chapter":"11","verse":"4","text":"Weedee madau ihala la gi daha,"},{"book":"Luke","chapter":"11","verse":"5","text":"Jesus ga helekai, “Dolomaa, tei goodou gaa hana gi di hale o dono ehoo i di madahidi waelua di boo, ga helekai boloo, ‘Dogu ihoo hagaaloho, dumaalia mai, gaamai hunu palaawaa e dolu,"},{"book":"Luke","chapter":"11","verse":"6","text":"idimaa, dogu ihoo ne hanimoi gi dogu hale, gei agu meegai belee haangai a mee ai.’"},{"book":"Luke","chapter":"11","verse":"7","text":"Dolomaa, do ehoo la ga helekai mai i lodo dono hale boloo, ‘Hudee haga daadaamee ina au! Di bontai la guu tai, gei au mo agu dama la guu kii. Au e deemee di duu i nua e gowadu au mee.’"},{"book":"Luke","chapter":"11","verse":"8","text":"Malaa, e hai behee? Au e hagi adu gi goodou bolo maa mee ga hagalee e duu i nua e gowadu di palaawaa idimaa goe di hoo ni oono, gei mee gaa duu i nua hua ga gowadu au mee huogodoo ala e hiihai ginai goe, idimaa go do de langaadia di dangidangi hagamahi."},{"book":"Luke","chapter":"11","verse":"9","text":"“Malaa, Au e hagi adu gi goodou: Goodou dangidangi, gei goodou ga hai mee ginai. Halahala ina, gei goodou ga gidee goodou. Dugidugi, gei di bontai la ga huge adu gi goodou."},{"book":"Luke","chapter":"11","verse":"10","text":"Idimaa, digau ala e dangidangi, le e hai mee ginai. Gei digau ala e halahala, la ga gidee. Gei di bontai le e huge ang gi tangada ma ga dugidugi."},{"book":"Luke","chapter":"11","verse":"11","text":"“Ma tamana koai i godou lodo e wanga dana gihaa lodo geinga gi dana dama daane ma ga dangi ang gi deia di iga?"},{"book":"Luke","chapter":"11","verse":"12","text":"Mee ga hiihai gi di ngogo, gei goe e wanga gi mee di ‘scorpion’?"},{"book":"Luke","chapter":"11","verse":"13","text":"Goodou digau huaidu, gei goodou e iloo di wanga nia mee ala e humalia gi godou dama. Nia holongo e hia gi nonua a Tamana i di langi e wanga di Hagataalunga Dabu gi digau ala e dangidangi ang gi de Ia?”"},{"book":"Luke","chapter":"11","verse":"14","text":"Jesus e hagabagi dana hagataalunga huaidu e deemee di leelee, gei di madagoaa di maa dela ne ulu gi daha, taane deelaa ga daamada ga leelee. Digau dogologowaahee gu goboina huoloo."},{"book":"Luke","chapter":"11","verse":"15","text":"Gei hunu gau e helekai boloo, “Ma go Beelzebul, di tagi o nia hagataalunga huaidu, dela ne wanga gi Mee di mogobuna e hagabagi digaula gi daha.”11.15 Matthew 9.34; 10.25"},{"book":"Luke","chapter":"11","verse":"16","text":"Hunu gau e hiihai e haga hala a Jesus, gei digaula ga helekai gi Mee gi heia ana mogobuna e haga modongoohia bolo go God dela ne haga mogobuna Ia.11.16 Matthew 12.38; 16.1; Mark 8.11"},{"book":"Luke","chapter":"11","verse":"17","text":"Gei Jesus gu iloo Ia nia maanadu digaula, ga helekai, “Tei henua ma gaa wwae hagabuulinga ga heheebagi i nadau mehanga, la hagalee waalooloo. Gei digau di hale ma ga dee buni, le e meheuheu dagidahi."},{"book":"Luke","chapter":"11","verse":"18","text":"Malaa, tenua o Setan ma gaa hai ono buini, ga heheebagi i nadau mehanga, ga mooho, ga hagalee. Goodou e hai bolo Au gu hagabagi dagu hagataalunga huaidu, idimaa, Beelzebul ne gaamai nia mogobuna ala ne hai hegau iei Au."},{"book":"Luke","chapter":"11","verse":"19","text":"Maa e hai beenaa go dagu hai ne hagabagi digaula, gei digau ala e daudali goodou, le e hagabagi nadau hagataalunga huaidu behee? Digau ala e daudali goodou, la gu haga modongoohia bolo goodou e hala."},{"book":"Luke","chapter":"11","verse":"20","text":"Gei deeai, ma go di mogobuna o God dela ne hagabagi ai agu hagataalunga huaidu, gei di maa e haga modongoohia bolo Teenua King o God la gu hanimoi gi goodou."},{"book":"Luke","chapter":"11","verse":"21","text":"“Ma ga iai taane maaloo i golo gu togomaalia ono goloo heebagi, e hagaloohi dono hale, gei ono goloo huogodoo e benebene humalia."},{"book":"Luke","chapter":"11","verse":"22","text":"Maa taane maaloo gi nonua ga heebagi, ga haga magedaa a mee, gei taane maaloo deenei gaa kae nia goloo heebagi ala nogo gana ginai tangada dono hale, gaa duwwe nia mee ala ne gaiaa."},{"book":"Luke","chapter":"11","verse":"23","text":"“Tangada dela hagalee dau mai gi di Au, le e hai baahi mai gi di Au, gei tangada dela hagalee hagamaamaa Au e hagabudu agu mee, le e wweuwweu nia maa dagidahi.11.23 Mark 9.40"},{"book":"Luke","chapter":"11","verse":"24","text":"“Di hagataalunga huaidu ma ga ulu gi daha mo tangada, geia gaa hana i hongo tenua damana maangoo, e halahala dana gowaa e hagamolooloo ai, gei digi gida dana gowaa, geia ga hagamaanadu boloo, ‘Au gaa hana gi muli gi dogu hale.’"},{"book":"Luke","chapter":"11","verse":"25","text":"Geia gaa hana gi muli, gaa mmada gi dono hale gu madammaa, gei gu benebene hagahumalia."},{"book":"Luke","chapter":"11","verse":"26","text":"Gei mee gaa hana labelaa, ga laha mai ana hagataalunga e hidu ala koia e huaidu gi nonua i deia, gaa noho i golo. I di lawa, gei tangada deelaa la koia gu huaidu gi nonua i mee matagidagi.”"},{"book":"Luke","chapter":"11","verse":"27","text":"Jesus nogo helekai nia mee aanei, gei di ahina ga helekai aga i lodo digau dogologo, boloo, “E maluagina go tinana dela ne haanau Goe ge ne haga uu Goe!”"},{"book":"Luke","chapter":"11","verse":"28","text":"Gei Jesus ga helekai, “Deeai, digau ala e maluagina la go digau ala e hagalongo gi nia helekai a God, mo di daudali nia maa!”"},{"book":"Luke","chapter":"11","verse":"29","text":"Di lloomoi hua digau dogologo ga haganiga a Jesus, gei Mee ga helekai, “E huaidu huoloo go digau dolomeenei! Digaula e hiihai gi di mogobuna, gei di mogobuna e hai gi digaula ai, dela hua go di mogobuna ne hai gi Jonah.11.29 Matthew 16.4; Mark 8.12"},{"book":"Luke","chapter":"11","verse":"30","text":"Soukohp Jonah la ne hai di haga modongoohia ang gi digau Nineveh, gadoo be Tama Tangada e hai di haga modongoohia ang gi digau dolomeenei.11.30 Jonah 3.4"},{"book":"Luke","chapter":"11","verse":"31","text":"I di Laangi Hagi aga, di king ahina o Sheba gaa duu i nua, ga hagahuaidu digau ala dolomeenei, idimaa, mee ne hanimoi haga mogowaa loo belee hagalongo gi nia agoago kabemee a King Solomon. Gei Au e hagi adu gi goodou bolo ma iai Tangada i ginei, e koia e mada aamua i Solomon.11.31 1 Kings 10.1-10; 2 Kronikel 9.1-12"},{"book":"Luke","chapter":"11","verse":"32","text":"I di Laangi Hagi aga, gei digau Nineveh gaa tuu gi nua, ga hagahuaidu goodou, idimaa, digaula guu huli gi daha mo nadau huaidu i di nadau madagoaa ne hagalongo gi nia agoago Jonah. Gei Au e hagi adu gi goodou bolo ma iai Tangada i ginei e koia e mada aamua i Jonah!11.32 Jonah 3.5"},{"book":"Luke","chapter":"11","verse":"33","text":"“Deai tangada e dudu dana malama ga haga mmuni di maa be haga holi gi di boolo ai, dela hua e dugu gi hongo di gowaa dugu malama, gei nia daangada gaa mee di gidee di maalama i di nadau lloomoi.11.33 Matthew 5.15; Mark 4.21; Luke 8.16"},{"book":"Luke","chapter":"11","verse":"34","text":"O golomada le e hai be di malama ni do huaidina. O golomada la ga humalia, ge do huaidina hagatau la ga maalama huoloo. Gei o golomada la ga huaidu, ge do huaidina hagatau la ga bouli dongoeho."},{"book":"Luke","chapter":"11","verse":"35","text":"Malaa, heia gii donu bolo di maalama dela i oo lodo la hagalee di bouli."},{"book":"Luke","chapter":"11","verse":"36","text":"Maa do huaidina hagatau la guu honu i di maahina, di bouli ai, di maa ga maahina hagatau, gadoo be di maahina o di malama ma ga maahina ia i oo nua.”"},{"book":"Luke","chapter":"11","verse":"37","text":"Jesus ne lawa dana helehelekai, gei dahi Pharisee gaa gahi a Mee e miami ginaua, gei Mee gaa hana gaa noho gi lala belee miami."},{"book":"Luke","chapter":"11","verse":"38","text":"Di Pharisee deelaa ga homouli gi Jesus dela digi tono ono lima i mua dono miami."},{"book":"Luke","chapter":"11","verse":"39","text":"Gei Tagi ga helekai gi mee, “Goodou go nia Pharisee e haga madammaa hua nia gili godou ibu mono pileedi, gei godou lodo le e honu i nia lagamaaloo mono hai mee huaidu."},{"book":"Luke","chapter":"11","verse":"40","text":"Goodou e dadaulia! Ma hagalee go God dela ne hai di gili laa daha mo lodo?"},{"book":"Luke","chapter":"11","verse":"41","text":"Wanga ina nia mee ala i lodo godou ibu mo godou pileedi gi digau hagaloale, gei nia mee huogodoo la ga madammaa adu gi goodou."},{"book":"Luke","chapter":"11","verse":"42","text":"“E huaidu huoloo adu gi goodou nia Pharisee. Goodou e wanga gi God dahi baahi e madangaholu o godou manga laagau hai suub e haga ingoo bolo ‘mint’ mono ‘rue’ mono manga laagau huogodoo ala i golo, gei hagalee haga dahidamee di tonu mo di aloho o God. Goodou heia di tonu mo di aloho i mua, ga nomuli gaa hai laa nia mee ala i golo.11.42 Leviticus 27.30"},{"book":"Luke","chapter":"11","verse":"43","text":"“E huaidu huoloo adu gi goodou nia Pharisee. Goodou e hiihai gi nia lohongo ala e aamua i lodo nia synagogee, gei e hiihai bolo nia daangada gi hagaaloho ge gi hagalabagau ina goodou i nia gowaa huihui mee."},{"book":"Luke","chapter":"11","verse":"44","text":"E huaidu huoloo adu gi goodou! Goodou e hai gadoo be nia daalunga ala digi hihia ginai nia ingoo gi nonua, ala e heehee ai nia daangada nonua, gei e de iloo ginaadou nia maa.”"},{"book":"Luke","chapter":"11","verse":"45","text":"Tangada e dahi i digau haga donudonu haganoho ga helekai gi Mee, “Tangada Agoago, dau helekai ne hai, la gu hagahuaidu labelaa gimaadou!”"},{"book":"Luke","chapter":"11","verse":"46","text":"Jesus ga helekai, “E huaidu huoloo labelaa go goodou go digau haga donudonu haganoho. Goodou e hagauda godou mee daamaha gi hongo nia daangada, gei godou madaalima ne holo belee hagamaamaa digau ala e aamo nia maa ai."},{"book":"Luke","chapter":"11","verse":"47","text":"E huaidu huoloo adu gi goodou! Goodou e hau nia daalunga humalia ang gi nia soukohp, aalaa go nia soukohp ne daaligi go godou maadua mmaadua."},{"book":"Luke","chapter":"11","verse":"48","text":"Di godou hai deenei e haga modongoohia bolo goodou e donu hua gi nia hai godou maadua mmaadua ne hai. Digaula gu daaligi nia soukohp, gei goodou guu hau nia daalunga digaula."},{"book":"Luke","chapter":"11","verse":"49","text":"Di kabemee o God e helekai boloo, ‘Au e hagau agu soukohp mono gau kae hegau gi digaula, gei digaula ga daaligi hunu ginaadou ge e hagaduadua hunu ginaadou.’"},{"book":"Luke","chapter":"11","verse":"50","text":"Gei digau dolomeenei le e hagaduadua i tadaaligi o nia soukohp ala ne mmade mai taamada di hai o henuailala,"},{"book":"Luke","chapter":"11","verse":"51","text":"mai taaligi o Abel gaa tugi loo gi taaligi o Zechariah dela ne daaligi i mehanga di gowaa hai tigidaumaha mo di Gowaa Dabu. Uaa, Au e hagi adu gi goodou bolo digau ala dolomeenei, le e hagaduadua i nia mee ala ne hai go digaula huogodoo!11.51 Genesis 4.8; 2 Kronikel 24.20-21"},{"book":"Luke","chapter":"11","verse":"52","text":"“E huaidu huoloo adu gi goodou go digau haga donudonu haganoho! Goodou nogo daahi di gii dela belee huge di bontai di hale o di iloo nia mee. Goodou digi hula gi lodo, gei goodou nogo tai digau ala bolo ginaadou e ulu gi lodo!”"},{"book":"Luke","chapter":"11","verse":"53","text":"Di madagoaa Jesus ne hagatanga i di gowaa deelaa, gei digau haga donudonu haganoho mo nia Pharisee ga daamada ga hagahuaidu a Mee, ga heheeu gi Mee nia mee e logo,"},{"book":"Luke","chapter":"11","verse":"54","text":"e hagamada belee haga hala a Mee, bolo gi hagalongo ginaadou gi Mee ma ga helekai hala."}]}