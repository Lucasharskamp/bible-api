{"data":[{"book":"Efesofo","chapter":"1","verse":"1","text":"Saa krataa yi fi me Paulo a Onyankopɔn fi ne pɛ mu ayɛ me Kristo Yesu somafo no nkyɛn,"},{"book":"Efesofo","chapter":"1","verse":"2","text":"Adom ne asomdwoe a efi yɛn Agya Onyankopɔn ne Awurade Yesu Kristo no nka mo."},{"book":"Efesofo","chapter":"1","verse":"3","text":"Momma yɛnna Onyankopɔn a ɔyɛ yɛn Awurade Yesu Kristo Agya no ase, efisɛ ɔnam Kristo so de honhom mu nhyira a efi ɔsoro abrɛ yɛn."},{"book":"Efesofo","chapter":"1","verse":"4","text":"Ansa na Onyankopɔn bɛbɔ wiase no, ɔdɔɔ yɛn na oyii yɛn wɔ Kristo mu sɛ yɛbɛyɛ kronkron a mfomso biara nni yɛn ho wɔ nʼani so. Ofi ɔdɔ mu"},{"book":"Efesofo","chapter":"1","verse":"5","text":"hyɛ too hɔ se, ne pɛ mu no, ɔnam Yesu Kristo so de yɛn bɛyɛ ne mma,"},{"book":"Efesofo","chapter":"1","verse":"6","text":"de akamfo nʼadom a ɛdɔɔso a ɔde akyɛ yɛn kwa wɔ ne Dɔba no mu no."},{"book":"Efesofo","chapter":"1","verse":"7","text":"Ne mu na yenya ogye a efi ne mogya mu. Ne mu na yenya bɔnefakyɛ nso, sɛnea Onyankopɔn adom mmoroso a"},{"book":"Efesofo","chapter":"1","verse":"8","text":"ɔde nyansa ne ntease nyinaa hwie guu yɛn so no te."},{"book":"Efesofo","chapter":"1","verse":"9","text":"Onyankopɔn nam nea Kristo yɛe no so ada nʼanwonwakwan no adi akyerɛ yɛn sɛ"},{"book":"Efesofo","chapter":"1","verse":"10","text":"bere a wahyɛ no, ɔbɛboaboa abɔde nyinaa ano, nea ɛwɔ ɔsoro ne nea ɛwɔ asase so ahyɛ ɔbaako a ɔne Kristo no ase."},{"book":"Efesofo","chapter":"1","verse":"11","text":"Onyankopɔn yɛ nea ɔpɛ bere biara. Ɛno nti na ɔnam Kristo so paw yɛn fii wiase mfiase,"},{"book":"Efesofo","chapter":"1","verse":"12","text":"sɛnea ɛbɛyɛ a yɛn a yedii kan nyaa anidaso wɔ Kristo mu no bɛyɛ nkamfo ahyɛ no anuonyam."},{"book":"Efesofo","chapter":"1","verse":"13","text":"Saa ara na ɛte wɔ mo ho nso. Bere a motee nokwasɛm a ɛyɛ asɛmpa a ɛmaa mo nkwagye no, mugyee Kristo dii. Wɔde bɔhyɛ Honhom Kronkron no hyɛɛ mo nsow wɔ ne mu."},{"book":"Efesofo","chapter":"1","verse":"14","text":"Honhom no ma yɛn awerehyɛmu sɛ wɔde nea Onyankopɔn de asie ama ne nkurɔfo no bɛma yɛn. Afei yɛbɛde yɛn ho na wɔbɛkamfo Onyankopɔn ahyɛ no anuonyam."},{"book":"Efesofo","chapter":"1","verse":"15","text":"Esiane eyi nti, efi bere a metee gyidi a mowɔ wɔ Awurade Yesu mu ne ɔdɔ a modɔ Onyankopɔn nkurɔfo no,"},{"book":"Efesofo","chapter":"1","verse":"16","text":"minnyaee aseda a mede ma Onyankopɔn wɔ mo ho no da. Mekae mo wɔ me mpaebɔ mu,"},{"book":"Efesofo","chapter":"1","verse":"17","text":"na mibisa yɛn Awurade Yesu Kristo Nyankopɔn, anuonyam Agya no se ɔmma mo Honhom Kronkron no a ɔbɛma mo nyansa na wada Onyankopɔn adi akyerɛ mo, sɛnea ɛbɛyɛ a mubehu no."},{"book":"Efesofo","chapter":"1","verse":"18","text":"Mesrɛ sɛ mo adwene mu mmue na munhu ne hann no, sɛnea ɛbɛyɛ a mubenya anidaso a ɛno nti ɔfrɛɛ mo no, ne ahonya a ɛwɔ agyapade kronkron a ɛwɔ hɔ ma ahotefo no,"},{"book":"Efesofo","chapter":"1","verse":"19","text":"ne ne tumi a ɛso na biribiara ne no nsɛ ma yɛn a yegye di no. Ɛyɛ saa tumi nwonwaso no ara na ɔdaa no adi"},{"book":"Efesofo","chapter":"1","verse":"20","text":"bere a onyan Kristo fii awufo mu na ɔde no tenaa ne nifa so wɔ ɔsoro ahemman no mu no."},{"book":"Efesofo","chapter":"1","verse":"21","text":"Saa tumi yi korɔn sen mpanyinni ne tumidi, ahoɔden ne kɛseyɛ, ne dibea biara a wotumi de ma saa bere yi ne bere a ɛbɛba no mu."},{"book":"Efesofo","chapter":"1","verse":"22","text":"Onyankopɔn de biribiara hyɛɛ Kristo nan ase, na ɔde no ayɛ nneɛma nyinaa ti ama asafo no,"},{"book":"Efesofo","chapter":"1","verse":"23","text":"a ɛne ne nipadua. Ɔno ne nea ɔhyɛ ade nyinaa ma wɔ akwan nyinaa mu."}]}