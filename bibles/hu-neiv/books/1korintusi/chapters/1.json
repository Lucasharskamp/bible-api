{"data":[{"book":"1 Korintusi","chapter":"1","verse":"1","text":"Pál, Jézus Krisztusnak Isten akaratából elhívott apostola, és Szószthenész, az atyafi,"},{"book":"1 Korintusi","chapter":"1","verse":"2","text":"az Isten gyülekezetének, amely Korinthusban van, a Krisztus Jézusban megszentelt, elhívott szenteknek, mindazokkal együtt, akik a mi Urunk Jézus Krisztus nevét segítségül hívják bármely helyen, a magukén vagy a miénken."},{"book":"1 Korintusi","chapter":"1","verse":"3","text":"Kegyelem nektek és békesség Istentől, a mi Atyánktól és az Úr Jézus Krisztustól."},{"book":"1 Korintusi","chapter":"1","verse":"4","text":"Hálát adok az én Istenemnek mindenkor azért a kegyelemért, amely néktek Krisztus Jézusban adatott,"},{"book":"1 Korintusi","chapter":"1","verse":"5","text":"mert őbenne mindenben, mind beszédben, mind ismeretben meggazdagodtatok,"},{"book":"1 Korintusi","chapter":"1","verse":"6","text":"amint a Krisztusról szóló bizonyságtételben is megerősödtetek."},{"book":"1 Korintusi","chapter":"1","verse":"7","text":"Úgyhogy nincs hiányotok semmiféle kegyelmi ajándékban, várva a mi Urunk Jézus Krisztusnak megjelenését,"},{"book":"1 Korintusi","chapter":"1","verse":"8","text":"aki meg is erősít titeket mindvégig feddhetetlenségben, a mi Urunk Jézus Krisztus napján."},{"book":"1 Korintusi","chapter":"1","verse":"9","text":"Hű az Isten, aki elhívott titeket az ő Fiával, a mi Urunk Jézus Krisztussal való közösségre."},{"book":"1 Korintusi","chapter":"1","verse":"10","text":"Kérlek azonban titeket, atyámfiai, a mi Urunk Jézus Krisztus nevére, hogy mindnyájan egyféleképpen szóljatok, és ne legyenek közöttetek szakadások, de legyetek teljesen egyek ugyanazon értelemben és ugyanazon véleményben."},{"book":"1 Korintusi","chapter":"1","verse":"11","text":"Mert megtudtam felőletek, atyámfiai, a Khloé embereitől, hogy viszálykodások vannak közöttetek."},{"book":"1 Korintusi","chapter":"1","verse":"12","text":"Ezt úgy értem, hogy mindnyájan így beszéltek: „Én Pálé vagyok, én meg Apollósé, én Kéfásé, én meg Krisztusé.“"},{"book":"1 Korintusi","chapter":"1","verse":"13","text":"Vajon részekre osztatott-e a Krisztus? Vajon Pált feszítették meg értetek, vagy Pál nevére keresztelkedtetek meg?"},{"book":"1 Korintusi","chapter":"1","verse":"14","text":"Hálát adok az Istennek, hogy senkit sem kereszteltem meg közületek, kivéve Kriszpuszt és Gájuszt,"},{"book":"1 Korintusi","chapter":"1","verse":"15","text":"nehogy azt mondja valaki, hogy a magam nevére kereszteltem."},{"book":"1 Korintusi","chapter":"1","verse":"16","text":"Megkereszteltem azonban még Sztefanász háza népét is. Ezen kívül nem tudom, hogy valaki mást is megkereszteltem volna."},{"book":"1 Korintusi","chapter":"1","verse":"17","text":"Mert nem azért küldött engem a Krisztus, hogy kereszteljek, hanem hogy az evangéliumot hirdessem, de nem szólásban való bölcsességgel, nehogy a Krisztus keresztje hiábavaló legyen."},{"book":"1 Korintusi","chapter":"1","verse":"18","text":"Mert a keresztről való beszéd bolondság ugyan azoknak, akik elvesznek, de nekünk, akik megtartatunk, Istennek ereje."},{"book":"1 Korintusi","chapter":"1","verse":"19","text":"Mert meg van írva:"},{"book":"1 Korintusi","chapter":"1","verse":"20","text":"Hol a bölcs? Hol az írástudó? Hol e világ vitázója? Nem tette-e Isten bolondsággá e világnak bölcsességét?"},{"book":"1 Korintusi","chapter":"1","verse":"21","text":"Mert miután a világ bölcsessége által nem ismerte fel Istent a maga bölcsességében, úgy tetszett Istennek, hogy az igehirdetés bolondsága által tartsa meg a hivőket."},{"book":"1 Korintusi","chapter":"1","verse":"22","text":"Egyfelől a zsidók jelt kívánnak, másfelől a görögök bölcsességet keresnek."},{"book":"1 Korintusi","chapter":"1","verse":"23","text":"Mi pedig a megfeszített Krisztust prédikáljuk, zsidóknak ugyan botránkozást, a görögöknek pedig bolondságot."},{"book":"1 Korintusi","chapter":"1","verse":"24","text":"Ámde maguknak az elhívottaknak mind zsidóknak, mind görögöknek Krisztust, Istennek hatalmát és Istennek bölcsességét."},{"book":"1 Korintusi","chapter":"1","verse":"25","text":"Mert az Isten „bolondsága“ bölcsebb az embereknél és az Isten „erőtlensége“ erősebb az embereknél."},{"book":"1 Korintusi","chapter":"1","verse":"26","text":"Gondoljatok csak elhivatásotokra atyámfiai: emberi szempontból nem sokan vagytok bölcsek, hatalmasak, előkelők,"},{"book":"1 Korintusi","chapter":"1","verse":"27","text":"mert a világ szerint bolondokat választotta ki az Isten, hogy megszégyenítse a bölcseket, és a világ szerint erőtleneket választotta ki Isten, hogy megszégyenítse az erőseket."},{"book":"1 Korintusi","chapter":"1","verse":"28","text":"A világ szerint alacsonyrendűeket, lenézetteket választotta Isten, a „semmiket,“ hogy a „valamiket“ semmivé tegye,"},{"book":"1 Korintusi","chapter":"1","verse":"29","text":"hogy senki se dicsekedjék előtte."},{"book":"1 Korintusi","chapter":"1","verse":"30","text":"Általa vagytok Jézus Krisztusban, akit Isten bölcsességünkké, megigazulásunkká, megszentelődésünkké és váltságunkká tett,"},{"book":"1 Korintusi","chapter":"1","verse":"31","text":"hogy amint meg van írva: „Aki dicsekedik, az Úrban dicsekedjék“."}]}