{"data":[{"book":"Filipifoɔ","chapter":"2","verse":"1","text":"Mo nkwa a mowɔ wɔ Kristo mu no hyɛ mo den anaa? Ne dɔ kyekyere mo werɛ anaa? Mo ne Honhom no wɔ ayɔnkofa bi anaa? Mowɔ ayamyɛ ne ayamhyehyeɛ ma mo ho mo ho anaa?"},{"book":"Filipifoɔ","chapter":"2","verse":"2","text":"Sɛ ɛte saa deɛ a, ɛnneɛ monnya adwene korɔ wɔ ɔdɔ ne Honhom ne botaeɛ korɔ mu na mʼanigyeɛ awie pɛyɛ."},{"book":"Filipifoɔ","chapter":"2","verse":"3","text":"Monnyɛ pɛsɛmenkomenya; monnhoahoa mo ho mfa mpɛ animuonyam hunu. Mommrɛ mo ho ase mma mo ho mo ho na mommu mo yɔnkonom nsene mo ankasa mo ho."},{"book":"Filipifoɔ","chapter":"2","verse":"4","text":"Mommma obiara nnnwene ne nko ara nʼadeɛ ho, na mmom, ɔnnwene nʼafɛfoɔ nso deɛ ho bi."},{"book":"Filipifoɔ","chapter":"2","verse":"5","text":"Momma mo abrabɔ nyinaa nyɛ sɛ Yesu Kristo deɛ no bi."},{"book":"Filipifoɔ","chapter":"2","verse":"6","text":"Ɔno na ɔwɔ Onyankopɔn tebea mu deɛ,"},{"book":"Filipifoɔ","chapter":"2","verse":"7","text":"Ɔdanee ne tumi kɛseɛ ne nʼanimuonyam too nkyɛn."},{"book":"Filipifoɔ","chapter":"2","verse":"8","text":"Ɔbrɛɛ ne ho ase,"},{"book":"Filipifoɔ","chapter":"2","verse":"9","text":"Yei enti, Onyankopɔn maa no so kɔɔ beaeɛ a ɛkorɔn koraa,"},{"book":"Filipifoɔ","chapter":"2","verse":"10","text":"Na ɛno enti, sɛ wɔbɔ Yesu din a,"},{"book":"Filipifoɔ","chapter":"2","verse":"11","text":"Na tɛkrɛma nyinaa apae mu aka sɛ,"},{"book":"Filipifoɔ","chapter":"2","verse":"12","text":"Enti, me nnamfo pa, sɛdeɛ na me ne mo te hɔ a na motie me no, saa ara nso na ɛberɛ a menni mo nkyɛn seesei yi, ɛsɛ sɛ motie me ara ne no. Monkɔ so mfa ahopopoɔ ne suro nyɛ adwuma mfa nwie mo nkwagyeɛ ho adwumayɛ,"},{"book":"Filipifoɔ","chapter":"2","verse":"13","text":"ɛfiri sɛ, Onyankopɔn na ɔma mofiri mo pɛ mu di dwuma a ɛsɔ nʼani."},{"book":"Filipifoɔ","chapter":"2","verse":"14","text":"Dwuma biara a modi no, monnnwiinwii na monnnye ho akyinnyeɛ"},{"book":"Filipifoɔ","chapter":"2","verse":"15","text":"sɛdeɛ ɛbɛyɛ a, wɔnka biribi ntia mo. Mobɛyɛ kronn sɛ Onyankopɔn mma nokwafoɔ a wɔte ewiase a nkontompofoɔ ne nnebɔneyɛfoɔ ahyɛ ma tɔ no mu. Ɛsɛ sɛ mohyerɛn wɔ wɔn mu sɛ nsoromma a ɛwɔ soro"},{"book":"Filipifoɔ","chapter":"2","verse":"16","text":"wɔ nkwa no ho asɛm a moka kyerɛ wɔn no mu. Sɛ moyɛ saa, na Kristo Ɛda no mede mo hoahoa me ho a, na ne kwan so ara ne no, ɛfiri sɛ, ɛbɛda no adi sɛ dwuma a mebɛdiiɛ no anyɛ kwa."},{"book":"Filipifoɔ","chapter":"2","verse":"17","text":"Ebia na ɛsɛ sɛ wɔhwie me mogya gu sɛ afɔrebɔdeɛ, sɛdeɛ mo ɔsom no nso yɛ afɔrebɔdeɛ ma Onyankopɔn no. Sɛ ɛba saa a, ɛbɛyɛ anigyesɛm, na me ne mo nyinaa anya saa ahosɛpɛ no."},{"book":"Filipifoɔ","chapter":"2","verse":"18","text":"Aane, momma mo ani nnye, sɛdeɛ me nso mʼani agye no."},{"book":"Filipifoɔ","chapter":"2","verse":"19","text":"Anidasoɔ a mewɔ wɔ Awurade Yesu mu no enti, mɛsoma Timoteo ma waba mo nkyɛn na mo ho nsɛm a mɛte no ahyɛ me nkuran."},{"book":"Filipifoɔ","chapter":"2","verse":"20","text":"Ɔno nko ne obi a ɔwɔ ɔtema ma me na mo ho asɛm nso hia no."},{"book":"Filipifoɔ","chapter":"2","verse":"21","text":"Obiara pɛ ɔno ara ne yiedie a Yesu Kristo ho asɛm mmfa ne ho."},{"book":"Filipifoɔ","chapter":"2","verse":"22","text":"Mo ankasa modi ho adanseɛ wɔ dwuma a wadi ho. Wakyerɛ nso sɛ, ɔne me te sɛ ɔba ne nʼagya a wɔaka abom adi asɛmpa no ho dwuma."},{"book":"Filipifoɔ","chapter":"2","verse":"23","text":"Sɛ mehunu sɛdeɛ nneɛma rekɔ so ma me a, ɛrenkyɛre biara mɛsoma no wɔ mo nkyɛn."},{"book":"Filipifoɔ","chapter":"2","verse":"24","text":"Na Awurade mu anidasoɔ a mewɔ enti, menim sɛ ɛrenkyɛre biara mʼankasa mɛba mo nkyɛn."},{"book":"Filipifoɔ","chapter":"2","verse":"25","text":"Mʼadwene ho sɛ, mɛsoma yɛn nua Epafrodito a wayɛ adwuma, na ɔdi me nkyɛn mu ako na wasom mo sɛ mo ɔsomafoɔ de aboa me no wɔ mo nkyɛn."},{"book":"Filipifoɔ","chapter":"2","verse":"26","text":"Ne ho pere no sɛ ɔbɛhunu mo nyinaa na ɛha no nso sɛ motee ne nka sɛ ɔyare."},{"book":"Filipifoɔ","chapter":"2","verse":"27","text":"Ampa ara, na ɔyare a anka ɔreyɛ awu. Nanso, Onyankopɔn hunuu no ne me nso mmɔbɔ, ɛfiri sɛ, wamma manni awerɛhoɔ."},{"book":"Filipifoɔ","chapter":"2","verse":"28","text":"Me ho peree me yie sɛ mɛsoma no mo nkyɛn, na mohunu no a, mo ani asane agye bio na me nso mʼawerɛhoɔ to atwa."},{"book":"Filipifoɔ","chapter":"2","verse":"29","text":"Momfa ahosɛpɛ nnye no sɛ onua wɔ Awurade mu. Momfa obuo ne anidie mma nnipa a wɔte sɛ ɔno nyinaa,"},{"book":"Filipifoɔ","chapter":"2","verse":"30","text":"ɛfiri sɛ, ɔde ne nkwa bɔɔ afɔdeɛ a ɛnam so maa anka ɔrewu ama Kristo adwuma de aboa me a anka morentumi mmoa saa no."}]}