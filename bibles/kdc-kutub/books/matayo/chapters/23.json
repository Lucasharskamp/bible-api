{"data":[{"book":"Matayo","chapter":"23","verse":"1","text":"Abaho Yesu kalulongela ulunhu na wanahina zake,"},{"book":"Matayo","chapter":"23","verse":"2","text":"kawalongela, “Wafundiza Malagizo ga Musa na Mafalisayo wana udahi wa kufambula Malagizo ga Musa."},{"book":"Matayo","chapter":"23","verse":"3","text":"Avo gogeni na mtende gaja gose gonda wawalongeleni, lakini sikumutende gaja gowotenda hewo, kwavija hawatenda gaja gowopetela wanhu."},{"book":"Matayo","chapter":"23","verse":"4","text":"Owadikwa wanhu mgamaega mbahasha ng'hulu na kuno hewo wenyego hawalonda kugolosa makono kuwataza kupapa."},{"book":"Matayo","chapter":"23","verse":"5","text":"Gose gowotenda, otenda ili wakoneke na wanhu. Kwavija ovala vikumbi vandikigwe Maandiko Gang'alile mna ivihanga vao na ofunga mna gamakono gao, na ovala viwalo vili na vinhu vitali oneke kamba wailava kwa Imulungu."},{"book":"Matayo","chapter":"23","verse":"6","text":"Onogezwa kukala hanhu hanogile mna izinyimwilinyimwili na kukala mna ivigoda va haulongozi mna izing'anda za kumpula Imulungu."},{"book":"Matayo","chapter":"23","verse":"7","text":"Onogezwa kulamusigwa na wanhu mna gamagulilo na kukemigwa na wanhu, ‘Mfundiza’."},{"book":"Matayo","chapter":"23","verse":"8","text":"Lakini mweye sikumukemigwe ‘Mfundiza’. Kwavija mweye mwa wanhu wa lubuga lumoja na Mfundiza wenu imoja."},{"book":"Matayo","chapter":"23","verse":"9","text":"Sikumumkeme munhu yoyose hano mwiisi, ‘Tata’, kwavija munayo Tata imoja yeli kuulanga."},{"book":"Matayo","chapter":"23","verse":"10","text":"Vivija sikumukemigwe, ‘Vilongozi’, kwavija munayo kilongozi imoja, nayo ayo Kilisito Mkombola"},{"book":"Matayo","chapter":"23","verse":"11","text":"Yeli mkulu hagati yenu yawe msang'hanaji wenu."},{"book":"Matayo","chapter":"23","verse":"12","text":"Munhu yoyose yoitenda mwenyego mkulu kotendigwa mdodo, na munhu yoyose yoitenda mwenyego mdodo kotendigwa mkulu."},{"book":"Matayo","chapter":"23","verse":"13","text":"“Mogaya mweye wafundiza Malagizo ga Musa na Mafalisayo, mweye mwa watapitapi! Mohinda mulango wa Undewa wa kuulanga mgameso ga wanhu, kuno mweye wenyego hamwingila, wala hamulonda kuwatogolela waja olonda kwingila wengile!"},{"book":"Matayo","chapter":"23","verse":"14","text":"Mogaya mweye wafundiza Malagizo ga Musa na Mafalisayo, mweye mwa watapitapi! Mosola vinhu vili mzikae za wagane, abaho moitenda munoga kwa kulonga mbuli nyingi mwahampula Imulungu! Mbuli ya gano nhaguso yenu yokuwa ng'hulu ng'hani."},{"book":"Matayo","chapter":"23","verse":"15","text":"“Mogaya mweye wafundiza Malagizo ga Musa na Mafalisayo, mweye mwa watapitapi! Moloka bahali na kuchola mziisi ili mumpate munhu wa kutogola kamba vimutogola mweye, na mwahampata momtenda yehe miyanza mibili kubanza mweye kwa kwiingila jehanamu!"},{"book":"Matayo","chapter":"23","verse":"16","text":"“Mogaya mweye vilongozi hamulola! ‘Mofundiza munhu yahaiduwila kwa Ng'anda ya Imulungu siyo mbuli. Lakini yahaiduwila kwa zahabu ili Mng'anda ya Imulungu, koifunga mwenyego.’"},{"book":"Matayo","chapter":"23","verse":"17","text":"Mweye hamulola na wabozi! Kilihi kili kikulu, zahabu hebu Ng'anda ya Imulungu iitenda zahabu ing'ale?"},{"book":"Matayo","chapter":"23","verse":"18","text":"Vivija mweye mofundiza, ‘Munhu yahaiduwila kwa upango wa kulavila nhosa siyo mbuli, lakini yahaiduwila kwa nhosa ili muupango, koifunga mwenyego.’"},{"book":"Matayo","chapter":"23","verse":"19","text":"Mweye hamulola! Kilihi kili kikulu, inhosa hebu uupango wa kulavila nhosa uitenda inhosa ing'ale?"},{"book":"Matayo","chapter":"23","verse":"20","text":"Avo munhu yahaiduwila kwa upango wa kulavila nhosa, koiduwila kwa upango wa kulavila nhosa hamoja na nhosa yose ili uchanha yake,"},{"book":"Matayo","chapter":"23","verse":"21","text":"na ija yoiduwila kwa Ng'anda ya Imulungu, kaiduwila kwa Ng'anda ayo ya Imulungu na kwa Imulungu yokala mumo."},{"book":"Matayo","chapter":"23","verse":"22","text":"Yoyose yoiduwila kwa ulanga, koiduwila kwa kigoda cha undewa cha Imulungu na kwa ayo yokikalila."},{"book":"Matayo","chapter":"23","verse":"23","text":"“Mogaya mweye wafundiza Malagizo na Mafalisayo, mweye mwa watapitapi! Momgwaa Imulungu fungu da longo da majani gonung'hila goya, binzali na kalafuu, lakini moleka kugagoga mafundizo makulu Gamalagizo, kamba vija haki, bazi na kutamanila. Molondigwa kugatenda gano na sikumugaleke gaja gayagwe."},{"book":"Matayo","chapter":"23","verse":"24","text":"Mweye vilongozi hamulola! Molava ng'honzi mgamazi lakini momeza ngamiya!"},{"book":"Matayo","chapter":"23","verse":"25","text":"“Mogaya mweye wafundiza Malagizo ga Musa na Mafalisayo, mweye mwa watapitapi! Mosunha kikasi na sahani kwa kunze, lakini moleka mgati mmema vinhu vimpatile kwa kuboka na ugila."},{"book":"Matayo","chapter":"23","verse":"26","text":"Gweye Mfalisayo hulola! Tanhu sunha mgati ya kikasi na kunze kokuwa kuzelu."},{"book":"Matayo","chapter":"23","verse":"27","text":"“Mogaya mweye wafundiza Malagizo ga Musa na Mafalisayo, mweye mwa watapitapi! Muigala na vikuta va mapanga vibakigwe langi nzelu, kwa kunze gokoneka ganoga, lakini mgati gamema mizege ya wanhu wafile na kila kinhu kihile."},{"book":"Matayo","chapter":"23","verse":"28","text":"Vivija na mweye kwa kunze mokoneka kamba wanhu munogile, lakini mgati mmwenu mmema utapitapi na nzambi.”"},{"book":"Matayo","chapter":"23","verse":"29","text":"“Mogaya mweye wafundiza Malagizo ga Musa na Mafalisayo, mweye mwa watapitapi! Mozengela vikuta va mapanga ga watula ndagu wa Imulungu na kugahamba mapanga ga wanhu wanogile."},{"book":"Matayo","chapter":"23","verse":"30","text":"Mweye molonga maza tukalile mna ikipindi cha wahenga zetu, sambituilumbe nao kuwakoma watula ndagu wa Imulungu."},{"book":"Matayo","chapter":"23","verse":"31","text":"Avo moilagusa wenyego kamba mwa wazukulu wa hewo wawakomile watula ndagu wa Imulungu."},{"book":"Matayo","chapter":"23","verse":"32","text":"Avo mambukizeni kija wakisongile wahenga zenu."},{"book":"Matayo","chapter":"23","verse":"33","text":"Mweye mizoka na wana wa mizoka! Modahaze kuikimbila nhaguso ya jehanamu?"},{"book":"Matayo","chapter":"23","verse":"34","text":"Avo nowagalila watula ndagu wa Imulungu na wanhu weli na nzewele, na wafundiza. Wayagwe mowakoma, wayagwe mowawamba na wayagwe mowatowa mbalati mna zing'anda za kumpula Imulungu na kuwawinga kulawa buga dino wachole buga diyagwe."},{"book":"Matayo","chapter":"23","verse":"35","text":"Avo damu yose ya wanhu wanogile itike mwiisi yodaigwa kumwenu, kusongela damu ya Habili ija yakalile yanogile, mbaka damu ya Zakalia mwana wa Balakia yumumkomile hagati ya Ng'anda ya Imulungu na upango wa kulavila nhosa."},{"book":"Matayo","chapter":"23","verse":"36","text":"Nowalongeleni ukweli, nhaguso ya ukomaji wose uno yokuwa mna iwanhu wa lukolo luno!"},{"book":"Matayo","chapter":"23","verse":"37","text":"“Gweye Yelusalemu, Gweye Yelusalemu! Kowakoma watula ndagu wa Imulungu na kuwatowa kwa mabwe waja Imulungu yawatumile kumwako! Miyanza mingapi nilonda kuwahagata wanago kwa makono gangu, kamba vija nguku viyovihagata vinziya vake mna gamabawa gake, lakini hulondile bule."},{"book":"Matayo","chapter":"23","verse":"38","text":"Avo Ng'anda yako ya Imulungu ilekigwa ukiwa."},{"book":"Matayo","chapter":"23","verse":"39","text":"Nowalongeleni, honda mumbone kabili mbaka vonda mulonge, ‘Imulungu yamtambikile ija yokwiza kwa twaga da Mndewa.’ ”"}]}