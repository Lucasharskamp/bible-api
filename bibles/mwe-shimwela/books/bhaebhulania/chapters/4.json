{"data":[{"book":"Bhaebhulania","chapter":"4","verse":"1","text":"Bhai, pabha jipali miadi ja jinjila pa shipumuli, tuipwelele nkupinga anapagwe mundu munkumbi gwetu shalepele kujinjila."},{"book":"Bhaebhulania","chapter":"4","verse":"2","text":"Numbe uwe tulungushiywe Ngani ja Mmbone, malinga bhanganyabho. Ikabheje lyene lilobhelyo lyangaapwailanga, pabha bhangaliposhelanga nikulikulupalila."},{"book":"Bhaebhulania","chapter":"4","verse":"3","text":"Ikabheje uwe pabha tukulupalile shitujinjile pa shipumuli pala, malinga shibhalugwile a Nnungu bhalinkuti,"},{"book":"Bhaebhulania","chapter":"4","verse":"4","text":"Pabha Majandiko gana ganataya ga lyubha lya shabha, a Nnungu bhashinkupumulila lyubha lya shabha, gubhaleshile maengo gabho gowe."},{"book":"Bhaebhulania","chapter":"4","verse":"5","text":"Malinga shiilugwilwe, “Bhakajinjilanga pa shipumuli shangu.”"},{"book":"Bhaebhulania","chapter":"4","verse":"6","text":"Bhai, pabha miadi ja jinjila pa shipumuli jatangu, bhapalinji shibhajinjilanje penepo. Ikabheje bhatandubhenje kulungushiywa Ngani ja Mmbone bhala, bhangajinjilanga kwa ligongo lya ungakunda gwabhonji."},{"book":"Bhaebhulania","chapter":"4","verse":"7","text":"Kungai a Nnungu bhashikulibhika lyubha lina bhalinkuti “Lelo,” bhabhelekete kupitila a Daudi kwa malobhe galugwilwe bhukala, “Monaga mpilikanangaga lilobhe lyangu lelo, nnanonopanje mitima.”"},{"book":"Bhaebhulania","chapter":"4","verse":"8","text":"Bhai monaga a Yoshua bhaapelekenje bhandunji kushipumuli, a Nnungu bhakanabhelekete kabhili ga lyubha lina."},{"book":"Bhaebhulania","chapter":"4","verse":"9","text":"Bhai, kwa nneyo, launo kupali kupumulila kwa bhandu bha a Nnungu."},{"book":"Bhaebhulania","chapter":"4","verse":"10","text":"Pabha jojowe ajinjila pa shipumuli sha a Nnungu, anapumulila maengo gakwe malinga shibhapumulile a Nnungu."},{"book":"Bhaebhulania","chapter":"4","verse":"11","text":"Bhai, ntumbilanje kuika pa shipumulipo, nkupinga anapagwe jojowe munkumbi gwenunji jwangakunda, malinga shibhatendilenje bhanganyabho nng'anga."},{"book":"Bhaebhulania","chapter":"4","verse":"12","text":"Pabha lilobhe lya a Nnungu lishikola gumi na kabhili lishikola mashili, numbe linakombola kamula maengo popowe, kupunda upanga utema akuno na kukuno. Linapelenganya mpaka gabhanya ntima na mbumu na ibhalo na utita guli nkati. Lyene lilobhelyo linakwiimanya ndumbililo na ng'aniyo ya muntima."},{"book":"Bhaebhulania","chapter":"4","verse":"13","text":"Shakwa shikwete gumi shiishika kwa a Nnungu, indu yowe inamanyika kwa a Nnungu, shitujiye kwaatalashiya itutendile."},{"book":"Bhaebhulania","chapter":"4","verse":"14","text":"Bhai, pabha tukwete Bhakulungwa kaje Bhaabhishila bhajinjile kunnungu, a Yeshu Bhanabhabho a Nnungu, twiishimilishe nngulupai jetu jituukong'ondela."},{"book":"Bhaebhulania","chapter":"4","verse":"15","text":"Pabha Bhakulungwa bhetu Bhaabhishila bhanakutubhonela shiya ga ungakola mashili gwetu, pabha bhayene bhalinjilwe kwa indu yowe malinga uwe, ikabheje bhangatenda yambi."},{"book":"Bhaebhulania","chapter":"4","verse":"16","text":"Kwa nneyo, tuubhandishile gwangali bhoga upalume gwa nema gwa a Nnungu bhakwete shiya, nkupinga bhatubhonele shiya na bhatupe nema ja kutujangutila mobha ga ngakola mashili."}]}