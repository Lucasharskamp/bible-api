{"data":[{"book":"ላሚንቴ ዎጎ ማፃኣፖ","chapter":"17","verse":"1","text":"ሙሴ ኬኤዛዖ፦ «ዒንሢኮ ባኣቶይዳፓ ማዔቴያ ማራቶይዳፓ ፔቴ ዔኤቢ ቦሂሳ ባኣዚ ዓኣ ቆልሞ ናንጊና ናንጋ ጎዳ ማዔ ዒንሢኮ ፆኦዛሢም ሚቺ ዒንጎ ዒንጊሢ ማሂ ሺኢሺፖቴ፤ ዬያ ናንጊና ናንጋ ጎዳ ዒፃያኬ» ጌዔኔ።"},{"book":"ላሚንቴ ዎጎ ማፃኣፖ","chapter":"17","verse":"2-3","text":"«ናንጊና ናንጋ ጎዳ ማዔ ዒንሢኮ ፆኦዛሢ ዒንሢም ዒንጋ ካታሞኮ ፔቴ ካታማይዳ ዓኣ ዓቲንቄ ማዔቴያ ላኣሊ ናንጊና ናንጋ ጎዳ ማዔ ዒንሢኮ ፆኦዛሢ ቤርቶይዳ ፑርታ ባኣዚ ማዺ ዒዛና ዎላ ጫኣቄ ጫኣቁሞ ሃሻያ ማዔቴ፤ ጌይፃ፦ ሜሌ ካኣሽኮ ባኣዚም፥ ዓቢንታ ዓጊኒንታ ዦኦጌንታም ዚጊ ካኣሽኬያ ማዔቴ፤ 17፡2-3 ኬሲ. ማፃ 22፡20።"},{"book":"ላሚንቴ ዎጎ ማፃኣፖ","chapter":"17","verse":"4","text":"ዬያጉዴ ባኣዚ ዒንሢ ዋይዜ ዎዶና ኮሺ ዛጊ ዖኦጪ ዔሩዋቴ፤ ዬያጉዴ ፑርቶ ባካ ዒስራዔኤሌ ዓሶ ባኣካ ማዺንቴሢ ጎኔ ማዔቴ፥"},{"book":"ላሚንቴ ዎጎ ማፃኣፖ","chapter":"17","verse":"5","text":"ዬያ ዓሢታቴያ ዬኖ ዓሴሎ ካታማፓ ዙሎ ኬሲ ሹቻ ዹይ ዎዹዋቴ።"},{"book":"ላሚንቴ ዎጎ ማፃኣፖ","chapter":"17","verse":"6","text":"ጋዓንቴ ዬያይዲ ዎዺንታንዳሢኮ ቤርታ ላምዖ፥ ሃንጎ ሃይሦ ዓሲ ማርካዻንዳያ ኮይሳኔ፤ ማርካ ፔቴ ሌሊ ማዔቴ ዬኖጉዴ ዓሲ ዎዺንቶፓ፤ 17፡6 ፓይ. ማፃ 35፡30፤ ላሚ. ዎማ 19፡15፤ ማቲ. 18፡16፤ 2ቆሮ. 13፡1፤ 1ፂሞ. 5፡19፤ ዔብ. 10፡28።"},{"book":"ላሚንቴ ዎጎ ማፃኣፖ","chapter":"17","verse":"7","text":"ዎዺንታ ዎዶና ማርኮንሢ ቤርታዺ ሹጮና ዹዖንጎ፤ ዬካፓ ዴራ ዹዖንጎ፤ ዬያይዲ ዬያጉዴ ፑርቶ ባኮ ዒንሢ ባኣካፓ ዒንሢ ባይዛኒ ዳንዳዓኔ» ጌዔኔ። 17፡7 1ቆሮ. 5፡13።"},{"book":"ላሚንቴ ዎጎ ማፃኣፖ","chapter":"17","verse":"8","text":"«ጳርቂያ ማዖም ጫርጊ ዓሲኮ ሱጉሢ ላኣሊሢ ዛላ፥ ፔቴይ ባጋሢኮ ዔኤቢ ፑርቲሴ ዛላና ሞኦቲንቲ፤ ሃሣ ፔቴ ዓሲ ዓሲ ዎዺ፤ ዬያጉዴ ባኣዚና ዓሳ ዎሊ ሞኦታ ዎዶና ዎጋኒ ሜታሳያ ማዔቴ ናንጊና ናንጋ ጎዳ ማዔ ዒንሢኮ ፆኦዛሢ ዒዚ ካኣሽኪንታንዳጉዲ ዶኦሬ ቤዞ ዴንዱዋቴ፤"},{"book":"ላሚንቴ ዎጎ ማፃኣፖ","chapter":"17","verse":"9","text":"ዬያ ጌኤዞ ሌዊ ፃጳፓ ቄኤሶ ማዔዞንሢና ዎጎ ዎጋ ሱኡጋሢናም ሺኢሹዋቴ፤ ዬያ ዔያታ ጌስቲ ኩንሦንጎ።"},{"book":"ላሚንቴ ዎጎ ማፃኣፖ","chapter":"17","verse":"10","text":"ዔያታ ዒንሢም ፆኦሲ ዶኦሬ ቤዞይዳ ጌስቲ ኩንሣዖ ዒንሢ ማዾንጎ ጌይ ዓይሤ ባኮ ማዺ ኩንሡዋቴ፤"},{"book":"ላሚንቴ ዎጎ ማፃኣፖ","chapter":"17","verse":"11","text":"ዔያታ ዒንሢም ኬኤዛ ዳምቦ ጎይፆ ቢያ ባኮ ማዹዋቴ፤ ፔቴታዖ ዬያ ማዺፆ ሃሺፖቴ።"},{"book":"ላሚንቴ ዎጎ ማፃኣፖ","chapter":"17","verse":"12","text":"ሱኡጋሢም ማዔቴያ ናንጊና ናንጋ ጎዳ ማዔ ዒንሢኮ ፆኦዛሢም ማዻ ቄኤሳሢም ዓይሢንቲፆ ዒፂ ጌኤታዻሢ ሃይቃንዳያ ኮይሳኔ፤ ዬያይዲ ዬያጉዴ ፑርቶ ባኮ ቢያ ዒስራዔኤሌ ዓሶ ባኣካፓ ባይዙዋቴ።"},{"book":"ላሚንቴ ዎጎ ማፃኣፖ","chapter":"17","verse":"13","text":"ዬካፓ ዓሲ ቢያ ዬያ ዋይዛዖ ዒጊጫንዳኔ፤ ዬያጉዴ ፑርታ ባኣዚ ማዻኒ ጫርቃንዳ ዓሲ ባኣያ ማዓንዳኔ» ጌዔኔ።"},{"book":"ላሚንቴ ዎጎ ማፃኣፖ","chapter":"17","verse":"14","text":"«ናንጊና ናንጋ ጎዳ ማዔ ዒንሢኮ ፆኦዛሢ ዒንሢም ዒንጋ ዓጮ ጌሊ፥ ሳዖዋ ዻካሊ፥ ጊኢጊ ዒንሢ ናንጌስካፓ ዒንሢ ኮይላ ዓኣ ዴሮጉዲ ካኣቲ ካኣታሣኒ ዒንሢ ኮዔቴ፥ 17፡14 1ሳሙ. 8፡5።"},{"book":"ላሚንቴ ዎጎ ማፃኣፖ","chapter":"17","verse":"15","text":"ናንጊና ናንጋ ጎዳ ማዔ ዒንሢኮ ፆኦዛሢ ዶኦሬ ዓሲ ዒንሢ ካኣታሳንዳያ ኮይሳኔ፤ ዒንሢ ዑፃ ዒንሢ ካኣታሳ ዓሢ ዒንሢ ባኣካፓ ዒንሢ ዓሲ ማዖንጎ፤ ሜሌ ዓጪ ዓሲ ዒንሢ ዑፃ ዒንሢ ካኣታሳንዳያ ኮይሱዋሴ።"},{"book":"ላሚንቴ ዎጎ ማፃኣፖ","chapter":"17","verse":"16","text":"ዬያ ካኣታሢኮ ዖላ ዓሶም ሚርጌ ፓራ ዓኣያ ማዓኒ ኮይሱዋሴ፤ ፓራሢ ሻንቃኒ ጊብፄ ዓጮ ዓሲ ዳካኒያ ዒዛም ኮይሱዋሴ፤ ዓይጎሮ ጌዔቴ ናንጊና ናንጋ ጎዳ ፔኤኮ ዴራ ጊብፄ ዓጮ ማዒ ዴንዱዋጉዲ ላኣጌሢሮኬ። 17፡16 1ካኣቶ. ማ 10፡28፤ 2ፆኦሲ. ዓሃኬ 1፡16፤ 9፡28።"},{"book":"ላሚንቴ ዎጎ ማፃኣፖ","chapter":"17","verse":"17","text":"ሃሣ ዬይ ካኣታሢ ሚርጌ ላኣሊ ዔካንዳያኣ ኮይሱዋሴ፤ ያዺ ማዔቴ ፆኦሲ ዒ ካኣሽኩዋጉዲ ዒዛ ባሻንዳኔ፤ ዬያጉዲ ጊንሣ ዎርቄና ቢራና ሚርጊሻኒ ዒ ኮዓያ ማዖፓ። 17፡17 1ካኣቶ. ማ 10፡14-22፤27፤ 11፡1-8፤ 2ፆኦሲ. ዓሃኬ 1፡15፤ 9፡27።"},{"book":"ላሚንቴ ዎጎ ማፃኣፖ","chapter":"17","verse":"18","text":"ዬያይዳፓ ዒዚ ካኣታዻ ዎዶና ሌዊ ዓሶ ማዔ፥ ቄኤሳ ካፒ ናንጋ ፆኦሲኮ ዎጋ ፃኣፒንቴ ማፃኣፖይዳፓ ፃኣፒ ዔኮንጎ፤"},{"book":"ላሚንቴ ዎጎ ማፃኣፖ","chapter":"17","verse":"19","text":"ዬያ ማፃኣፖ ፔ ኮይላ ጌሢ ዒ ናንጋ ዎዶ ቢያይዳ ናባቦንጎ፤ ዬያ ዒ ማዼቴ ናንጊና ናንጋ ጎዳ ቦንቺሢና ዬኖ ማፃኣፖይዳኣ ፃኣፒንቴ ዎጎንታ ዳምቦንታ ዛጊ ጉሙርቂንቲ ማዺ ኩንሥሢ ዒ ዔራንዳኔ።"},{"book":"ላሚንቴ ዎጎ ማፃኣፖ","chapter":"17","verse":"20","text":"ዬይ ፔና ዒ ፔ ፃጶ ዒስራዔኤሌ ዓሶይዳፓ ‹ታ ባሼኬ› ጌዒ ዖቶርቁዋጉዲ፤ ሃሣ ናንጊና ናንጋ ጎዳ ዓይሤ ዓይሢፆዋ ዒዚ ሃሹዋጉዲ ዒዛ ላኣጋያ ማዓንዳኔ፤ ዬያ ዒ ማዼቴ ሚርጌ ዎዴ ዒ ካኣታዺ ዴዓንዳኔ፤ ዒዛኮ ናኣታኣ ዒስራዔኤሌ ዓሶ ዑፆይዳ ሚርጌ ዎዴ ካኣታዺ ናንጋዳኔ» ጌዔኔ።"}]}