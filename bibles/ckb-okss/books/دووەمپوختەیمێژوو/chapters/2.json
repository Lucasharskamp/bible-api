{"data":[{"book":"دووەم پوختەی مێژوو","chapter":"2","verse":"1","text":"سلێمان فەرمانی دا بە بنیادنانی پەرستگایەک بۆ ناوی یەزدان و کۆشکێکیش بۆ پاشایەتییەکەی."},{"book":"دووەم پوختەی مێژوو","chapter":"2","verse":"2","text":"بێگاری بە حەفتا هەزار پیاوی کۆڵکێش و هەشتا هەزار نەقاڕ کرد لە چیا، هەروەها بە سێ هەزار و شەش سەد کەس کە وەک سەرکاری ئەوان داینا."},{"book":"دووەم پوختەی مێژوو","chapter":"2","verse":"3","text":"سلێمان ناردی بۆ لای حیرامی پاشای سور و گوتی:"},{"book":"دووەم پوختەی مێژوو","chapter":"2","verse":"4","text":"ئێستا من پەرستگایەک بۆ ناوی یەزدانی پەروەردگارم بنیاد دەنێم، تاکو بۆی تەرخان بکەم بۆ سووتاندنی بخووری بۆنخۆش لەبەردەمی و بۆ نانی تەرخانکراوی بەردەوام و قوربانی سووتاندن لە بەیانییان و ئێواران، لە شەممە و سەرەمانگ و جەژنەکانی یەزدانی پەروەردگارمان، ئەمە هەتاهەتایە لەسەر ئیسرائیل دەبێت."},{"book":"دووەم پوختەی مێژوو","chapter":"2","verse":"5","text":"«ئەو پەرستگایەش کە من بنیادی دەنێم گەورەیە، چونکە خودامان لە هەموو خوداوەندەکان گەورەترە."},{"book":"دووەم پوختەی مێژوو","chapter":"2","verse":"6","text":"بەڵام کێ دەتوانێت پەرستگایەکی بۆ بنیاد بنێت، چونکە ئاسمان و ئاسمانی ئاسمانەکان جێی ئەویان تێدا نابێتەوە! ئیتر من کێم هەتا پەرستگایەکی بۆ بنیاد بنێم، ئەگەر تەنها بۆ سووتاندنی قوربانی نەبێت لەبەردەمیدا؟"},{"book":"دووەم پوختەی مێژوو","chapter":"2","verse":"7","text":"«ئێستاش پیاوێکم بۆ بنێرە دانا بێت لە کاری زێڕ و زیو و بڕۆنز و ئاسن و ڕیسی ئەرخەوانی و سووری تۆخ و مۆر، کارامە بێت لە پیشەی هەڵکۆڵین، هەتا لەگەڵ پیاوە داناکانی لای خۆم بێت لە یەهودا و ئۆرشەلیم، ئەوانەی داودی باوکم ئامادەی کردن."},{"book":"دووەم پوختەی مێژوو","chapter":"2","verse":"8","text":"«لە لوبنانەوە داری ئورز و سنەوبەر و ئەلگومم2‏:8 ئەلگوم جۆرە دارێکی بەهێزە لە لوبنان دەڕوێت، ڕەنگی سوور و بۆنخۆشە.‏ بۆ بنێرە، چونکە دەزانم کە خزمەتکارەکانت لە بڕینی داری لوبناندا کارامەن. خزمەتکارەکانم ئامادەن لەگەڵ خزمەتکارەکانت کار بکەن"},{"book":"دووەم پوختەی مێژوو","chapter":"2","verse":"9","text":"بۆ ئەوەی دارێکی زۆرم بۆ ئامادە بکەن، چونکە دەبێت ئەو پەرستگایەی بنیادی دەنێم گەورە و سەرسوڕهێنەر بێت."},{"book":"دووەم پوختەی مێژوو","chapter":"2","verse":"10","text":"ئەو خزمەتکارانەت کە دارەکان دەبڕنەوە، بیست هەزار کۆر2‏:10 بیست هەزار کۆر: نزیکەی 200‏3 تەن گەنم.‏ گەنم و بیست هەزار کۆر جۆ2‏:10 بیست هەزار کۆر: نزیکەی 700‏2 تەن جۆ.‏ و بیست هەزار بەت2‏:10 بیست هەزار بەت: نزیکەی 440 هەزار لیتر.‏ شەراب و بیست هەزار بەت زەیتیان دەدەمێ.»"},{"book":"دووەم پوختەی مێژوو","chapter":"2","verse":"11","text":"حیرامی پاشای سوریش لە نووسراوێکدا کە بۆ سلێمان ناردی نووسیبووی:"},{"book":"دووەم پوختەی مێژوو","chapter":"2","verse":"12","text":"هەروەها حیرام گوتی:"},{"book":"دووەم پوختەی مێژوو","chapter":"2","verse":"13","text":"«ئێستا من پیاوێکی دانا و شارەزا و تێگەیشتووت بۆ دەنێرم بە ناوی حورام‌ئابی2‏:13 ئابی بە واتای (سەرکاری من) دێت.‏،"},{"book":"دووەم پوختەی مێژوو","chapter":"2","verse":"14","text":"کوڕی ژنێکە لە نەوەی دان و باوکیشی خەڵکی شاری سورە. شارەزایە لە کاری زێڕ و زیو، بڕۆنز و ئاسن، بەرد و دار، ڕیسی ئەرخەوانی و مۆر و سووری تۆخ، لەگەڵ کەتانی ناسک، هەروەها هەڵکۆڵینی هەموو جۆرە نەخشێک و داهێنانی هەموو داهێنانێک کە پێی بسپێردرێت، با لەگەڵ پیاوە داناکانت و لەگەڵ پیاوە داناکانی گەورەم داودی باوکت بێت."},{"book":"دووەم پوختەی مێژوو","chapter":"2","verse":"15","text":"«ئێستاش ئەو گەنم و جۆ و زەیتی زەیتوون و شەرابەی کە گەورەم باسی کردوون با بۆ خزمەتکارەکانی بنێرێت و"},{"book":"دووەم پوختەی مێژوو","chapter":"2","verse":"16","text":"ئێمەش لە لوبنانەوە بەپێی پێویستیت دارت بۆ دەبڕین و دەیکەینە کەڵەک و دەیدەین بە دەم دەریاوە بۆ یافا و تۆش بۆ ئۆرشەلیم سەری بخە.»"},{"book":"دووەم پوختەی مێژوو","chapter":"2","verse":"17","text":"سلێمان پاش ئەو سەرژمێرییەی کە داودی باوکی ئەنجامی دا، هەموو پیاوە بیانییەکانی ناو خاکی ئیسرائیلی سەرژمێری کرد، ژمارەیان سەد و پەنجا و سێ هەزار و شەش سەد پیاو بوون."},{"book":"دووەم پوختەی مێژوو","chapter":"2","verse":"18","text":"حەفتا هەزاریانی کردە کۆڵکێش و هەشتا هەزاریشی لە چیادا کردە نەقاڕ و سێ هەزار و شەش سەدەکەی دیکەشی کردە سەرکار بۆ ئەوەی کار بە گەل بکەن."}]}