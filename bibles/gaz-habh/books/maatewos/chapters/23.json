{"data":[{"book":"Maatewos","chapter":"23","verse":"1","text":"Yesuusis ergasii uummataa fi barattoota isaatiin akkana jedhe:"},{"book":"Maatewos","chapter":"23","verse":"2","text":"“Barsiistonni seeraatii fi Fariisonni barcuma Musee irra taaʼaniiru."},{"book":"Maatewos","chapter":"23","verse":"3","text":"Kanaafuu waan isaan isinitti himan hundumaa godhaa; eegaas. Garuu waan isaan hojjetan hin hojjetinaa; isaan ni dubbatu malee waan dubbatan sana hin hojjetaniitii."},{"book":"Maatewos","chapter":"23","verse":"4","text":"Isaan baʼaa ulfaataa hidhanii gatiittii namaa irra kaaʼu; ofii isaaniitii garuu baʼaa sana sochoosuuf qubaan illee tuquu hin barbaadan."},{"book":"Maatewos","chapter":"23","verse":"5","text":"“Isaan waan hojjetan hundumaa namootatti of argisiisuuf hojjetu: Kudhaama isaanii ni balʼifatuutii; handaara uffata isaaniis ni dheereffatu."},{"book":"Maatewos","chapter":"23","verse":"6","text":"Iddoo cidhaatti iddoo ulfinaa, manneen sagadaa keessatti immoo taaʼumsa ulfinaa jaallatu."},{"book":"Maatewos","chapter":"23","verse":"7","text":"Gabaa keessattis akka namoonni nagaa isaan gaafatanii fi akka ‘Yaa barsiisaa’ jedhanii isaan waaman jaallatu."},{"book":"Maatewos","chapter":"23","verse":"8","text":"“Isin garuu, ‘Barsiisaa’ jedhamtanii hin waamaminaa; Barsiisaa tokko qofa qabduutii. Isin hundis obboloota walii keessanii ti."},{"book":"Maatewos","chapter":"23","verse":"9","text":"Lafa irratti nama tokkoon illee ‘Abbaa’ hin jedhinaa; isin Abbaa tokko qofa qabduutii; innis isa samii irraa ti."},{"book":"Maatewos","chapter":"23","verse":"10","text":"‘Gooftota’ jedhamtanii hin waamaminaa; isin Gooftaa tokko qofa qabduutii; innis Kiristoos."},{"book":"Maatewos","chapter":"23","verse":"11","text":"Isin keessaa namni hunda keessan caalu tajaajilaa keessan haa taʼu."},{"book":"Maatewos","chapter":"23","verse":"12","text":"Namni ol of qabu kam iyyuu gad qabamaatii; namni gad of qabu kam iyyuu garuu ol qabama."},{"book":"Maatewos","chapter":"23","verse":"13","text":"“Yaa barsiistota seeraatii fi Fariisota fakkeessitoota nana, isiniif wayyoo! Isin mootummaa samii namoota duraa cuftuutii. Ofii keessanii hin seentan; warra seenuu yaalanis akka isaan seenan hin gootan. ["},{"book":"Maatewos","chapter":"23","verse":"14","text":"Yaa barsiistota seeraatii fi Fariisota fakkeessitoota nana, isiniif wayyoo! Mana haadha hiyyeessaa saamtanii onsituutii; itti fakkeessuuf kadhannaa ni dheeressitu; kanaafuu murtii caalutu isinitti murama.]23:14 Hiikkaawwan tokko tokko kutaa kana hin dabalan."},{"book":"Maatewos","chapter":"23","verse":"15","text":"“Yaa barsiistota seeraatii fi Fariisota fakkeessitoota nana, isiniif wayyoo! Nama tokko amantii keessanitti galfachuuf jettanii lafaa fi galaana irra joortu; yommuu inni amanuttis akka inni isin caalaa dachaa lama ilma gahaannam taʼu isa gootu."},{"book":"Maatewos","chapter":"23","verse":"16","text":"“Qajeelchitoota jaamota nana, isiniif wayyoo! Isin, ‘Namni kam iyyuu yoo mana qulqullummaatiin kakate, kun homaa miti; namni kam iyyuu yoo warqee mana qulqullummaatiin kakate garuu kakuun sun isa qaba’ jettu."},{"book":"Maatewos","chapter":"23","verse":"17","text":"Isin gowwootaa fi jaamota nana, warqee moo mana qulqullummaa kan warqee sana qulqulleessutu caala?"},{"book":"Maatewos","chapter":"23","verse":"18","text":"Akkasumas isin, ‘Namni kam iyyuu yoo iddoo aarsaatiin kakate, kun homaa miti; yoo kennaa iddoo aarsaa irra jiru sanaan kakate garuu kakuun sun isa qaba’ jettu."},{"book":"Maatewos","chapter":"23","verse":"19","text":"Isin jaamota nana, kennaa sana moo iddoo aarsaa isa kennaa sana qulqulleessutu caala?"},{"book":"Maatewos","chapter":"23","verse":"20","text":"Kanaafuu namni iddoo aarsaatiin kakatu, iddoo aarsaatii fi waan isa irra jiru hundumaan ni kakata."},{"book":"Maatewos","chapter":"23","verse":"21","text":"Namni mana qulqullummaatiin kakatu, mana qulqullummaatii fi isa mana qulqullummaa keessa jiraatuun kakata."},{"book":"Maatewos","chapter":"23","verse":"22","text":"Namni samiidhaan kakatu, teessoo Waaqaatii fi isa teessoo sana irra taaʼuun kakata."},{"book":"Maatewos","chapter":"23","verse":"23","text":"“Yaa barsiistota seeraatii fi Fariisota fakkeessitoota nana, isiniif wayyoo! Isin abasuuda, insilaalaa fi kamuunii kudhan keessaa tokko ni kennitu. Garuu seera keessaa waan caalaatti barbaachisaa taʼe jechuunis murtii qajeelaa, araaraa fi amanamummaa dhiiftaniirtu. Silaa utuu isa duraa hin dhiisin isa duubaa hojii irra oolchuu qabdu ture."},{"book":"Maatewos","chapter":"23","verse":"24","text":"Isin qajeelchitoota jaamota nana! Bookee ni calaltu; gaala immoo ni liqimsitu."},{"book":"Maatewos","chapter":"23","verse":"25","text":"“Yaa barsiistota seeraatii fi Fariisota fakkeessitoota nana, isiniif wayyoo! Duuba xoofootii fi caabii ni qulqulleessitu; keessi isaanii garuu saamichaa fi ofittummaadhaan guutameera."},{"book":"Maatewos","chapter":"23","verse":"26","text":"Yaa Fariisicha jaamaa nana! Jalqabatti keessa xoofootii fi caabii qulqulleessi; ergasii duubni isaas ni qulqullaaʼaa."},{"book":"Maatewos","chapter":"23","verse":"27","text":"“Yaa barsiistota seeraatii fi Fariisota fakkeessitoota nana, isiniif wayyoo! Isin akkuma awwaala nooraa dibame kan duubni isaa bareedaa fakkaatee keessi isaa immoo lafee namoota duʼaniitiin, xuraaʼummaa hundaanis guutamee ti."},{"book":"Maatewos","chapter":"23","verse":"28","text":"Isinis akkasuma duubaan qajeeltota fakkaattanii namootatti mulʼattu; keessi keessan garuu fakkeessuu fi hamminaan guutameera."},{"book":"Maatewos","chapter":"23","verse":"29","text":"“Yaa barsiistota seeraatii fi Fariisota fakkeessitoota nana, isiniif wayyoo! Isin raajotaaf awwaala ijaartuutii; soodduu qajeeltotaas ni bareechitu."},{"book":"Maatewos","chapter":"23","verse":"30","text":"Isin, ‘Nu utuu bara abbootii keenyaa sana jiraannee silaa dhiiga raajotaa dhangalaasuu keessatti isaan wajjin hin hirmaannu ture’ jettu."},{"book":"Maatewos","chapter":"23","verse":"31","text":"Kanaafuu isin akka sanyii warra raajota ajjeesan sanaa taatan ofuma keessanitti dhugaa baatu."},{"book":"Maatewos","chapter":"23","verse":"32","text":"Egaa safartuu cubbuu abbootii keessanii guutaa!"},{"book":"Maatewos","chapter":"23","verse":"33","text":"“Bofoota nana! Ijoollee buutii nana! Isin akkamitti murtii gahaannam jalaa baʼuu dandeessu?"},{"book":"Maatewos","chapter":"23","verse":"34","text":"Kanaafuu, kunoo ani raajotaa fi ogeeyyii, barsiistotas gara keessanitti nan erga. Isinis isaan keessaa gartokko ni ajjeeftu; ni fanniftu; warra kaan immoo manneen sagadaa keessan keessatti garaftu; magaalaa tokko irraa gara magaalaa biraattis isaan ariitu."},{"book":"Maatewos","chapter":"23","verse":"35","text":"Kanaaf dhiiga Abeel nama qajeelaa sanaatii jalqabee hamma dhiiga Zakkaariyaas ilma Baraakiyuu isa isin mana qulqullummaatii fi iddoo aarsaa gidduutti ajjeeftaniitti, dhiiga qulqulluu lafatti dhangalaafame hundumatti ni gaafatamtu."},{"book":"Maatewos","chapter":"23","verse":"36","text":"Ani dhuguma isinittin hima; kun hundinuu dhaloota kanatti ni dhufa."},{"book":"Maatewos","chapter":"23","verse":"37","text":"“Yaa Yerusaalem, yaa Yerusaalem, ati kan raajota ajjeeftu, warra gara keetti ergamanis kan dhagaadhaan tumtu, akkuma indaanqoon cuucii ishee qoochoo ishee jalatti walitti qabattu sana anis ijoollee kee walitti qabuuf yeroo meeqan hawwe! Isin garuu hin barbaanne."},{"book":"Maatewos","chapter":"23","verse":"38","text":"Kunoo, manni keessan onee isinii hafa."},{"book":"Maatewos","chapter":"23","verse":"39","text":"Ani isinittin himaatii; isin hamma, ‘Inni maqaa Gooftaatiin dhufu sun eebbifamaa dha’ jettanitti lammata na hin argitan.”"}]}