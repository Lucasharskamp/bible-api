{"data":[{"book":"UDutheronomi","chapter":"22","verse":"1","text":"“Ungabona inkabi loba imvu yomfowenu iduha, ungayiyekeli kodwa ibuyisele kuye."},{"book":"UDutheronomi","chapter":"22","verse":"2","text":"Nxa umzalwane wakho engahlali eduze lawe loba ungakwazi ukuthi isifuyo lesi ngesikabani, sithathe uhambe laso emzini wakho usigcine aze afike esidinga. Usungasibuyisela kuye."},{"book":"UDutheronomi","chapter":"22","verse":"3","text":"Wenzenjalo ungafumana ubabhemi loba ibhatshi lomzalwane wakho loba kuyini okumlahlekeleyo. Ungakuyekeli."},{"book":"UDutheronomi","chapter":"22","verse":"4","text":"Ungabona ubabhemi loba inkabi yomfowenu iwele endleleni, ungayiyekeli. Msize umfowenu ngokuyivusa."},{"book":"UDutheronomi","chapter":"22","verse":"5","text":"Owesifazane angagqoki izigqoko zesilisa, lowesilisa angagqoki izigqoko zowesifazane, ngoba uThixo uNkulunkulu wenu uyanengeka ngalowo owenza lokho."},{"book":"UDutheronomi","chapter":"22","verse":"6","text":"Nxa ungafumana isidleke senyoni eceleni kwendlela, sisesihlahleni loba phansi, unina efukamele amatsiyane kumbe amaqanda akhe, ungathathi unina labantwabakhe."},{"book":"UDutheronomi","chapter":"22","verse":"7","text":"Ungathatha abantwana, uyekele unina ahambe ukuze kube kuhle kuwe njalo ube lempilo ende."},{"book":"UDutheronomi","chapter":"22","verse":"8","text":"Nxa usakha indlu entsha, uzakwakha umduli oluthango ophahleni lwayo ukuze kungabi lomuntu owayo ophahleni lwendlu yakho ube lecala lokuchitha igazi."},{"book":"UDutheronomi","chapter":"22","verse":"9","text":"Ungahlanyeli inhlanyelo eziyimihlobo emibili esivinini sakho; ungakwenza, akuyikuba yizilimo ozihlanyelayo kuphela eziqalekiswayo, kodwa lezithelo zevini."},{"book":"UDutheronomi","chapter":"22","verse":"10","text":"Ungabophi ndawonye ejogeni inkabi lobabhemi nxa ulima."},{"book":"UDutheronomi","chapter":"22","verse":"11","text":"Ungagqoki isigqoko eselukwe ngewulu lelineni ndawonye."},{"book":"UDutheronomi","chapter":"22","verse":"12","text":"Yenza intshaka uzithungele emiphethweni yomine yebhatshi lakho oligqokileyo.”"},{"book":"UDutheronomi","chapter":"22","verse":"13","text":"“Nxa indoda ithatha umfazi, kuthi ngemva isike yalala laye, ingamthakazeleli"},{"book":"UDutheronomi","chapter":"22","verse":"14","text":"imgcone imbize ngamagama amabi, isithi, ‘Ngathatha umfazi lo, kodwa ngathi ngilala laye ngafumana ukuthi kaseyiyontombi egcweleyo,’"},{"book":"UDutheronomi","chapter":"22","verse":"15","text":"ngakho uyise lonina wentombi bazaletha ubufakazi ebadaleni bakulelodolobho esangweni bokutshengisa ukuthi ibikade iyintombi."},{"book":"UDutheronomi","chapter":"22","verse":"16","text":"Uyise wentombi uzakuthi ebadaleni, ‘Ngendisela indodakazi yami endodeni le, kodwa ayisamfuni."},{"book":"UDutheronomi","chapter":"22","verse":"17","text":"Khathesi isiyigcona isithi, “Indodakazi yakho kangiyifumananga iyintombi egcweleyo.” Kodwa nampu ubufakazi bokuthi indodakazi yami iyintombi egcweleyo.’ Ngakho abazali bentombi bazakwendlala ilembu phambi kwabadala bakulelodolobho,"},{"book":"UDutheronomi","chapter":"22","verse":"18","text":"kuthi abadala bayijezise leyondoda."},{"book":"UDutheronomi","chapter":"22","verse":"19","text":"Bazayihlawulisa amashekeli esiliva alikhulu, bawanike uyise wentombi, ngoba indoda le isigcone intombi yako-Israyeli. Intombi izaqhubeka ingumfazi wayo indoda; okwempilo yayo yonke akumelanga iyale lintombi."},{"book":"UDutheronomi","chapter":"22","verse":"20","text":"Nxa kungenzeka ukuthi umlandu ewetheswayo uliqiniso njalo kungaze kwafunyanwa ubufakazi bobuntombi bayo,"},{"book":"UDutheronomi","chapter":"22","verse":"21","text":"izalethwa emnyango wendlu kayise kuthi amadoda akulelodolobho ayikhandele khona ngamatshe ize ife. Yenze into eyangisayo ko-Israyeli ngokungaziphathi ngesikhathi isahlala emzini kayise. Kumele liqede ububi phakathi kwenu."},{"book":"UDutheronomi","chapter":"22","verse":"22","text":"Nxa indoda ingafunyanwa ilele lomfazi wenye indoda bobabili kumele babulawe. Kufanele liqede ububi ko-Israyeli."},{"book":"UDutheronomi","chapter":"22","verse":"23","text":"Nxa kungenzeka ukuthi indoda ihlangane lentombi esikhombile edolobheni ilale layo,"},{"book":"UDutheronomi","chapter":"22","verse":"24","text":"lizabathatha bobabili libase esangweni lakulelodolobho libakhande ngamatshe khona baze bafe ngoba intombi kayihlabanga mkhosi ukuthi ilanyulelwe yona isedolobheni, njalo indoda isixhwalise umfazi wenye indoda. Kumele liqede ububi phakathi kwenu."},{"book":"UDutheronomi","chapter":"22","verse":"25","text":"Kodwa nxa kungenzeka ukuthi indoda ihlangane lentombi esikhombile egangeni ibe isiyibamba, indoda ekwenzileyo lokhu yiyo kuphela ezakufa."},{"book":"UDutheronomi","chapter":"22","verse":"26","text":"Lingenzi lutho entombini; kayenzanga sono esingabangela ukuthi ife. Lindaba iyafanana leyomuntu ohlasela abulale umakhelwane wakhe,"},{"book":"UDutheronomi","chapter":"22","verse":"27","text":"ngoba indoda ifumene inkazana egangeni, loba intombi le ekhombileyo ibihlabe umkhosi, bekungelamuntu wokuyilamulela."},{"book":"UDutheronomi","chapter":"22","verse":"28","text":"Nxa kungenzeka ukuthi indoda ihlangane lentombi engakakhombi ibe isiyidlwengula njalo kwazakale."},{"book":"UDutheronomi","chapter":"22","verse":"29","text":"Indoda leyo izahlawula uyise wentombi amashekeli esiliva angamatshumi amahlanu. Kumele iyithathe ibe ngumfazi wayo ngoba isiyingcolisile. Akumelanga iyale ukuphila kwayo konke."},{"book":"UDutheronomi","chapter":"22","verse":"30","text":"Akumelanga ukuthi umuntu athathe umkayise; angahlazisi umbheda kayise.”"}]}