{"data":[{"book":"Romans","chapter":"6","verse":"1","text":"Titia amikhan pora ki kobo? Anugrah bisi ulabo nimite paap te he thakibo naki?"},{"book":"Romans","chapter":"6","verse":"2","text":"Kitia bhi etu hobo nadibi. Amikhan kun paap te mori jaise, kineka aru ta te he thakibo?"},{"book":"Romans","chapter":"6","verse":"3","text":"Amikhan kun Jisu Khrista logot te baptizma loise eitu khan sob Tai laga mrityu te bhi baptizma loise eneka apnikhan najane naki?"},{"book":"Romans","chapter":"6","verse":"4","text":"Etu karone, etiya to, mrityu te baptizma luwa dwara amikhan Tai logote mati bhitor te di dise. Aru etu pora he, jineka Baba Isor laga mohima pora Khrista mora pora jinda hoise, tineka amikhan bhi notun jibon te berabo karone."},{"book":"Romans","chapter":"6","verse":"5","text":"Kelemane jodi Tai mora te amikhan bhi Tai logote ekta hoi kene morise koile, titia Tai jee utha te bhi Tai nisena amikhan bhi jinda hobo."},{"book":"Romans","chapter":"6","verse":"6","text":"Amikhan etu jani ase, amikhan bhitor te thaka purana manu to Tai logote Cross te morai dise, titia hoile he paap laga gaw to khotom hobo. Eneka hoile he amikhan paap laga noukar aru nahobo nimite."},{"book":"Romans","chapter":"6","verse":"7","text":"Kelemane kun morise tai paap pora mukti paise aru tai dharmik hoise eneka koi."},{"book":"Romans","chapter":"6","verse":"8","text":"Kintu jodi amikhan Khrista logot morise koile, Tai logot te amikhan bhi jinda thakibo."},{"book":"Romans","chapter":"6","verse":"9","text":"Amikhan jani ase Khrista ke mora pora uthai dise, Tai aru bhi namoribo; mrityu to Tai uporte adhikar nathaka hoise."},{"book":"Romans","chapter":"6","verse":"10","text":"Kelemane Tai kineka mrityu te morise, etu mrityu dwara etu paap ke ekbar te hodai nimite morise. Kintu ki jibon te Tai jinda ase, etu to Isor nimite he ase."},{"book":"Romans","chapter":"6","verse":"11","text":"Etu nisena he, apuni bhi nijor pora paap te morise, kintu Jisu Khrista dwara Isor logote jinda ase eneka mani lobo lage."},{"book":"Romans","chapter":"6","verse":"12","text":"Etu karone paap laga itcha ki ase etu mani kene paap pora apuni mori bole laga gaw te hukum chola bo nadibi."},{"book":"Romans","chapter":"6","verse":"13","text":"Apuni laga gaw te alag-alag bhag to paap logote adharmik kaam koribo nimite hathiar nisena nadibi. Kintu mora pora jinda kora manu nisena apuni nijor pora Isor logote di dibi aru apuni laga gaw bhag to Tai hathte dharmik kaam nimite hathiar ekta nisena chola bole dibi."},{"book":"Romans","chapter":"6","verse":"14","text":"Aru paap ke apuni uporte hukum chola bole nadibi. Kelemane etiya to apnikhan niyom pora nohoi, kintu anugrah pora thaki ase."},{"book":"Romans","chapter":"6","verse":"15","text":"Tinehoile ki hobo? Amikhan niyom te nohoi kene anugrah te thaka karone aru paap to kori thakibo naki? Kitia bhi eneka hobo nadibi."},{"book":"Romans","chapter":"6","verse":"16","text":"Apuni najane naki jodi kunba manu laga agya mani kene noukar hobole apuni nijorke di dile, apuni kun laga kotha huni ase, apuni tai laga noukar nohoi? Etu hosa ase, jodi apuni paap laga noukar ase ki pora mora te loijai, nohoile kotha mani luwa laga noukar ase juntu pora dharmik hobole di ase, hoilebi apuni kun laga agya mani ase tai laga noukar ase."},{"book":"Romans","chapter":"6","verse":"17","text":"Kintu Isor ke dhanyavad di ase! Kelemane ekbar paap laga noukar hoi thakise, kintu apnikhan etiya to mon sob pora kotha mani loi kene ki bhal agya sikhai dise ta te thik thaki ase."},{"book":"Romans","chapter":"6","verse":"18","text":"Aru paap pora mukti pa-a nisena thik dharmikta laga noukar khan ase."},{"book":"Romans","chapter":"6","verse":"19","text":"Moi manu hisab te he kotha koi ase kelemane apuni khan bujhi bole komjur ase. Kelemane jineka apnikhan poila te niyom namana laga noukar hoi kene thakise, aru bisi biya hoijai thakise, thik etu nisena, etiya to apuni laga gaw to dharmikta laga noukar hobole dibi, etu pora gaw to pobitro hoi jabo."},{"book":"Romans","chapter":"6","verse":"20","text":"Kitia apnikhan paap laga noukar thakise titia dharmikta apuni khan logote thaka nai."},{"book":"Romans","chapter":"6","verse":"21","text":"Kintu etu somoite, apnikhan pora ki phol paise eitu khan nimite etiya to apuni khan sorom kori ase? Kelemane eitu khan jinis pora to khali mrityu he ani diye."},{"book":"Romans","chapter":"6","verse":"22","text":"Kintu etiya to apnikhan paap pora mukti paise aru Isor laga noukar hoi jaise, etu laga phol to hoile apnikhan ke bisi pobitro bona bole laga ase aru etu pora anonto jibon pabo."},{"book":"Romans","chapter":"6","verse":"23","text":"Kelemane paap laga daam to mrityu ase, kintu Isor pora diya inam to hoile Probhu Jisu Khrista te anonto jibon ase."}]}