{"data":[{"book":"२ करिन्थिनः","chapter":"6","verse":"1","text":"तस्य सहाया वयं युष्मान् प्रार्थयामहे, ईश्वरस्यानुग्रहो युष्माभि र्वृथा न गृह्यतां।"},{"book":"२ करिन्थिनः","chapter":"6","verse":"2","text":"तेनोक्तमेतत्, संश्रोष्यामि शुभे काले त्वदीयां प्रार्थनाम् अहं। उपकारं करिष्यामि परित्राणदिने तव। पश्यतायं शुभकालः पश्यतेदं त्राणदिनं।"},{"book":"२ करिन्थिनः","chapter":"6","verse":"3","text":"अस्माकं परिचर्य्या यन्निष्कलङ्का भवेत् तदर्थं वयं कुत्रापि विघ्नं न जनयामः,"},{"book":"२ करिन्थिनः","chapter":"6","verse":"4","text":"किन्तु प्रचुरसहिष्णुता क्लेशो दैन्यं विपत् ताडना काराबन्धनं निवासहीनत्वं परिश्रमो जागरणम् उपवसनं"},{"book":"२ करिन्थिनः","chapter":"6","verse":"5","text":"निर्म्मलत्वं ज्ञानं मृदुशीलता हितैषिता"},{"book":"२ करिन्थिनः","chapter":"6","verse":"6","text":"पवित्र आत्मा निष्कपटं प्रेम सत्यालाप ईश्वरीयशक्ति"},{"book":"२ करिन्थिनः","chapter":"6","verse":"7","text":"र्दक्षिणवामाभ्यां कराभ्यां धर्म्मास्त्रधारणं"},{"book":"२ करिन्थिनः","chapter":"6","verse":"8","text":"मानापमानयोरख्यातिसुख्यात्यो र्भागित्वम् एतैः सर्व्वैरीश्वरस्य प्रशंस्यान् परिचारकान् स्वान् प्रकाशयामः।"},{"book":"२ करिन्थिनः","chapter":"6","verse":"9","text":"भ्रमकसमा वयं सत्यवादिनो भवामः, अपरिचितसमा वयं सुपरिचिता भवामः, मृतकल्पा वयं जीवामः, दण्ड्यमाना वयं न हन्यामहे,"},{"book":"२ करिन्थिनः","chapter":"6","verse":"10","text":"शोकयुक्ताश्च वयं सदानन्दामः, दरिद्रा वयं बहून् धनिनः कुर्म्मः, अकिञ्चनाश्च वयं सर्व्वं धारयामः।"},{"book":"२ करिन्थिनः","chapter":"6","verse":"11","text":"हे करिन्थिनः, युष्माकं प्रति ममास्यं मुक्तं ममान्तःकरणाञ्च विकसितं।"},{"book":"२ करिन्थिनः","chapter":"6","verse":"12","text":"यूयं ममान्तरे न सङ्कोचिताः किञ्च यूयमेव सङ्कोचितचित्ताः।"},{"book":"२ करिन्थिनः","chapter":"6","verse":"13","text":"किन्तु मह्यं न्याय्यफलदानार्थं युष्माभिरपि विकसितै र्भवितव्यम् इत्यहं निजबालकानिव युष्मान् वदामि।"},{"book":"२ करिन्थिनः","chapter":"6","verse":"14","text":"अपरम् अप्रत्ययिभिः सार्द्धं यूयम् एकयुगे बद्धा मा भूत, यस्माद् धर्म्माधर्म्मयोः कः सम्बन्धोऽस्ति? तिमिरेण सर्द्धं प्रभाया वा का तुलनास्ति?"},{"book":"२ करिन्थिनः","chapter":"6","verse":"15","text":"बिलीयालदेवेन साकं ख्रीष्टस्य वा का सन्धिः? अविश्वासिना सार्द्धं वा विश्वासिलोकस्यांशः कः?"},{"book":"२ करिन्थिनः","chapter":"6","verse":"16","text":"ईश्वरस्य मन्दिरेण सह वा देवप्रतिमानां का तुलना? अमरस्येश्वरस्य मन्दिरं यूयमेव। ईश्वरेण तदुक्तं यथा, तेषां मध्येऽहं स्वावासं निधास्यामि तेषां मध्ये च यातायातं कुर्व्वन् तेषाम् ईश्वरो भविष्यामि ते च मल्लोका भविष्यन्ति।"},{"book":"२ करिन्थिनः","chapter":"6","verse":"17","text":"अतो हेतोः परमेश्वरः कथयति यूयं तेषां मध्याद् बहिर्भूय पृथग् भवत, किमप्यमेध्यं न स्पृशत; तेनाहं युष्मान् ग्रहीष्यामि,"},{"book":"२ करिन्थिनः","chapter":"6","verse":"18","text":"युष्माकं पिता भविष्यामि च, यूयञ्च मम कन्यापुत्रा भविष्यथेति सर्व्वशक्तिमता परमेश्वरेणोक्तं।"}]}