{"data":[{"book":"Vakolindu","chapter":"1","verse":"1","text":"Nenga Pauli ngemiwa kuva ndundami wa Yesu Kilistu ngimu wadayilili Chapanga na mlongu Sositeni,"},{"book":"Vakolindu","chapter":"1","verse":"2","text":"Tukuvayandikila yumwi yimuvelili munyumba ya Chapanga aku Kolindu. Yumwi yimugolikili vang'alili mukwilumba na Yesu Kilistu, mukemiwa muvi vandu va Chapanga, pamu na vandu vosi na kosi kuvamudadava Bambu wetu Yesu Kilistu yavelili Bambu wenu na yufwi wuwowu."},{"book":"Vakolindu","chapter":"1","verse":"3","text":"Nguvaluvila usangi na kusika kufuma kwa Chapanga mweni ndi Tati wetu na Bambu wetu Yesu Kilistu."},{"book":"Vakolindu","chapter":"1","verse":"4","text":"Ngumulumba Chapanga wangu majuva vosi kwanongwa ya yumwi kwa usangi yavapili kwa deha ya Yesu Kilistu."},{"book":"Vakolindu","chapter":"1","verse":"5","text":"Nongwa kwa kwilumba na Kilistu musangiliwa findu fyosi. Mugayiliwa umanyi wosi na uwesu wosi wa kuwomba."},{"book":"Vakolindu","chapter":"1","verse":"6","text":"Nongwa utovileli wetu kwa Yesu Kilistu uwonikili mugati ya yumwi."},{"book":"Vakolindu","chapter":"1","verse":"7","text":"Topi damuyangishiwi ha nemusi shoshonda sha chindima, pamuva mukumvetela kugubutuliwa kwa mweni Bambu wetu Yesu Kilistu."},{"book":"Vakolindu","chapter":"1","verse":"8","text":"Mweni davaviki ng'we mbaka mwishu, mkotoki kuwoneka na sambi mulijuva lila lya Bambu wetu Yesu Kilistu."},{"book":"Vakolindu","chapter":"1","verse":"9","text":"Chapanga ndi yagola jangi shaki, yavakemili mwilumbi na mwanamundu Yesu Kilistu Bambu wetu."},{"book":"Vakolindu","chapter":"1","verse":"10","text":"Valongu vangu vadala na valumi Nguvayilapila kwa litawa lya Bambu wetu Yesu Kilistu, kucha vosi tuvi na detelu yimu, mukotoo kulekanila mugati yenu muvi na natilu yimu na hoshu yimu."},{"book":"Vakolindu","chapter":"1","verse":"11","text":"Valongu vangu mbikana kufuma kwa vandu va nyumba ya Chiloyi, kucha kuna ndilingu mugati ya yumwi."},{"book":"Vakolindu","chapter":"1","verse":"12","text":"Ngudeta afi, Vamonga vakudeta, “Nenga wa Pauli”. Vamonga vakudetaa, “Nenga wa Apolu” Vamonga vakudeta, “Nenga wa Kefa” Na vamonga, “Nenga wa Kilistu.”"},{"book":"Vakolindu","chapter":"1","verse":"13","text":"Wuli, Kilistu mweni kalekanila? Wuli, Pauli ndi yavangililwili mulupingika kwanongwa ya yumwi? Awu mwabatishiwili kwa litawa lya Pauli?"},{"book":"Vakolindu","chapter":"1","verse":"14","text":"Ngumulumba Chapanga kucha ndimubatisha ng'odu hata yumu gati ya yumwi, ila Kilispu na Gayu hela,"},{"book":"Vakolindu","chapter":"1","verse":"15","text":"kwa hela mundu daweshi kudeta kabatishiwa kwa litawa lya nenga."},{"book":"Vakolindu","chapter":"1","verse":"16","text":"Yina, ndivabatisha vandu va nyumba ya Stefwani, nguyihola kucha ndimubatisha ha mundu wingi."},{"book":"Vakolindu","chapter":"1","verse":"17","text":"Kwanongwa Kilistu kanayisha kubatisha ha, kanyegha ndivalandulili milandu ya nyanyi, ngajila maywangu va luhunja lwa mundu, ili liwovi lya kusova kwa Kilistu palupingika likotoo kuyaghamila."},{"book":"Vakolindu","chapter":"1","verse":"18","text":"Nongwa unjagila wa kusova kwa Kilistu mulupingika chindu ng'odu kwa vala yivayaghamilili, lakini kwa yufwi tuveli mudeha ya ulowolu, ndi liwovi lya Chapanga."},{"book":"Vakolindu","chapter":"1","verse":"19","text":"Mayandiku vakudeta,"},{"book":"Vakolindu","chapter":"1","verse":"20","text":"Vakoti vana luhala? Vakoti, vawula va Malawu? Vakoti yivawesha kulimbana muchipindi achi? Chapanga kagola luhunja lwa mlima awu kuva upufi."},{"book":"Vakolindu","chapter":"1","verse":"21","text":"Kwa luhunja lwaki Chapanga kavagola vandu vakotoo kumumanya kupitila luhunja lwawu veni, lakini kupitila chila chivachikema, “Unjagila wa pufi” Wula wutulandula, Chapanga akudayila kuvalowola vala yivajumilili."},{"book":"Vakolindu","chapter":"1","verse":"22","text":"Vayawudi vakudayila mihilu valoli vajumili, Vagiliki vakudayila luhunja,"},{"book":"Vakolindu","chapter":"1","verse":"23","text":"Lakini yufwi tumlandula Kilistu yavangiliwili mulupingika, kwa Vayawudi achi ndi chindu chikuvagola vayikwali, kwa vangajila kuva Vayawudi ndi usiyisiyi,"},{"book":"Vakolindu","chapter":"1","verse":"24","text":"Lakini kwa veni yivakemiliwi na Chapanga payiva Vayawudi awu Vagiliki, Kilistu ndi liwovi lya Chapanga na luhunja lwa Chapanga."},{"book":"Vakolindu","chapter":"1","verse":"25","text":"Kwa fila fikuwoneka ndi usiyisiyi wa Chapanga fiva na luhunja pitu kwa luhunja lwa mundu, nongwa chila chiwoneka kucha usosuvafu wa Chapanga, china liwovi pitu liwovi lya mundu."},{"book":"Vakolindu","chapter":"1","verse":"26","text":"Valongu muyiholi chipindi Chapanga pavakemili, ngimu ya umanyi wa vandu vayenu vatangalili vaveli ha na luhunja, vatangalili ha vaveli vandu va ukomi."},{"book":"Vakolindu","chapter":"1","verse":"27","text":"Lakini Chapanga kashawula findu fisisii avagayili soni vaveli na luhunja, Kandi Chapanga kashawula findu fingajila liwovi afigayili soni fila fiveli na liwovi,"},{"book":"Vakolindu","chapter":"1","verse":"28","text":"Chapanga kafishawula findu fya pasi na fila findu fibedaliwa, kashawula milandu yivelili ng'odu, kwanongwa ayi adayilili kufiyananga fila vandu fivayihola fya mana."},{"book":"Vakolindu","chapter":"1","verse":"29","text":"Kwanongwa ayi kwahela mundu dayidumbi chindu kwa Chapanga."},{"book":"Vakolindu","chapter":"1","verse":"30","text":"Chapanga ndi atulumbili yufwi na Yesu Kilistu na Chapanga kamugola Kilistu kuva luhunja kufuma kwa Chapanga. na ayi ndi ugoleki, ung'alili na ukombola."},{"book":"Vakolindu","chapter":"1","verse":"31","text":"Kucha Mayandiku Vang'alili pavawomba,"},{"book":"Vakolindu","chapter":"1","verse":"1","text":"Nenga Pauli ndundami wa Yesu Kilistu ngimu ya utami wa Chapanga, pamu na mulongu wetu Timotewu tukuvajambusha."},{"book":"Vakolindu","chapter":"1","verse":"2","text":"Usangi na kusika kufuma kwa Tati wetu Chapanga pamu na Bambu Yesu Kilistu yivi na yumwi."},{"book":"Vakolindu","chapter":"1","verse":"3","text":"Leki tumjumi Chapanga Tati wa Bambu wetu Yesu Kilistu, Tati wa lusungu, Chapanga wa kukola mawoku kwa ndambu shosi,"},{"book":"Vakolindu","chapter":"1","verse":"4","text":"mweni akutukola mawoku yufwi mutabu shosi, ili na yufwi tuweshi kuvakola mawoku vayetu mutabu shosi ngimu watukolili Chapanga."},{"book":"Vakolindu","chapter":"1","verse":"5","text":"Ngimu wuyivelili gobuleku ya Kilistu payisidi mugati ya yufwi, ndi wuwula tukusidi kukamuliwa mawoku kufuma kwa mweni."},{"book":"Vakolindu","chapter":"1","verse":"6","text":"Payiva tukupata tabu, topi tabu ayi yikuva kwanongwa ya kukoliwa mawoku na yumwi mulowuliwi. Patukoliwa mawoku ndi utangi kwa yumwi mukuyiwunishila tabu kucha yiyilayila yitupata yufwi."},{"book":"Vakolindu","chapter":"1","verse":"7","text":"Kwanongwa tumanya fitushuvilila kwa yumwi fiva fikomi, kucha patuva pamu mutabu shetu, wuwowu datuvi pamu mukukoliwa mawoku."},{"book":"Vakolindu","chapter":"1","verse":"8","text":"Valongu, tukudayila kuvafifa ha kuvawombela tabu asi situpatili aku Asia shaveli ngomi shatutopilili munu mbaka tudoya kuyikala."},{"book":"Vakolindu","chapter":"1","verse":"9","text":"Yina, mundima shetu twawonili kucha chipindi chetu cha kusova chifika. Yavelili nahawu ili tuwuliwi ndambu ya kumwidumba Chapanga yavashukusha yivasovili, ngajila kwidumba liwovi lyetu twaveni."},{"book":"Vakolindu","chapter":"1","verse":"10","text":"Mweni atulowoli mumyowu ya njifwa na yufwi tukushuvilila daayendeleli kutujabula kandi muhatali ya njifwa."},{"book":"Vakolindu","chapter":"1","verse":"11","text":"Mututangili yufwi kwa dadavu shenu dasiyangiwi na Chapanga datusangili yufwi na vatangalili davamjumi Chapanga kwanongwa ya yufwi."},{"book":"Vakolindu","chapter":"1","verse":"12","text":"Yufwi tukwidumba utovileli wa natilu yetu wukutugayila chiganu kucha ndambu yitwikala mumlimawu na chamunu kwa yumwi, kwa ushisha moyu na ugoleki wutusangiliwili na Chapanga, tulongushiwa ha na luhunja lwa chiwundu ila usangi wa Chapanga."},{"book":"Vakolindu","chapter":"1","verse":"13","text":"Tukuvayandikila filongu fingi ha ila filongu fila fimuwesha kufisoma na kufimanya. Nenga ngushuvilila kucha damumanyi findu afi kwa chiganu,"},{"book":"Vakolindu","chapter":"1","verse":"14","text":"topi ponopa mumanya nenga padokwa hela, pambeli tumanya mulijuva lila lya kuwuya Bambu Yesu yumwi damwidumbili yufwi ngimu yufwi datwidumbili yumwi."},{"book":"Vakolindu","chapter":"1","verse":"15","text":"Kwanongwa ndavelili na chiganu na afi, mwanja mtasi ndayilatili kwisa kuvatanga yumwi ili mupati usangi myanja mivili."},{"book":"Vakolindu","chapter":"1","verse":"16","text":"Ndayilatili kutyangila kwa yumwi pandiveyi mumwanja kuyenda mumkowa wa Makedoniya wuwowu chipindi cha kuwuya, mundangi mumwanja wangu wa kuyenda Yudeya."},{"book":"Vakolindu","chapter":"1","verse":"17","text":"Wuli mukucha pandalisheyi afi mukacheyi ndiva kucha mundu yangajila chiganu? Awu mukacheyi namulu yangu yavelili ya chiwundu yakudeta “Yina yina” na “Ng'odu ng'odu” mwanja wumu?"},{"book":"Vakolindu","chapter":"1","verse":"18","text":"Ngimu Chapanga wavelili wa nakaka, topi, twavawombilili ha yumwi chilongu cha “Yina” na “Ng'odu” kwa chipindi chimu."},{"book":"Vakolindu","chapter":"1","verse":"19","text":"Nongwa Yesu Kilistu mwana wa Chapanga, mweni yitumulandulili yufwi na Silivanusi na Timotewu avelili wa “Yina” na “Ng'odu” ha ila mugati ya mweni chipindi chosi mwaveli “Yina.”"},{"book":"Vakolindu","chapter":"1","verse":"20","text":"Nongwa kupitila Kilistu jangi shosi sha Chapanga siva “Yina” kwa mweni. Kupitila mweni tukuwomba, “Yina” kwa ukomi wa Chapanga."},{"book":"Vakolindu","chapter":"1","verse":"21","text":"Mweni Chapanga ndi yatudindasha yufwi na yumwi Mukilistu, mweni ndi yatushaghili mafuta,"},{"book":"Vakolindu","chapter":"1","verse":"22","text":"ndi yatutayili lihundu lya kuva va mweni na kutusangila Mfuki Mng'alili mundima shetu kucha chilangushilu cha findu fyosi fyatuvikilili kwanongwa ya yufwi."},{"book":"Vakolindu","chapter":"1","verse":"23","text":"Chapanga ndi mtovilela wa nenga, mweni kayimanya ndima yangu, nongwa nguvawonela lusungu ndi nongwa nyisa kandi ha aku Kolindu."},{"book":"Vakolindu","chapter":"1","verse":"24","text":"Tukudayila ha kuva kucha tukuvatavala muujumilwa wenu, yumwi mudindala muujumilwa wenu, chituyilata yufwi kugola chichuku pamu kwanongwa ya cheleli ya yumwi."}]}