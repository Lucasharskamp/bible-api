{"data":[{"book":"Luka","chapter":"2","verse":"1","text":"Machoba genia Nngwana Agosto ngabeka amuli ngapala bandu boa ba Loma babalangigwe."},{"book":"Luka","chapter":"2","verse":"2","text":"Kubalangigwa kwenio kiba kukutumbula, kingobu Kulenio akiba Nkolongwa jwa Nkoa gwa Silia."},{"book":"Luka","chapter":"2","verse":"3","text":"Boa ngabajenda kukiandikicha kila mundu kukilambo chakwe."},{"book":"Luka","chapter":"2","verse":"4","text":"Yusufu ngaboka kilambo cha Nazaleti ku Nkoa gwa Galilaya ngajenda kukilambo cha Beteleemu ku Nkoa gwa Yudea kwa belekwa Nngwana Daudi. Yusufu ajenda kwenio magambu akiba ju lungolo lwa Daudi."},{"book":"Luka","chapter":"2","verse":"5","text":"Ngajenda kukiandikicha pamwe na Maliamu ojwakalagana kutolana nakwe. Kongo abi na ndumbo,"},{"book":"Luka","chapter":"2","verse":"6","text":"Apabakibanga Kubeteleemu, Maliamu lichoba lyakwe lyu kupotola ngiliika,"},{"book":"Luka","chapter":"2","verse":"7","text":"ngapoto mwana jwakwe ju litibo munulome, ngankwindia ngobo ngang'oneka mulijola elitendekiigwe kulele ng'ombe, magambu bapatangiteje nyumba jukuiki akageni."},{"book":"Luka","chapter":"2","verse":"8","text":"Penia pakiba akachungi, batendanga kupokelana kilo kulende ilangwa yabe papipi na Betania."},{"book":"Luka","chapter":"2","verse":"9","text":"Akapakachi kuboka kumbengu ngabapitila, na kibumo cha Angwana ngichamulakila tii nde. Ngabajobokanga muno."},{"book":"Luka","chapter":"2","verse":"10","text":"Nambu Akapakachi kuboka kumbengu ngabalenga, “Makajogopangaje! Inkila kunetelanga nhwalo gwa mbone gukuala mojo muno kwa bandu boa."},{"book":"Luka","chapter":"2","verse":"11","text":"Kwa magambu lele kukilambo cha Daudi abelwike Nkomboi jwinu Kilisto Nngwana ojwalagila Nnoongo."},{"book":"Luka","chapter":"2","verse":"12","text":"Nachenje kiba kiingi chinu mukikolela kilemba bikikwindiye ngobo pi lijola lya kulele ilangwa.”"},{"book":"Luka","chapter":"2","verse":"13","text":"Kingobu tu kikuta kikolongwa cha matyala kuboka kumbengu ngababe pamwe na Mpakachi kuboka kumbengu, ngabajembanga nu kunnumba Nnoongo,"},{"book":"Luka","chapter":"2","verse":"14","text":"kulenga, “Kibumo ku Nnoongo kunani muno kumbengu,"},{"book":"Luka","chapter":"2","verse":"15","text":"Kuboka tu akapakachi kujabu kumbengu, akachungi ngabalengelana, “Tujendange mpaka ku Beteleemu takalole lyenie libutulengile Angwana.”"},{"book":"Luka","chapter":"2","verse":"16","text":"Yenie ngababutuka mbelo, ngabankole Maliamu na Yusufu ngabammona mwana bang'onike pilijola lya kulele ilangwa."},{"book":"Luka","chapter":"2","verse":"17","text":"Akachungi apabammona mwana, ngabalengela nhwalo gwa mwana ogubujoininge kwa akapakachi."},{"book":"Luka","chapter":"2","verse":"18","text":"Boa abajoininge genia ngabaomongwa na gaga agabalenga akachungi."},{"book":"Luka","chapter":"2","verse":"19","text":"Maliamu ngagakombakela na kugawachila muno genia goa mumojo gwakwe."},{"book":"Luka","chapter":"2","verse":"20","text":"Akachungi ngababujanga kongo bakajemba nukunnumba Nnoongo kwa goa gabajoininge na kagabona ngibe tela anda apabakajoanga akapakachi ba kumbengu."},{"book":"Luka","chapter":"2","verse":"21","text":"Kuboka pa machoba nane kingobu chukunhwina mwana ngikiika, ngabampe liina Yesu. Liina elyapanga mpakachi kuboka kumbengu tango na ndumboje."},{"book":"Luka","chapter":"2","verse":"22","text":"Machoba apagaika ga mpapala gwa kujeguka Yusufu na Maliamu andi apipaligwe Mumalagilo ga Musa. Yene gabantolanga mwana mpaka Kuyelusalemu kummeka kwa Angwana."},{"book":"Luka","chapter":"2","verse":"23","text":"Mumalagilo ga Angwana iandikigwe, “Kila ojwapakubelekwa ju litibo anda abi munulome apangigwa abe Chwapi ka Angwana.”"},{"book":"Luka","chapter":"2","verse":"24","text":"Angweto uyo ngabajendanga kumpanga Lilumbo, ngunda ibena andaje mabunda mabena, andi apipaligwe mu Malagilo ga Angwana."},{"book":"Luka","chapter":"2","verse":"25","text":"Mangobu genia kukiba na mundu jumwe akemigwa Simioni ojwatama Kuyelusalemu, juna mojo gwa mbone akakamula agapala Nnoongo junakunnyali Nnoongo, ojwakiba akalendela ukomboi gwa Isilaeli. Uhuke jwa Chwapi akiba pamwe nakwe."},{"book":"Luka","chapter":"2","verse":"26","text":"Alengiligwe nu Uhuke jwa Chwapi kube ajomokaje panga mmona Kilisto jwa Angwana."},{"book":"Luka","chapter":"2","verse":"27","text":"Alongaliligwa ni Uhuke jwa Nnoongo, Simoni ngajenda Kunyumba ja Nnoongo na achikibelei ba Yesu ngabanneta mwana kulubanja lwa Nyumba ja Nnoongo andi apipaligwe na Malagilo ga Musa,"},{"book":"Luka","chapter":"2","verse":"28","text":"Simioni ngampokela mwana mukuboko jakwe kongo akannumba Nnoongo, kulenga"},{"book":"Luka","chapter":"2","verse":"29","text":"“Ngoe, Angwana, galenganile malagano ginu,"},{"book":"Luka","chapter":"2","verse":"30","text":"Kwa mio gango nubweni ukomboi oguboka kwinu,"},{"book":"Luka","chapter":"2","verse":"31","text":"Gwenio mupanganila bandu boa bubone,"},{"book":"Luka","chapter":"2","verse":"32","text":"Lumuli ngulwamulikila bandu ba ilambo yenge,"},{"book":"Luka","chapter":"2","verse":"33","text":"Awamundu na amamundu Yesu batela kuomongwa ilebe eyalongi Simioni."},{"book":"Luka","chapter":"2","verse":"34","text":"Simioni ngabalumika nu kunnenge Maliamu, amamundu Yesu, “Mwana jonjono apambuligwe na Nnoongo kuoba nukombola bandu ba Kuisilaeli. Jwombe maba kiingi kuboka kwa Nnoongo echikibakatenda bandu ajingi bankana,"},{"book":"Luka","chapter":"2","verse":"35","text":"yene mawacho gabe agagikiite magabekigwa kipola. Kuechuka kupakueketa myojo jabe andi lipanga linakatema.”"},{"book":"Luka","chapter":"2","verse":"36","text":"Pakiba na nnondoli jumwe munkege mbuja nawele liina lyakwe Ana, biti Fanueli jwa kabi ja Asheli. Ngatama na angwanamundu kwa yaka saba tu kuboka apabatolana."},{"book":"Luka","chapter":"2","verse":"37","text":"Paba mbuja jwa yaka makomi nane na ncheche. Abokiteje pa Nyumba ja Nnoongo, atela kupunga na kugongalela kilo na mui."},{"book":"Luka","chapter":"2","verse":"38","text":"Kingobu chenie, ngaika nnongi ngannumba Nnoongo, ngalenga nhwalo gwa mwana kwa bandu boa abakibanga bakalendela ukomboi gwa Kuyelusalemu."},{"book":"Luka","chapter":"2","verse":"39","text":"Kingobu Yusufu na Maliamu pabajomola kamula genia goa agaamuligwe na Malagilo ga Angwana ngababujanga kachabe Kunazaleti ku Nkoa gwa Galilaya."},{"book":"Luka","chapter":"2","verse":"40","text":"Mwana ngakola, ngabe na makakala, ngabe na malango muno na upeele gwa Nnoongo ngube pamwe nakwe."},{"book":"Luka","chapter":"2","verse":"41","text":"Kila chaka Achikibelei ba Yesu bakibanga na lukobo lwa kujenda Kuyelusalemu ku Mpapala gwa Pasaka."},{"book":"Luka","chapter":"2","verse":"42","text":"Kingobu Yesu apakiba na yaka komi na ibena, ngabajenda boa Kumpapala gwenio anda pulukiba lukobo lwabe."},{"book":"Luka","chapter":"2","verse":"43","text":"Apaupeta Mpapala ngabatumbu mwanja gwa kubuja kachabe, nambu Yesu ngaigala ukwo, Kuyelusalemu panga manya achikibelei bakwe."},{"book":"Luka","chapter":"2","verse":"44","text":"Bakitanga abi pamwe nabo mumwanja, ngabajenda lichoba tipi, kiboka chapenia ngabatumbu kumpala pala makalongo na mwaka maganjamundu."},{"book":"Luka","chapter":"2","verse":"45","text":"Kwa magambu bammonangiteje, ngababujanga Kuyelusalemu kumpala."},{"book":"Luka","chapter":"2","verse":"46","text":"Lichoba lya tatu, ngabankole Kunyumba ja Nnoongo akiba atamite panakati ja akaboli ba Akayahudi, akapenakia na kakonya ilebe."},{"book":"Luka","chapter":"2","verse":"47","text":"Boa abajoininge malobe gakwe ngabaomongwa malango gakwe gambone."},{"book":"Luka","chapter":"2","verse":"48","text":"Achikibelei bakwe apabammona ngabaomongwa. Amamundu, ngabankonya, “Manango, mboni mututei nyeniela? Awabinu na nenga tutelakumpala pala kwa mbwele.”"},{"book":"Luka","chapter":"2","verse":"49","text":"Ngabajanga, “Mboni mangwetomwe umbala pala? Mmanyangitije, mbaligwa kube Kunyumba ja awabango?”"},{"book":"Luka","chapter":"2","verse":"50","text":"Nambu bamanyangitije kipola lijango lyenie."},{"book":"Luka","chapter":"2","verse":"51","text":"Yesu ngabuja pamwe nabo Kunazaleti, kwenio ngabajali. Amamundu ngabagabeka mumwojo genia goa."},{"book":"Luka","chapter":"2","verse":"52","text":"Yesu ngajendekea kola nu kube na mojo gwambone nu kujendekea kupaligwa na Nnoongo na bandu."}]}