{"data":[{"book":"1 Akakolinto","chapter":"7","verse":"1","text":"Nhwalo gwa ilebe yae einhwandikinge, mbaya ngoe mundu akatolaje akege."},{"book":"1 Akakolinto","chapter":"7","verse":"2","text":"Kwa magambu ga ngongola mbaya kila munalome abe na aanamundu mwene na kila munkege abe na angwanamundu mwene."},{"book":"1 Akakolinto","chapter":"7","verse":"3","text":"Munalome alenganakie agapaligwa kwa aanamundu nu munkege alenganakie agapaligwa kwa angwanamundu."},{"book":"1 Akakolinto","chapter":"7","verse":"4","text":"Aano kutawalaje mmele gwabe, nambu angwanamundu kutawala, nu uhyo analome kutawalaje mmele gwabe, nambu aanamundu kutawala."},{"book":"1 Akakolinto","chapter":"7","verse":"5","text":"Kila mundu akannyimaje nnyakwe, kiti mpataninge kukingobu tu, kutenda genia kupala mpatange kingobu chu kugongalela, kuboka penia mmujilana kabele mumapatano ginu. Kwa ndela jenie mamulijepa Lichetani kunnyonjanga magambu gwangakamilika gwinu."},{"book":"1 Akakolinto","chapter":"7","verse":"6","text":"Ganannenge ngoe gangone tu ngiti malagiloje."},{"book":"1 Akakolinto","chapter":"7","verse":"7","text":"Kweli kabimbaile bandu boa babe andi pambi nenga, nambu kila mundu apatite kitoi chakwe kuboka kwa Nnoongo, jonge chenje na jonge chache."},{"book":"1 Akakolinto","chapter":"7","verse":"8","text":"Ngoe kwa bangatola akege na akanawele nannenge mbaya ikabi kutama uolo andi nenga."},{"book":"1 Akakolinto","chapter":"7","verse":"9","text":"Anda mundu kuotoje kuimbalila mbaya atole akege. Mbaya kutola akege kuliko kulokalela."},{"book":"1 Akakolinto","chapter":"7","verse":"10","text":"Kwa baba abatoline ngweti amuli, jenie jangoneje nambu ja Angwana, akege bakalekanaje na angwanamundu,"},{"book":"1 Akakolinto","chapter":"7","verse":"11","text":"na anda atei yene, apaligwa kutama uolo, andaje achikachane na angwanamundu. Na analome bakapeje talaka aanamundu."},{"book":"1 Akakolinto","chapter":"7","verse":"12","text":"Nambu kwa bandu bange nalenge nenga ngiti Angwanaje, anda mundu Nkilisto akweti munkege jwangaamini na ajeketile kujendekeya kutama na jwenio akampeje talaka."},{"book":"1 Akakolinto","chapter":"7","verse":"13","text":"Akege Akilisto anda batoligwe na analome banga nhyobale Nnoongo, analome benia bajeketile kutama nabo akege benia bakalekanaje na angwanamundu."},{"book":"1 Akakolinto","chapter":"7","verse":"14","text":"Magambu analome banga nhyobale Nnoongo benia bajeketeligwa na Nnoongo kukulondana na aanamundu, na akege banga nhyobale Nnoongo benia bajeketeligwa na Nnoongo kukulondana na angwanamundu. Na yeneje ata ingota yabe ikaba ichapu, nambu ngoe ngi ingota ya chwapi."},{"book":"1 Akakolinto","chapter":"7","verse":"15","text":"Anda ibi, jwanga nhyobale Nnoongo jola apala kaleka angwanamundu Akilisto, penia, baleka tu. Penia munkege Nkilisto andaje munalome Nkilisto aba tengela. Magambu Nnoongo ankemangite ntamange kwa tengela."},{"book":"1 Akakolinto","chapter":"7","verse":"16","text":"Mwe makege Makilisto mmanyabo pangaje mpakakombola angwana binu? Andaje mwe manalome Makilisto mmanyabo pangaje mpakakombola aanabinu?"},{"book":"1 Akakolinto","chapter":"7","verse":"17","text":"Mundu apaligwa kutama tela ni kitoi chabampi Angwana, andi apakemigwe na Nnoongo. Lyene nga lilagilo lyango kwa makanicha goa."},{"book":"1 Akakolinto","chapter":"7","verse":"18","text":"Anda mundu akemigwa na Nnoongo na kongo ainigwe, bai akakopakeaje kube jwanga inigwa, anda akemigwa tango nu kuinigwaje, bai akainigwaje."},{"book":"1 Akakolinto","chapter":"7","verse":"19","text":"Gambu kuinigwa andaje gwangainigwa kile chamboneje, nambu chambone kengama malagilo ga Nnoongo."},{"book":"1 Akakolinto","chapter":"7","verse":"20","text":"Kila mundu aigale uhyo andi apakemigwa na Nnoongo"},{"book":"1 Akakolinto","chapter":"7","verse":"21","text":"Bo, mwe apankema Nnoongo makiba mabanda? Tela, makajalije, nambu andampatite uwecho gukube tengela mutumie gwenio."},{"book":"1 Akakolinto","chapter":"7","verse":"22","text":"Gambu ojwakemigwe na Angwana ata akabi mmanda jwenio aba tengela jwa Angwana. Uhyo na mundu ojwakemigwe jwatengela, aba mmanda jwa Kilisto."},{"book":"1 Akakolinto","chapter":"7","verse":"23","text":"Magambu Nnoongo anhwemalinge mmoa kwa bei ngolongwa, yene makabeje kabele makabanda ba bandu."},{"book":"1 Akakolinto","chapter":"7","verse":"24","text":"Makalongo bango kila mundu aigale uhyo andi apakemigwa na Nnoongo."},{"book":"1 Akakolinto","chapter":"7","verse":"25","text":"Nhwalo gwa achikabale na bangatolana na akinalome ngwetije amuli kuboka ka Angwana, nambu nampeganga mawacho gango nenga kwa kia ja Angwana mbaligwa kuaminika."},{"book":"1 Akakolinto","chapter":"7","verse":"26","text":"Magambu gwa malola agabi ngoeno mbaya mundu atame uhyo."},{"book":"1 Akakolinto","chapter":"7","verse":"27","text":"Bo, nkweti akege? Bai, makajigaje kaleka benia. Bo, ntoije akege? Makatolaje akege."},{"book":"1 Akakolinto","chapter":"7","verse":"28","text":"Nambu anda ntoi akege nnemwiteje, nakamwale anda atoligwe nanalome alemwiteje. Angweto abapakutolana bapakupata malola ga dunia jenje, nambu nenga napaije gampatange malola andi agabapatanga abatoline."},{"book":"1 Akakolinto","chapter":"7","verse":"29","text":"Makalongo mbala kunnenge yene, kingobu chikiigile kichoko tu. Na mpaka ngoe abatoline babegange andi bangatolana."},{"book":"1 Akakolinto","chapter":"7","verse":"30","text":"Abaguta babe andi bangaguta, abaala mojo babe andi banga ala mojo, abaemela babe andi banga kola ilebe."},{"book":"1 Akakolinto","chapter":"7","verse":"31","text":"Abakweti liengo padunia pano babegange andi babi kuliagabaje. Gambu dunia jeno andi putujimanyi jitendakupeta."},{"book":"1 Akakolinto","chapter":"7","verse":"32","text":"Pambailage makabe na mbweleje. Mundu jwanga akege abegele liengo lya Angwana pabapa kaalalila Angwana."},{"book":"1 Akakolinto","chapter":"7","verse":"33","text":"Nambu munalome ojwatoi akege abegele ni ilebe ya dunia pabapa kaalalila aanamundu,"},{"book":"1 Akakolinto","chapter":"7","verse":"34","text":"na benia bikibagine. Munkege jwangatoligwa na analome andaje nhwenja abegele ni ilebe ya Angwana apange mmele gwakwe nu uhuke gwakwe kutama kwa Chwapi ka Angwana. Nambu munkege ojwatoligwe nanalome abegele ni ilebe ya dunia jenje bakakonjale angwanamundu."},{"book":"1 Akakolinto","chapter":"7","verse":"35","text":"Nannenge genia mbala kunyangatanga. Ngiti kupala kunkanakiaje. Mbala mmegange ni kijemo cha mbone, mmaganga na limwe kwa mojo kabegelela Angwana."},{"book":"1 Akakolinto","chapter":"7","verse":"36","text":"Anda mundu alola atenda gamboneje kunneka munkege jwankobike, nukuimbali chepa mbaya antole, wala atenda malemwaje kuntola."},{"book":"1 Akakolinto","chapter":"7","verse":"37","text":"Nambu anda mwene munalome abi lachi akatolanaje nu munkege na aotwi kuimbalila mmanya atenda gambone nukutolaje."},{"book":"1 Akakolinto","chapter":"7","verse":"38","text":"Ku yenie, jwajo ojwatola akege atenda gambone, na jwajo jwangatola akege atenda gambone muno."},{"book":"1 Akakolinto","chapter":"7","verse":"39","text":"Munkege ojwatoligwe atabigwe na angwanamundu kwa machoba goa gababi angwanamundu bomi. Nambu anda angwanamundu bajomwike, amama benia babi tengela, na anda bapaile baotwile kutolana na analome nambu babe Akilisto."},{"book":"1 Akakolinto","chapter":"7","verse":"40","text":"Nambu panola nenga ikabi mbaya kutama uhyo. Genia gango nenga, mbemele nanenga ngweti Uhuke jwa Nnoongo."}]}