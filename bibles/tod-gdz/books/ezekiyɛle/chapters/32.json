{"data":[{"book":"Ezekiyɛle","chapter":"32","verse":"1","text":"Kona puugɔ maazu velesiɛi (12), ma alu puugɔ maazu velesiɛi (12), ma volo mɔungi ma, Ɠɔoɠɔ GALAGI ɓɔɛni pɔ̀, é ɠɛ mà:"},{"book":"Ezekiyɛle","chapter":"32","verse":"2","text":"«Ɗa ʋe, zunui, maawɔin wuyei loo Ezipete masagi Falaɠɔn ma, è ɠɛ ma:"},{"book":"Ezekiyɛle","chapter":"32","verse":"3","text":"Maliɠii Ɠɔoɠɔ GALAGI wooi ɠaa:"},{"book":"Ezekiyɛle","chapter":"32","verse":"4","text":"Nà è ʋili ya zooi ma, gè è la dɔɓɔi zu,"},{"book":"Ezekiyɛle","chapter":"32","verse":"5","text":"Nà è ma zuai vaza gizeiti ma,"},{"book":"Ezekiyɛle","chapter":"32","verse":"6","text":"Nà zooi maayɛɓɛ ga è ma ɲamai,"},{"book":"Ezekiyɛle","chapter":"32","verse":"7","text":"Siɛgi zu è ɓesu la zɛnvui wo fai ʋa,"},{"book":"Ezekiyɛle","chapter":"32","verse":"8","text":"Ɗɔun è maaʋele ma, anii kpein é geezuʋɛ,"},{"book":"Ezekiyɛle","chapter":"32","verse":"9","text":"Nà nuɓusɛi ma mɔinmɔin kɛ unga wuulee,"},{"book":"Ezekiyɛle","chapter":"32","verse":"10","text":"Ti lɔtɔzu ɠa leʋe ɗa-vaa zu."},{"book":"Ezekiyɛle","chapter":"32","verse":"11","text":"Mazɔlɔɔ Maliɠii Ɠɔoɠɔ GALAGI wooi ɠaa:"},{"book":"Ezekiyɛle","chapter":"32","verse":"12","text":"Nà zunu ɠɛzɛiti teʋe,"},{"book":"Ezekiyɛle","chapter":"32","verse":"13","text":"Nà ɗa-loganiiti pɛ suɠoloɠolo ziɛ wolaiti kobaʋɛti."},{"book":"Ezekiyɛle","chapter":"32","verse":"14","text":"Naazu ɠa nà ta-ɗɛiti da su la ga pagɔ,"},{"book":"Ezekiyɛle","chapter":"32","verse":"15","text":"Nà Ezipete yooi zu ɠɛ ga teʋebai zu,"},{"book":"Ezekiyɛle","chapter":"32","verse":"16","text":"«Maawɔin wuyei ɠaa, ta too, zii ɠiligiti ti-loun anzanuiti ta too Ezipete yooi ta ná-nuɓusɛiti faa zu,» Maliɠii Ɠɔoɠɔ GALAGI wooi ɠana."},{"book":"Ezekiyɛle","chapter":"32","verse":"17","text":"Kona puugɔ maazu velesiɛi (12), ma alu puugɔ maazu velesiɛi (12) ma volo puugɔ maazu lɔɔlusiɛi (15) ma, Ɠɔoɠɔ GALAGI ɓɔɛni pɔ̀, é ɠɛ mà:"},{"book":"Ezekiyɛle","chapter":"32","verse":"18","text":"«Ɗa ʋe, zunui, wɔlɔ Ezipete nuɓusɛiti ta-vaa zu, ɗa wɔlɔ wooi yei ga tiye ta zobobɛ zii ɠiligi zɔiti zooi wu, naati pɔ bɛ, ti yeiɗai gɔvɛalaazu,"},{"book":"Ezekiyɛle","chapter":"32","verse":"19","text":"è ɠɛ ma: ‹È vizɔ ka bogai zɔiti ba ɓaa? Yei, ti è la tatipɛlɛʋolulala nuiti saama, ti zaani kɔɔi zu.›"},{"book":"Ezekiyɛle","chapter":"32","verse":"20","text":"Ezipete nuiti ta za ga boɠa zɔkpɔi kɔɔɠɔzuʋɛ. Boɠa zɔkpɔiti kɛʋele ɓɛtɛʋɛ niina ga ti paai wo. Ti li ga Ezipete ta su nuɓusɛiti pɛ saai ʋɔ!"},{"book":"Ezekiyɛle","chapter":"32","verse":"21","text":"Kɔɔɠɔ nu wolaiti ta zɔiti ti ɠɛni ɓɔsu ba, naati ta yɛ gɔvɛalaazu, ti ɠɛ ma: ‹Wɛlɛ lɛɛ tatipɛlɛʋolulala nuiti ba, ti zaai ga boɠa zɔkpɔi kɔɔɠɔzuʋɛ, tiya ɠa ti yeizu, ti la gi zaama gɔvɛalaazu!›"},{"book":"Ezekiyɛle","chapter":"32","verse":"22","text":"«Asiili ɠa ná, maaɠooliʋɛ ga ná-salaʋusuiti ta-ɠabaiti, ti pɛ ka ti zaani kɔɔɠɔzuʋɛ."},{"book":"Ezekiyɛle","chapter":"32","verse":"23","text":"Ti ta-ɠabayeɠeiti bɔɔni zeɠei ɓogi wu, toɠa na maaɠooliai ga ná-salaʋusuiti. Ti pɛ ti ɠɛni ga zɛkɔɔzuiti, tɛiti mɔungi ti ɠɛni maalua vai ɠɛɛzu fulu nuiti ta-eteai zu."},{"book":"Ezekiyɛle","chapter":"32","verse":"24","text":"«Elame ɠa ná, ná-kabai maaɠooliai ga ná-salaʋusuiti tɔnɔ ma ɠabaiti, ti pɛ ti zaani kɔɔi zu. Ti la ɠɛni latini pɛlɛʋolu, ti yei zooi wu, tɛiti ti ɠɛni maalua vai ɠɛɛzu fulu nuiti ta-eteai zu. Ta-ɓaaɠulamai yɛni ti ʋa ta naati pɛ, ti yeini gɔvɛiti pɔ pelei."},{"book":"Ezekiyɛle","chapter":"32","verse":"25","text":"Ti Elame laani naati saama, niiti ti ti ʋaani. Ná-kabai maaɠoolini ga ná-salaʋusuiti ta-ɠabaiti, tatipɛlɛʋolulala nui naati pɛ ti zaani kɔɔi zu, tɛiti ti ɠɛni maalua vai ɠɛɛzu fulu nuiti ta-eteai zu. Ta-ɓaaɠulamai ɠɛni ti ʋa ta naati, niiti ti yeini zeɠei zu. Ti-laazuʋɛ ɠa gɔvɛiti saama, niiti ti zaani kɔɔɠɔzuʋɛ."},{"book":"Ezekiyɛle","chapter":"32","verse":"26","text":"«Mesɛke ta Tuɓale ta ná, ta ta-ɠɔɔɓɔgiti, ti ta-ɠabaiti maaɠoolii zu. Tatipɛlɛʋolulala nui niiti pɛ ti zaani kɔɔi zu, tɛiti ti ɠɛni maalua vai ɠɛɛzu fulu nuiti ta-eteai zu."},{"book":"Ezekiyɛle","chapter":"32","verse":"27","text":"Ti la ɠɛni ti maaɠuluni wɔlɔwɔlɔ ɠɔɔɠuluɓaiti saama, niiti fulu nuiti ti ɠɛni luazu ti ʋa eteai zu, ti ɠɛni yeizu gɔvɛalaazu ga ta-ɠɔɔɠɔ zɔɔlaiti pɛ, ti boɠa zɔkpɔi la nɔungi wu, ti kɔɔɠɔ zɛpɛgi ʋɛɛ ma."},{"book":"Ezekiyɛle","chapter":"32","verse":"28","text":"Ɗa ʋe, Falaɠɔn, ɗa ɠana è zuɠaleɠaleai tatipɛlɛʋolulala nuiti saama. Ungo, ɗa ɠana wo laani, wa niiti ti zaani kɔɔɠɔzuʋɛ."},{"book":"Ezekiyɛle","chapter":"32","verse":"29","text":"«Edɔme nuiti ta ná, ta ta-masagiti, ta ta-ɠundiɠiiti pɛ. Anɛɛ ta-zulogi pɛ, ti ti zoni ga zɛkɔɔzui zɔiti kɛʋele. Ti ti laani zooi wu ta tatipɛlɛʋolulala nuiti pɛ ti yeini zeɠei zu."},{"book":"Ezekiyɛle","chapter":"32","verse":"30","text":"«Kundiɠiiti kpein ti lɛkpɛmaʋɛ nu ɠɔʋɛzuʋɛ, naati pɛ ta ná, ta Sidɔn nuiti pɛ, ti yeini, ti la gɔvɛiti ma. Ta-yeeɠaaɓaai dualuagi lɔɔni nuiti pɛ su, kɛlɛ niizu, tatipɛlɛʋolulala nui tɛiti ti laa ada ɠila ta gɔvɛiti, ɓaaɠula ti ma ga unfegi, ta zɔiti ti ɠɛni ga zɛkɔɔzuiti. Ta-ɓaaɠulamai ɠɛni ti ʋa ta naati, niiti ti yeini gɔvɛiti pɔ pelei."},{"book":"Ezekiyɛle","chapter":"32","verse":"31","text":"«Falaɠɔn a naama ɠɔɔɠuluɓaiti pɛ kaana, zii lago ɠa la, tɔɔzei naama nu ɓulugi vaa ʋa, ta ná-salaʋusuiti ti zaani ga boɠa zɔkpɔi, ta tɔ ɓɔɠɔi é zaani kɔɔɠɔzuʋɛ,» Maliɠii Ɠɔoɠɔ GALAGI wooi ɠana."},{"book":"Ezekiyɛle","chapter":"32","verse":"32","text":"«Mazɔlɔɔ gè Falaɠɔn yɛni ná, é ɠɛ ga fulu nuiti maalua ani eteai zu, kɛlɛ tɔ ɓɔɠɔi maa ɠa ɠulu tatipɛlɛʋolulala nuiti saama, ta niiti ti ɠɛni ga zɛkɔɔzuiti, ná-nuɓusɛ mɔinmɔingiti,» Maliɠii Ɠɔoɠɔ GALAGI wooi ɠana."}]}