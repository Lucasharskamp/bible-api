{"data":[{"book":"Job","chapter":"18","verse":"1","text":"Nu nam Bildad van Sj√≥each het woord, en sprak:"},{"book":"Job","chapter":"18","verse":"2","text":"Wanneer maakt gij eindelijk eens een eind aan uw praten, Wordt gij verstandig, en laat ons aan het woord;"},{"book":"Job","chapter":"18","verse":"3","text":"Waarom worden wij als vee beschouwd, En zijn wij zo dom in uw ogen?"},{"book":"Job","chapter":"18","verse":"4","text":"Gij, die in uw woede uzelf verscheurt: Zou om uwentwil de aarde worden ontvolkt, Een rots van haar plaats verwijderd, Een berg van zijn grondslag gerukt?"},{"book":"Job","chapter":"18","verse":"5","text":"Waarachtig, het licht van den boze dooft uit, De vlam van zijn vuur blijft niet schijnen;"},{"book":"Job","chapter":"18","verse":"6","text":"Het licht wordt donker in zijn tent, De lamp gaat boven hem uit."},{"book":"Job","chapter":"18","verse":"7","text":"Zijn krachtige tred wordt verlamd, Zijn eigen beleid doet hem struikelen;"},{"book":"Job","chapter":"18","verse":"8","text":"Want door zijn eigen voeten wordt hij in het net gedreven, En wandelt hij over de mazen."},{"book":"Job","chapter":"18","verse":"9","text":"Een klem grijpt zijn hiel, een net houdt hem vast."},{"book":"Job","chapter":"18","verse":"10","text":"Zijn strik ligt in de grond verborgen, een val op zijn pad;"},{"book":"Job","chapter":"18","verse":"11","text":"Verschrikkingen beangstigen hem van alle kant, En vervolgen hem, stap voor stap."},{"book":"Job","chapter":"18","verse":"12","text":"Het onheil hongert naar hem, De rampspoed staat aan zijn zijde gereed;"},{"book":"Job","chapter":"18","verse":"13","text":"Zijn huid wordt door ziekte verteerd, De eersteling van de dood slokt zijn leden op."},{"book":"Job","chapter":"18","verse":"14","text":"Hij wordt uit zijn tent gerukt, waar hij zich veilig waande, En zij sleept hem naar den vorst der verschrikking"},{"book":"Job","chapter":"18","verse":"15","text":"Zij woont in zijn tent, die hem niet langer behoort, En over zijn woning wordt zwavel gestrooid."},{"book":"Job","chapter":"18","verse":"16","text":"Van onderen verdorren zijn wortels, Van boven verwelken zijn twijgen;"},{"book":"Job","chapter":"18","verse":"17","text":"Zijn gedachtenis verdwijnt uit het land, Zelfs in de steppe heeft hij geen naam."},{"book":"Job","chapter":"18","verse":"18","text":"Men stoot hem uit het licht de duisternis in, Men jaagt hem uit de wereld weg;"},{"book":"Job","chapter":"18","verse":"19","text":"Hij heeft onder zijn volk geen kroost, geen geslacht, In zijn woonplaats geen, die hem rest."},{"book":"Job","chapter":"18","verse":"20","text":"Over zijn lot staat het Westen ontsteld, En het Oosten siddert er van:"},{"book":"Job","chapter":"18","verse":"21","text":"Waarachtig, zo gaat het met het verblijf van den boze, Met de woonplaats van hem, die God miskent!"}]}