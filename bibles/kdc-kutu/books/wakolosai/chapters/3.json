{"data":[{"book":"Wakolosai","chapter":"3","verse":"1","text":"Avo, mweye muzilibuligwa hamoja na Kilisito, sulukileni ng'hani vinhu vili kuulanga, kuyali Kilisito muukulu mwambu wa mkono wa kudila wa Mulungu."},{"book":"Wakolosai","chapter":"3","verse":"2","text":"Avo gelegezeni vinhu vili kuulanga, siyo vinhu vili mwiisi."},{"book":"Wakolosai","chapter":"3","verse":"3","text":"Kwavija mweye mufa na ugima wenu ufisigwa hamoja na Kilisito mgati mwa Mulungu."},{"book":"Wakolosai","chapter":"3","verse":"4","text":"Kilisito ayo ugima wenu na yahalawilila na mweye vivija molawilila hamoja nayo muukulu wake."},{"book":"Wakolosai","chapter":"3","verse":"5","text":"Avo kikomeni chochose cha mwiisi kili mgati mmwenu, ugoni na gehile na kusulukila kutenda ugoni na kugesa gehile na kusulukila kuwa na vinhu vingi nako ako kutambikila minyago."},{"book":"Wakolosai","chapter":"3","verse":"6","text":"Kwa mbuli zino Mulungu kowagevuzikila waja wose woleka kumtegeleza."},{"book":"Wakolosai","chapter":"3","verse":"7","text":"Hana kipindi mweye wenyego mukala mutenda vinhu avo, na mukala mugogigwe navo."},{"book":"Wakolosai","chapter":"3","verse":"8","text":"Lakini sambi molondeka kuzileka mbuli zose zino, kugevuzika, ludoko, kuwagesela wanhu gehile. Maligo hebu mbuli za chaka chaka sekevilawe mmilomo yenu."},{"book":"Wakolosai","chapter":"3","verse":"9","text":"Lekeni kuivizila, kwavija mweye musaula unhu wa umwaka na sang'hano zake zihile,"},{"book":"Wakolosai","chapter":"3","verse":"10","text":"na muvala unhu wa sambi. Unhu awo wogendelela kutendegwa goya na Mulungu, ayo yawaumbile, kamba viyali heyo, muladi mumjuwe goya Mulungu."},{"book":"Wakolosai","chapter":"3","verse":"11","text":"Kwa mbuli ino kuduhu wanhu haweli Wayahudi hebu Wayahudi, wengile kumbi hebu hawengile kumbi, wenekae hebu wanhu baki na walekesigwe lakini Kilisito ayo kila kinhu na kamumo mna igose."},{"book":"Wakolosai","chapter":"3","verse":"12","text":"Mweye mwa wanhu wa Mulungu, kawanogela na kawasagula. Avo muvale bazi, kutenda ganogile, moyo unogile, uhole na kufunga umoyo."},{"book":"Wakolosai","chapter":"3","verse":"13","text":"Geleni kitumbe kumgongo na kugela kumgongo kamba imoja wenu kana kitala kwa miyage. Molondeka mugele kumgongo kamba Mndewa viyagelile kumgongo nzambi zenu."},{"book":"Wakolosai","chapter":"3","verse":"14","text":"Mna igano gose mwengeze unogelwa, kwavija unogelwa wovitenda vinhu vose vino kuilumba goya hamoja."},{"book":"Wakolosai","chapter":"3","verse":"15","text":"Najo tindiwalo da Kilisito diwalongoze mmizoyo yenu, kwavija mbuli ya tindiwalo dijo Mulungu kawakemeni hamoja mna ulukuli lumoja. Avo muwe na nhogolwa."},{"book":"Wakolosai","chapter":"3","verse":"16","text":"Usenga wa Kilisito umeme mmizoyo yenu. Ifunzeni na muizume kwa nzewele zose. Mwimbe zabuli na nyila za kumtogola na kumtambikila Mulungu. Mwimbileni Mulungu wenu kwa kumgwaa nhogolwa mmizoyo yenu."},{"book":"Wakolosai","chapter":"3","verse":"17","text":"Kila kinhu kimutenda hebu kimulonga, mukitende kwa twaga da Mndewa Yesu, na kubitila heyo mumgwee nhogolwa Mulungu Tata."},{"book":"Wakolosai","chapter":"3","verse":"18","text":"Watwanzi muwategeleze wakasano zenu, kwavija avo vimnogele Mndewa."},{"book":"Wakolosai","chapter":"3","verse":"19","text":"Wakasano, wanogeleni wehe zenu na sekemuwakomhokele."},{"book":"Wakolosai","chapter":"3","verse":"20","text":"Na mweye iwana muwategeleze tata zenu na mama zenu mna zimbuli zose, kwavija avo vimnogele Mulungu."},{"book":"Wakolosai","chapter":"3","verse":"21","text":"Na mweye tata za wanhu, sekemugendelele kuwalonga vihile wanenu, bule avo woleka kugeza kutenda mbuli yoyose."},{"book":"Wakolosai","chapter":"3","verse":"22","text":"Mweye watumwa, wategelezeni wakulu zenu kwa kila kinhu, siyo kwavija wowalola muladi wamgweleleni nhogolwa, lakini tendeni avo kwa mizoyo inogile, kwavija momtegeleza Mndewa."},{"book":"Wakolosai","chapter":"3","verse":"23","text":"Chochose kimutenda, mukitende kwa moyo wose, kwavija mosang'hana mbuli ya Mndewa siyo mbuli ya wanhu."},{"book":"Wakolosai","chapter":"3","verse":"24","text":"Kumbukeni kuwa Mndewa kowagwaa mweye nhunza ija yawekile wanhu zake. Kwavija Kilisito ayo Mkulu imumsang'hanila."},{"book":"Wakolosai","chapter":"3","verse":"25","text":"Munhu yoyose yotenda gehile kolipigwa gehile gake, kwavija Mulungu habagula munhu."}]}