{"data":[{"book":"Matteus","chapter":"7","verse":"1","text":"„Ärge mõistke kohut, et teie üle kohut ei mõistetaks."},{"book":"Matteus","chapter":"7","verse":"2","text":"Sest samasugust mõõdupuud, mida kasutate teiste üle kohtu mõistmiseks, kasutatakse ka teie üle kohtu mõistmiseks ning selle mõõduga, millega teie teistele mõõdate, mõõdetakse ka teile."},{"book":"Matteus","chapter":"7","verse":"3","text":"Miks sa näed pindu, mis on su venna silmas? Kas sa ei näe palki, mis on su enda silmas?"},{"book":"Matteus","chapter":"7","verse":"4","text":"Kuidas sa saad öelda oma vennale: „Luba, ma võtan selle pinnu su silmast välja“, kui su enda silmas on palk?"},{"book":"Matteus","chapter":"7","verse":"5","text":"Sa oled silmakirjalik! Kõigepealt kaota palk oma silmast. Siis oled võimeline selgelt nägema, et võtta oma venna silmast pind välja."},{"book":"Matteus","chapter":"7","verse":"6","text":"Ärge andke koertele seda, mis on püha. Ärge visake pärleid sigadele, et sead ei tallaks neid jalge alla ning koerad ei pöörduks ega ründaks teid."},{"book":"Matteus","chapter":"7","verse":"7","text":"Paluge, ja teile antakse; otsige, ja te leiate; koputage, ja teile avatakse.7:7. Originaalis kasutatud vormi võib tõlkida ka kui „paluge pidevalt“."},{"book":"Matteus","chapter":"7","verse":"8","text":"Igaüks, kes palub, see saab; kes otsib, see leiab, ja kes koputab, sellele avatakse."},{"book":"Matteus","chapter":"7","verse":"9","text":"Kas keegi teist annaks oma pojale kivi, kui ta küsib leiba?"},{"book":"Matteus","chapter":"7","verse":"10","text":"Või annaks talle mao, kui ta küsib kala?"},{"book":"Matteus","chapter":"7","verse":"11","text":"Niisiis, kui isegi teie, kes olete kurjad, oskate anda häid asju oma lastele, kui palju enam annab teie taevane Isa häid asju neile, kes teda paluvad."},{"book":"Matteus","chapter":"7","verse":"12","text":"Käitu teistega nii, nagu sa tahad, et nemad sinuga käituksid. See võtab kokku seaduse ja prohvetid."},{"book":"Matteus","chapter":"7","verse":"13","text":"Minge sisse kitsast uksest. Sest avar on uks ja lai on tee, mis viib hukatusse, ja sellel teel käivad paljud."},{"book":"Matteus","chapter":"7","verse":"14","text":"Kuid kitsas on värav ja raske on tee, mis viib ellu, ning selle leiavad vaid vähesed."},{"book":"Matteus","chapter":"7","verse":"15","text":"Olge valvel valeprohvetite suhtes, kes tulevad lambanahas, kuid kes seesmiselt on tigedad hundid."},{"book":"Matteus","chapter":"7","verse":"16","text":"Te tunnete nad ära nende viljast.7:16. Teisisõnu, „te tunnete nad ära nende tegevuse tulemustest“. Kas kibuvitstest saadakse viinamarju või ohakatest viigimarju?"},{"book":"Matteus","chapter":"7","verse":"17","text":"Niisiis, iga hea puu annab head vilja, samas halb puu annab halba vilja."},{"book":"Matteus","chapter":"7","verse":"18","text":"Hea puu ei saa anda halba vilja ja halb puu head vilja."},{"book":"Matteus","chapter":"7","verse":"19","text":"Iga puu, mis ei kanna head vilja, raiutakse maha ja visatakse tulle."},{"book":"Matteus","chapter":"7","verse":"20","text":"Niisiis, te tunnete nad ära nende viljast."},{"book":"Matteus","chapter":"7","verse":"21","text":"Mitte igaüks, kes ütleb mulle: „Issand, Issand“, ei saa taevariiki; saavad ainult need, kes täidavad mu taevase Isa tahet."},{"book":"Matteus","chapter":"7","verse":"22","text":"Paljud ütlevad mulle viimsel kohtupäeval: „Issand, Issand, kas me ei kuulutanud sinu nimel prohvetlikult, kas me ei ajanud sinu nimel välja kurje vaime, kas me ei teinud sinu nimel palju imetegusid?“"},{"book":"Matteus","chapter":"7","verse":"23","text":"Siis ma ütlen neile: „Ma ei ole teid kunagi tundnud. Minge minu juurest ära, teie, kes teete kurje tegusid!“7:23. Vt Psalmid 6:9."},{"book":"Matteus","chapter":"7","verse":"24","text":"Igaüks, kes kuuleb minu sõnu ja teeb nende järgi, on nagu arukas mees, kes ehitas oma maja tugevale kaljule."},{"book":"Matteus","chapter":"7","verse":"25","text":"Sadas paduvihma, tekkis üleujutus ja vali tuul puhus vastu maja, kuid sellega ei juhtunud midagi, sest selle aluseks oli tugev kalju."},{"book":"Matteus","chapter":"7","verse":"26","text":"Igaüks, kes kuuleb minu sõnu, aga ei tee nende järgi, on nagu rumal mees, kes ehitas oma maja liivale."},{"book":"Matteus","chapter":"7","verse":"27","text":"Sadas paduvihma, tekkis üleujutus ja vali tuul puhus vastu maja ning see varises, kukkus täiesti kokku.“"},{"book":"Matteus","chapter":"7","verse":"28","text":"Kui Jeesus lõpetas nende teemade selgitamise, oli rahvas tema õpetusest hämmastunud,"},{"book":"Matteus","chapter":"7","verse":"29","text":"sest ta õpetas nagu see, kellel on võim, mitte nagu nende vaimulikud õpetajad."}]}