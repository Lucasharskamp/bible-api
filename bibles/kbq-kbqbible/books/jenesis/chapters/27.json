{"data":[{"book":"Jenesis","chapter":"27","verse":"1","text":"Hagi Aisaki'a ozafarfa reno avua keso'e osuno zage mofavre'a Isonku amanage huno asami'ne, Mofavrenige, higeno ama mani'noanki nahie huno higeno,"},{"book":"Jenesis","chapter":"27","verse":"2","text":"Aisaki'a agra anage hu'ne, Menina antahio, nagra ozafare'na fri knania ontahi'noe."},{"book":"Jenesis","chapter":"27","verse":"3","text":"Hanki ati keveka'a erinka hofa trampinti vunka, zagagafa ome ahenka eme namio."},{"book":"Jenesis","chapter":"27","verse":"4","text":"Nagri'ma navenesia ne'za kre haga hunka eme namige'na nene'na, nagu'areti hu'na manu regantete'na, mani'ne'na henka'a frineno."},{"book":"Jenesis","chapter":"27","verse":"5","text":"Hianagi Aisaki'a nemofo Isoma asmia kea Rebeka'a agesa anteno antahiteno, Iso'ma trampinka zaga aheno eme krenteku nefreana,"},{"book":"Jenesis","chapter":"27","verse":"6","text":"Rebeka'a mofavre'a Jekopuna anage huno asami'ne, Antahio, negafa'a negfu Isonkura nentahugeno amanage huno asami'ne,"},{"book":"Jenesis","chapter":"27","verse":"7","text":"zaga ome ahenka kre haga hunka eme namige'na nene'na Anumzamofo avure manuna regantete'na fri'neno, nehigena antahi'noe."},{"book":"Jenesis","chapter":"27","verse":"8","text":"Hanki mofavre'niga kasmisua kea antahinka kema kasami'nua zana ome huo."},{"book":"Jenesis","chapter":"27","verse":"9","text":"Menina vunka afu kevufintira tare agaho mementre ome avrenka eme namigena, negafama avenesia ne'za kre haga hugami'nena,"},{"book":"Jenesis","chapter":"27","verse":"10","text":"negafa'na erinka ome amisnankeno neteno, manu aregenteteno mani'neno frino."},{"book":"Jenesis","chapter":"27","verse":"11","text":"Hianagi Jekopu'a kenona'a Rebekana hunteno, Antahio, nempunimo'a avufga azokake ne' manigeno, nagrira navufgarera nazokara ore'ne."},{"book":"Jenesis","chapter":"27","verse":"12","text":"Hagi nafanimo'ma navako'ma huno'ma kesige'na, agri avufina nagra havige revatga nehu'na, nagra navufare manuna e'origahuanki, kna eri kofigahue."},{"book":"Jenesis","chapter":"27","verse":"13","text":"Anage higeno nerera'a amanage huno asmi'ne, Kagri knazamo'a nagrite egahie. Mofavre'nimoka ke'nia erizafa hunka, vunka ome azerinka eme namio."},{"book":"Jenesis","chapter":"27","verse":"14","text":"Higeno ke hiaza huno tare mementre ome avreno nererante egeno, nefama avenesia kavera kre haga huteno,"},{"book":"Jenesis","chapter":"27","verse":"15","text":"Rebeka'a zage mofavre'a Iso knare kukena nompima me'neana erino Jekopu hankrente'ne."},{"book":"Jenesis","chapter":"27","verse":"16","text":"Rebeka'a meme akru'a taga huno, tarega azantrempi antenenteno, azoka onte avufgare anankempi antente'ne."},{"book":"Jenesis","chapter":"27","verse":"17","text":"Rebeka'a kave'ma kre haga huntea ne'zane, bretima tro'ma hunteana nemofo Jekopu eri ami'ne."},{"book":"Jenesis","chapter":"27","verse":"18","text":"Hagi Jekopu'a nafa'amofonte uhanitino amanage ome hu'ne, Nenfa'o, higeno nafa'amo amanage hu'ne, kama ama mani'noanki, Kagra izage, Ina mofavrenimoka nehane?"},{"book":"Jenesis","chapter":"27","verse":"19","text":"Higeno Jekopu'a amanage huno nefana asmi'ne, Nagra Iso'na zage mofavre kamo'na, ke hunantanaza hu'na ne'za krerigante'na neoe. Muse (plis) hugantoanki otinka mani'nenka erinka nezanka'a nenenka manurenanto."},{"book":"Jenesis","chapter":"27","verse":"20","text":"Hianagi Aisaki'a nemofonku amanage huno asami'ne, Mofavre nimoka mensi hugantogenka vu'nananki, inankna hunka ame' hunka neane? Higeno Jekopu'a huno, Ra Anumzana, kagri Anumzamo naza huno eri fore hunamige'ne."},{"book":"Jenesis","chapter":"27","verse":"21","text":"Higeno Aisaki'a amanage huno Jekopuna asami'ne, Muse hugantoanki tvaonte ege'na Isoga mani'nampi kavufgare kavako hu'na ka'neno."},{"book":"Jenesis","chapter":"27","verse":"22","text":"Higeno Jekopu'a nefa tva'onte egeno avufgare azerino negeno anage hu'ne, Kagerumo'a Jekopu ageru kna nehie. Hianagi kazamo'a, Iso azankna nehie."},{"book":"Jenesis","chapter":"27","verse":"23","text":"Aisaki'a ke so'e Jekopuna osu'ne, na'ankure azamo'a azokake huno nefu Iso azankna hu'negeno, Aisaki'a Jekopuna manua rente'ne."},{"book":"Jenesis","chapter":"27","verse":"24","text":"Aisaki'a mago'ane amanage hu'ne, Tamage hunka kagra mofavreni'a Isoga mani'nano? higeno, Jekopu'a revatga huno, Izo nagra anane."},{"book":"Jenesis","chapter":"27","verse":"25","text":"Hanki Aisaki'a anage hu'ne, Ana ne'za erinka eme namige'na nene'na manu reganta'neno, higeno ana ne'zane, waini tine erino eme amigeno ne'ne."},{"book":"Jenesis","chapter":"27","verse":"26","text":"Anante nefa Aisaki'a nemofonku anage hu'ne, Muse (plis) hugantoanki mofavre'nimoka nagrite enka eme nantako huo."},{"book":"Jenesis","chapter":"27","verse":"27","text":"Higeno Jekopu'a eazamo eme antako nehigeno, kena'areti'ma mana nevigeno nentahino'a, anante manu renenteno amanage hu'ne,"},{"book":"Jenesis","chapter":"27","verse":"28","text":"Nagri'ma navesiana, menina Anumzamo'a monafinkati ata kora kamisigeno,"},{"book":"Jenesis","chapter":"27","verse":"29","text":"Veamo'za kagri eri'za e'nerisageno,"},{"book":"Jenesis","chapter":"27","verse":"30","text":"Aisaki'a Jekopuna manu rente vagaregeno, Jekopu'a Aisakina anama atreno atirmino arugagino nevigeno, Iso'a zaga zantetira e'ne."},{"book":"Jenesis","chapter":"27","verse":"31","text":"Agranena haga'ane ne'za tro huno nefante erino e'ne. Iso'a anage huno eme asmi'ne, Nafa'nimoka otinka negamofona zagagafa netenka, henka manuna renanto."},{"book":"Jenesis","chapter":"27","verse":"32","text":"Hianagi Aisaki'a kenona hu'no, Kagra azage? Higeno agra amanage hu'ne, Nagra Iso'na zage mofavre kamo'ne."},{"book":"Jenesis","chapter":"27","verse":"33","text":"Higeno Aisakina tusi'a ahirahi neregeno amanage hu'ne, Iza zaga aheno kreno eme namige'na nete'na, asomura huntogeno vigenka, kagra henka neane? Ne'zama'a eri'na nete'na ko'ma manu rente'noa manuna anante megahie."},{"book":"Jenesis","chapter":"27","verse":"34","text":"Iso'a nefa'ma hianke nentahino tusiza huno rimpamo'a haviza nehigeno, tusiza huno zavira neteno nafa'amofona anage huno asmi'ne, nafa'nimoka! Nagri'enena ana zanke hunka manurenanto!"},{"book":"Jenesis","chapter":"27","verse":"35","text":"Hianagi Aisaki'a huno, Naganakamo havige eme renavatga huno kagri'ma kamiku'ma hu'noa asomura ko emerino vu'ne."},{"book":"Jenesis","chapter":"27","verse":"36","text":"Higeno Iso'a amanage hu'ne, Jekopu'e hunka agima ante'minanana tamage, tare zupa nagri ku'ma eri'ne? Kota mofavremo'na asomura agra eri'ne, menina ko, nagri asomura agrake e'nerie. Hagi menina mago'a asomura eri'nampi manua renanto."},{"book":"Jenesis","chapter":"27","verse":"37","text":"Higeno Aisaki'a Iso ke'are nona huno, antahio, Hago kva vaheka'a azeri oti'noe. Hakare naga'a eri'za vahere hu'na huzmante'noe, ana nehu'na hozare kave'ene kasefa wainimo'ena agri azeri sga hugahie hu'na hunte'noe. Hanki mofavre'niga, nagra na'a hugantegahue?"},{"book":"Jenesis","chapter":"27","verse":"38","text":"Iso'a nefana anage huno antahigene, Nafanimoke, kagra magoke manuntfana eri'nano? Nagri'ene manurenantogu nehue, nafao huno nehuno Iso'a krafa huno tusi zavi ate'ne."},{"book":"Jenesis","chapter":"27","verse":"39","text":"Anante nefa Aisaki'a kenona huno,"},{"book":"Jenesis","chapter":"27","verse":"40","text":"Ama mopare manisnanana ha' nehunka manigahane,"},{"book":"Jenesis","chapter":"27","verse":"41","text":"Aisaki'ma Jekopuma manuma rente'nea zanku, Iso'a nagna'amofona antahi haviza hunteno asi vazinenteno amanage hu'ne, nafa'nimofonku'ma nasunku'ma hanua kna egofta hie. Hankina henka'a nagra naganani'a Jekopuna kegahue."},{"book":"Jenesis","chapter":"27","verse":"42","text":"Rebekana zage mofavre'a Iso'ma hianke eme asmi'zageno, anante mofavre'a Jekopuna agi higeno egeno anage huno asmi'ne, kama antahio, negafu Iso'a rimpa ante fru huteno, kagrira kahe frinaku kea retro hie."},{"book":"Jenesis","chapter":"27","verse":"43","text":"E'ina higu menina mofavre'nimoka keni'a erizafa hunka, otinka frenka Harani nensaro Lebani'ma mani'nerega vuo!"},{"book":"Jenesis","chapter":"27","verse":"44","text":"Mago'a gna agrane umani'negeno, negafuna rimpa ahezamo'a ravaheno."},{"book":"Jenesis","chapter":"27","verse":"45","text":"Kagri'ma arimpa ahegante'neama fru huno agekanina, anante ke ha'nenkenka egahane. Hagi nankna hu'na tarega'motna'a magoke'zupa frisnake'na nasunkura hugahue?"},{"book":"Jenesis","chapter":"27","verse":"46","text":"Anage nehuno Rebeka'a anage huno Aisakina asami'ne, Hiti vahe'mokizmi mofa'negura, nagrira navesra huno nagote nagesahie. Na'ankure Jekopu'ma Hiti vahe'mokizmi mofanefinti'ma a'ma erisiana, nankna huno knarera mani'zanimo'a hugahie?"}]}