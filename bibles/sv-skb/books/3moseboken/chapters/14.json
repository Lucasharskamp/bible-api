{"data":[{"book":"3 Moseboken","chapter":"14","verse":"1","text":"Herren (Jahve) talade till Mose och sade:"},{"book":"3 Moseboken","chapter":"14","verse":"2","text":"Detta är undervisningen för den som lidit av svampinfektionen (möglet – hebr. tsaraat) under dagarna för hans rening. Han ska föras till prästen,"},{"book":"3 Moseboken","chapter":"14","verse":"3","text":"och prästen ska komma ut från lägret och se på (undersöka) och se om fläcken med svampinfektion (mögel) är botad från svampinfektionen (möglet)."},{"book":"3 Moseboken","chapter":"14","verse":"4","text":"Sedan ska prästen befalla att man tar till den som blivit ren, två fåglar, levande och rena och cederträ och karmosinröd färg [hebr. toleah – färgämnet från den torkade kroppen av honan av masken coccus ilicis, se Ps 22:6] och isop."},{"book":"3 Moseboken","chapter":"14","verse":"5","text":"Och prästen ska befalla att en av fåglarna dödas i ett lerkärl över rinnande vatten."},{"book":"3 Moseboken","chapter":"14","verse":"6","text":"Sedan ska han ta den levande fågeln och cederträet och det röda och isopen och ska doppa det och den levande fågeln i blodet från fågeln som dödades över det rinnande vattnet."},{"book":"3 Moseboken","chapter":"14","verse":"7","text":"Och han ska stänka det sju gånger över den som blivit fri från svampinfektionen (möglet) och han ska förklara honom ren och ska låta den levande fågeln flyga iväg över det öppna fältet (ordagrant över fältets mun)."},{"book":"3 Moseboken","chapter":"14","verse":"8","text":"Och den som har blivit ren ska tvätta sina kläder och raka av allt sitt hår och tvätta sig själv i vatten så att han blir ren, och därefter ska han komma in i lägret och ska stanna utanför sitt tält i sju dagar."},{"book":"3 Moseboken","chapter":"14","verse":"9","text":"Men på den sjunde dagen ska han raka av allt sitt hår och sitt skägg och sina ögonbryn, allt hår ska han raka av, och han ska tvätta sina kläder och han ska tvätta sin kropp och han ska vara ren."},{"book":"3 Moseboken","chapter":"14","verse":"10","text":"På den åttonde dagen ska han ta två felfria lamm av hankön och ett lamm av honkön som är årsgammalt och felfritt, och tre tiondelars [av ett efa mått] av fint mjöl för ett matoffer blandat med olja och ett mått olja [0,3 liter]."},{"book":"3 Moseboken","chapter":"14","verse":"11","text":"Och prästen som ska göra honom ren ska ställa fram mannen som ska bli ren och dessa ting inför Herrens (Jahves) ansikte vid dörren till mötestältet."},{"book":"3 Moseboken","chapter":"14","verse":"12","text":"Och prästen ska ta ett av lammen av hankön och offra det som ett skuldoffer och måttet av olja och vifta dem som ett viftoffer inför Herrens (Jahves) ansikte."},{"book":"3 Moseboken","chapter":"14","verse":"13","text":"Och han ska slakta lammet på platsen där han ska döda syndoffret och brännoffret, på en helig plats, för liksom syndoffret är prästens så är även skuldoffret. Det är högheligt."},{"book":"3 Moseboken","chapter":"14","verse":"14","text":"Och prästen ska ta en del av blodet från skuldoffret och prästen ska stryka det på den högra örsnibben på honom som ska bli ren och på tummen på hans högra hand och på stortån på hans högra fot. [3 Mos 8:23]"},{"book":"3 Moseboken","chapter":"14","verse":"15","text":"Och prästen ska ta en del av oljan och hälla den i sin vänstra handflata,"},{"book":"3 Moseboken","chapter":"14","verse":"16","text":"och prästen ska doppa sitt högra finger i oljan som är i hans vänstra hand och ska stänka av oljan med sitt finger sju gånger inför Herrens (Jahves) ansikte."},{"book":"3 Moseboken","chapter":"14","verse":"17","text":"Och resten av oljan som är i hans hand ska prästen stryka på den högra örsnibben på honom som ska bli ren och på tummen på hans högra hand och på stortån på hans högra fot ovanpå blodet från skuldoffret."},{"book":"3 Moseboken","chapter":"14","verse":"18","text":"Och resten av oljan som är i prästens hand ska han hälla över huvudet på honom som ska bli ren och prästen ska bringa försoning för honom inför Herrens (Jahves) ansikte."},{"book":"3 Moseboken","chapter":"14","verse":"19","text":"Och prästen ska offra syndoffret och bringa försoning för honom som ska bli ren från sin orenhet och efteråt ska han döda brännoffret."},{"book":"3 Moseboken","chapter":"14","verse":"20","text":"Och prästen ska offra brännoffret och matoffret ovanpå altaret och prästen ska bringa försoning för honom och han ska vara ren."},{"book":"3 Moseboken","chapter":"14","verse":"21","text":"Och om han är fattig och inte kan ge så mycket då ska han ta ett lamm som skuldoffer som ska viftas för att bringa försoning för honom och en tiondels fint mjöl blandat med olja som ett matoffer och ett mått olja."},{"book":"3 Moseboken","chapter":"14","verse":"22","text":"Och två turturduvor eller två unga duvor som han har möjlighet att ge, och den ena ska vara till syndoffer och den andra till brännoffer."},{"book":"3 Moseboken","chapter":"14","verse":"23","text":"Och han ska föra fram dem till prästen på den åttonde dagen för sin rening, till dörren på mötestältet inför Herrens (Jahves) ansikte."},{"book":"3 Moseboken","chapter":"14","verse":"24","text":"Och prästen ska ta lammet till skuldoffer och måttet med olja och prästen ska vifta dem som ett viftoffer inför Herrens (Jahves) ansikte."},{"book":"3 Moseboken","chapter":"14","verse":"25","text":"Och han ska döda lammet till skuldoffer och prästen ska ta en del av blodet från skuldoffret och stryka det på den högra örsnibben på honom som ska bli ren och på tummen på hans högra hand och på stortån på hans högra fot."},{"book":"3 Moseboken","chapter":"14","verse":"26","text":"Och prästen ska hälla av oljan i handflatan i sin vänstra hand,"},{"book":"3 Moseboken","chapter":"14","verse":"27","text":"och prästen ska stänka med sitt högra finger en del av oljan som är i hans vänstra hand sju gånger inför Herrens (Jahves) ansikte."},{"book":"3 Moseboken","chapter":"14","verse":"28","text":"Och prästen ska ta av oljan som är i hans hand och stryka på den högra örsnibben på honom som ska bli ren och på tummen på hans högra hand och på stortån på hans högra fot ovanpå platsen med blodet från skuldoffret."},{"book":"3 Moseboken","chapter":"14","verse":"29","text":"Och resten av oljan som är i prästens hand ska han hälla över huvudet på honom som ska bli ren och prästen ska bringa försoning för honom inför Herrens (Jahves) ansikte."},{"book":"3 Moseboken","chapter":"14","verse":"30","text":"Och han ska offra den ena turturduvan eller unga duvan, vilket han kan ge,"},{"book":"3 Moseboken","chapter":"14","verse":"31","text":"efter vad han har möjlighet att ge, den ena som ett syndoffer och den andra som ett brännoffer tillsammans med matoffret, och prästen ska bringa försoning för honom som ska bli ren inför Herrens (Jahves) ansikte."},{"book":"3 Moseboken","chapter":"14","verse":"32","text":"Detta är undervisningen om den som är drabbad av svampinfektion (mögel), vars hand inte har möjlighet att ge det som (egentligen) krävs för att bli ren."},{"book":"3 Moseboken","chapter":"14","verse":"33","text":"Och Herren (Jahve) talade till Mose och till Aron och sade:"},{"book":"3 Moseboken","chapter":"14","verse":"34","text":"När ni kommer till Kanaans land som jag ska ge er som en besittning, och jag lägger fläckar av mögel (svampinfektion) på ett hus i landet för er besittning,"},{"book":"3 Moseboken","chapter":"14","verse":"35","text":"och den som äger huset ska komma och berätta för prästen och säga: ”Det ser ut som om det är fläckar i mitt hus.”"},{"book":"3 Moseboken","chapter":"14","verse":"36","text":"Då ska prästen befalla att man tömmer huset innan prästen går in och ser (undersöker) fläckarna, så att allt som finns i huset inte blir orent, och därefter ska prästen gå in och se på (undersöka) huset."},{"book":"3 Moseboken","chapter":"14","verse":"37","text":"Och han ska se på (undersöka) fläckarna, om fläckarna finns på väggarna i huset med ihåliga stråk, grönaktiga eller rödaktiga, som ser ut att vara fördjupningar i väggen,"},{"book":"3 Moseboken","chapter":"14","verse":"38","text":"då ska prästen gå ut från huset till husets dörr och stänga (låsa) huset sju dagar."},{"book":"3 Moseboken","chapter":"14","verse":"39","text":"Och prästen ska komma tillbaka den sjunde dagen och ska låsa upp (öppna) och se (undersöka) om fläckarna har spridit sig på husväggarna."},{"book":"3 Moseboken","chapter":"14","verse":"40","text":"Då ska prästen befalla att man tar bort stenarna som fläcken finns på och man ska kasta dem på en oren plats utanför staden."},{"book":"3 Moseboken","chapter":"14","verse":"41","text":"Och han ska se till att huset blir skrapat inuti runt omkring och de ska hälla ut det lösa materialet [putsen] som de skrapat bort utanför staden på en oren plats."},{"book":"3 Moseboken","chapter":"14","verse":"42","text":"Och de ska ta andra stenar och sätta på platsen för dessa stenar och han ska ta annat murbruk och ska putsa (bokstavligt plåstra om) huset."},{"book":"3 Moseboken","chapter":"14","verse":"43","text":"Och om fläckarna kommer tillbaka igen och visar sig i huset efter det att han har tagit bort stenarna och efter att han har skrapat huset och efter att det är putsat,"},{"book":"3 Moseboken","chapter":"14","verse":"44","text":"då ska prästen komma och se (undersöka) och se om fläckarna har spridit sig i huset. Det är ett frätande mögel (svampinfektion) i huset. Det är orent."},{"book":"3 Moseboken","chapter":"14","verse":"45","text":"Och han ska bryta ner huset, dess stenar och dess timmer och allt murbruk från huset, och han ska bära bort det utanför staden till en oren plats."},{"book":"3 Moseboken","chapter":"14","verse":"46","text":"Dessutom ska den som har gått in i huset medan det varit stängt (låst) vara oren till kvällen."},{"book":"3 Moseboken","chapter":"14","verse":"47","text":"Och den som ligger i huset ska tvätta sina kläder och han som äter i huset ska tvätta sina kläder."},{"book":"3 Moseboken","chapter":"14","verse":"48","text":"Och om prästen kommer in och ser på (undersöker) den och ser att fläcken inte har spridit sig i huset efter att huset blivit putsat, då ska prästen förklara huset rent eftersom fläcken är botad."},{"book":"3 Moseboken","chapter":"14","verse":"49","text":"Och för att rena huset ska han ta två fåglar och cederträ och karmosinröd färg [hebr. toleah – färgämnet från den torkade kroppen av honan av masken coccus ilicis, se Ps 22:6] och isop."},{"book":"3 Moseboken","chapter":"14","verse":"50","text":"Och han ska döda en av fåglarna i ett lerkärl över rinnande vatten."},{"book":"3 Moseboken","chapter":"14","verse":"51","text":"Och han ska ta cederträet och isopen och den karmosinröda färgen och den levande fågeln och ska doppa det i blodet från fågeln som dödades och i det rinnande vattnet och stänka det på huset sju gånger."},{"book":"3 Moseboken","chapter":"14","verse":"52","text":"Och han ska rena huset med blodet av fågeln och med det rinnande vattnet och med den levande fågeln och med cederträet och isopen och den karmosinröda färgen."},{"book":"3 Moseboken","chapter":"14","verse":"53","text":"Men han ska låta den levande fågeln flyga ut ur staden till det öppna fältet (ordagrant: över fältets mun) och bringa försoning för huset och det ska vara rent."},{"book":"3 Moseboken","chapter":"14","verse":"54","text":"Detta är undervisningen om alla sorters plågor (sjukdomar) med svampinfektion (mögel) och fjällighet,"},{"book":"3 Moseboken","chapter":"14","verse":"55","text":"och för mögel (svampinfektioner) på kläder och på hus,"},{"book":"3 Moseboken","chapter":"14","verse":"56","text":"och om upphöjningar och om fjällningar och om ljusa fläckar,"},{"book":"3 Moseboken","chapter":"14","verse":"57","text":"för att instruera om när det är orent och när det är rent. Detta är undervisningen om mögel (svampinfektion – hebr. tsaraat)."}]}