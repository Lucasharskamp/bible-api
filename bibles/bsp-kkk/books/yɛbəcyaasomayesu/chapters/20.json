{"data":[{"book":"Yɛbəc ya Asom a Yesu","chapter":"20","verse":"1","text":"Ntɛ pəyamayama pɛsak mɔ, kɔ Pol ɛwenɛ acɛpsɛ a Wəbɛ darəŋ, k'ɛncəpəs ŋa bəkəc. Ntɛ elip kəlembərnɛ ŋa, k'ɔŋkɔ Masedon."},{"book":"Yɛbəc ya Asom a Yesu","chapter":"20","verse":"2","text":"Ntɛ ɛncepər atɔf ŋaŋɔkɔ mɔ, k'ɛncəpəs alaŋ bəkəc dəmoloku mɛlarəm, k'ender atɔf ŋa Kresi."},{"book":"Yɛbəc ya Asom a Yesu","chapter":"20","verse":"3","text":"K'eyi di yof maas. Tɛm ntɛ ɛnadefaŋ kəyekti abɛla kəkɔ ka atɔf ŋa Siri mɔ, k'asɔŋɛ kɔ kəcərɛ a aSuyif ŋantəŋnɛ kəyɔ kɔn pəlɛc, k'ɛncɛm-cɛmnɛ kəluksərnɛ sɔ dɔpɔ da atɔf ŋa Masedon."},{"book":"Yɛbəc ya Asom a Yesu","chapter":"20","verse":"4","text":"Afum aŋɛ ŋanacəmbər kɔ mɔ, ŋanayɔnɛ: Sopateri wan ka Purus wəka Bere, Aristarko kɔ Sekondu aka Tɛsaloni, Kayus wəka Dɛrbɛ, Timote, Tikiko, kɔ Tirofimo aka atɔf ŋa Asi."},{"book":"Yɛbəc ya Asom a Yesu","chapter":"20","verse":"5","text":"Afum akakɔ ŋanayi su kiriŋ kəkɔ, kɔ ŋaŋkɔ ŋakar su Torowas."},{"book":"Yɛbəc ya Asom a Yesu","chapter":"20","verse":"6","text":"Kɔ səna ntɛ mataka ma kəsata ka cəcom cətɔyɔ lebin mencepər mɔ, kɔ səlɛk abil dare da Filipi. Mata kəcamət disrɛ kɔ səmbəp ŋa dare da Torowas, nde sənacepərɛnɛ mata camət-mɛrəŋ mɔ."},{"book":"Yɛbəc ya Asom a Yesu","chapter":"20","verse":"7","text":"Tataka tɔcɔkɔ-cɔkɔ ta tataka toluksər, kɔ səloŋkanɛ kətepi ka kəcom. Pol nwɛ pənamar kəkɔ dɔckɔsɔk mɔ eyi kəlok-loku ŋa, k'ɔmbɔlsɛ moloku haŋ cɛk-cɛk."},{"book":"Yɛbəc ya Asom a Yesu","chapter":"20","verse":"8","text":"Səlamp səlarəm sənayi dəndo dukulɔ da darenc dadɔkɔ sənaloŋkanɛ mɔ."},{"book":"Yɛbəc ya Asom a Yesu","chapter":"20","verse":"9","text":"Wətɛmp wəlɔma pacwe kɔ Eyutik ɛnandɛ biŋkəli ba wundɛr kəroŋ tɛm tatɔkɔ Pol onclok-loku mɔ. Kɔ mere mɛŋgbəpərnɛ kɔ, k'ɛntɛmpɛnɛ kəyɛfɛ dukulɔ dəkəroŋ da maas. Aŋkɔlɛk kɔ, tɛtəŋnɛ efi."},{"book":"Yɛbəc ya Asom a Yesu","chapter":"20","verse":"10","text":"Kɔ Pol ontor, k'ɔŋkɔ pəsipnɛ kɔ, k'ɛlɛk kɔ dəwaca, k'oloku: «Ta pəyi nu yamayama. Eyi wəyeŋ!»"},{"book":"Yɛbəc ya Asom a Yesu","chapter":"20","verse":"11","text":"Ntɛ Pol ɛmpɛ sɔ mɔ, k'entepi kəcom kəsɔm, k'oncop sɔ moloku mɔn haŋ dɔsɔka. Ntɛ elip mɔ, k'ɔŋkɔ."},{"book":"Yɛbəc ya Asom a Yesu","chapter":"20","verse":"12","text":"K'aŋkɛrɛ wətɛmp wəkakɔ pəyi wəyeŋ, kɔ tɔyɔnɛ tɛcəpsɛ bəkəc tɔpɔŋ."},{"book":"Yɛbəc ya Asom a Yesu","chapter":"20","verse":"13","text":"Səna, sənanuŋkɛnɛ kəlɛk abil kəkɔ dare da Asɔs nde Pol ɛnaloku a səndekɔlɛk kɔ mɔ, bawo kəroru k'ɛnafaŋ kəkɔ."},{"book":"Yɛbəc ya Asom a Yesu","chapter":"20","verse":"14","text":"Ntɛ ɛnabəp su Asɔs mɔ, kɔ səlɛk kɔ kəkɔ ka Mitilɛn."},{"book":"Yɛbəc ya Asom a Yesu","chapter":"20","verse":"15","text":"Ntɛ səyɛfɛ kəcali dəkəba dəndo mɔ, kɔ səmbɛrɛ dɔckɔsɔk Kiyo. Dɔckɔsɔk damɛrəŋ kɔ səŋgbuŋɛnɛ Samɔs, tataka ta maas kɔ səmbəp Mileto."},{"book":"Yɛbəc ya Asom a Yesu","chapter":"20","verse":"16","text":"Pol ɛnafaŋ kəcepər dare da Efesi takəroŋ ta ɛncəmbərəs di-ɛ, ntɛ tɔŋsɔŋɛ ta owon sɔ Asi mɔ. Yerusalɛm ɛncbɛlkər kəbəp, kɔ tɛntam kəyi-ɛ, a dɔsɔk da Pantɛkɔt dɛcbəp."},{"book":"Yɛbəc ya Asom a Yesu","chapter":"20","verse":"17","text":"Tɛm ntɛ ɛnayi Mileto mɔ, k'osom dare da Efesi kəkɔwenɛ kɔ abeki a kəlonkanɛ ka alaŋ aka di."},{"book":"Yɛbəc ya Asom a Yesu","chapter":"20","verse":"18","text":"Ntɛ ŋander kəwe kɔn mɔ, kɔ Pol oloku ŋa ntɛ: «Nəncərɛ fəp fonu tɔkɔ isumpər nu mɔ, kəlɛk dɔsɔk dɔcɔkɔ-cɔkɔ ndɛ incəmbər kəcək atɔf ŋa Asi mɔ."},{"book":"Yɛbəc ya Asom a Yesu","chapter":"20","verse":"19","text":"Imbəcɛ Wəbɛ kətorɛ banca disrɛ, icbok, ictɔrɔ, bawo aSuyif ŋancfaŋ kəy'em pəlɛc."},{"book":"Yɛbəc ya Asom a Yesu","chapter":"20","verse":"20","text":"Tes o tes tɛntam kətesɛ nu iloku nu ti fɔr ya afum kiriŋ kəkɔ haŋ dəwɔlɔ wonu disrɛ, ali tin imɛŋkər fɛ nu."},{"book":"Yɛbəc ya Asom a Yesu","chapter":"20","verse":"21","text":"K'iŋgbiŋər sɔ aSuyif kɔ aKresi kəsəkpər bəkəc ŋakafəlɛ nnɔ Kanu kəyi mɔ, ŋagbɛkər Wəbɛ kosu Yesu kəlaŋ."},{"book":"Yɛbəc ya Asom a Yesu","chapter":"20","verse":"22","text":"Ndɛkəl oŋ Amera ŋa Kanu ŋesekət'im, Yerusalɛm iŋkɔ. Incərɛ fɛ ntɛ tɔŋkɔbəp im di mɔ,"},{"book":"Yɛbəc ya Asom a Yesu","chapter":"20","verse":"23","text":"mɛnɛ Amera Ŋecempi ŋa Kanu ŋoŋlok'im dare o dare ntɛ: A kətɔrɔ k'inder, pabɛr'im dəbili."},{"book":"Yɛbəc ya Asom a Yesu","chapter":"20","verse":"24","text":"Teta ina, mes ma ina darəŋ meyi, tɛfaŋ ta ina tɔyɔnɛ kəkɔtɛnɛ kəsom nkɛ asom im mɔ, mes mmɛ Mariki Yesu olok'im kəyɔ mɔ fəp m'ifaŋ kəyɔ, ntɛ tɔyɔnɛ kəmentər sede sa Kibaru Kətɔt kɔ kəmar ka Kanu mɔ."},{"book":"Yɛbəc ya Asom a Yesu","chapter":"20","verse":"25","text":"Ndɛkəl oŋ intas, incərɛ a nəfɔsɔ-nəŋk im, nəna fəp aŋɛ inacepər kəcam dɛbɛ da Kanu mɔ."},{"book":"Yɛbəc ya Asom a Yesu","chapter":"20","verse":"26","text":"Ilip kəloku nu moloku fəp mmɛ Kanu kənasom im kəloku nu teta kəyac konu mɔ. Kɔ nəntɔyɔ oŋ tɔkɔ inatəks'on mɔ, te mi teyi fɛ sɔ ti,"},{"book":"Yɛbəc ya Asom a Yesu","chapter":"20","verse":"27","text":"bawo iloku nu mɛfaŋ ma Kanu fəp, ali tin imɛŋkər fɛ nu."},{"book":"Yɛbəc ya Asom a Yesu","chapter":"20","verse":"28","text":"Nəkɛmərnɛ nənasərka kəbəp ka alaŋ aŋɛ ŋayi pəmɔ yɔcɔl nyɛ Amera Ŋecempi ŋa Kanu ŋɔsɔŋ nu kəkɛk mɔ. Nəkɛmbərnɛ kəloŋkanɛ ka alaŋ a Kanu, mecir mɔn yati mɔsɔtɔnɛ ŋa."},{"book":"Yɛbəc ya Asom a Yesu","chapter":"20","verse":"29","text":"Incərɛ a k'indekɔt-ɛ, afum alɛc ŋandetɔrəs kəloŋkanɛ konu pəmɔ calma cəwɛy-wɛy ncɛ cəmbɛrɛ cəntɔdesak yɔcɔl mɔ."},{"book":"Yɛbəc ya Asom a Yesu","chapter":"20","verse":"30","text":"K'incərɛ a alɔma nəna dacɔ yati ŋandeyɛfɛ kəloku yem, ntɛ tɔŋsɔŋɛ acɛpsɛ alaŋ ŋacəmɛ ŋa darəŋ mɔ."},{"book":"Yɛbəc ya Asom a Yesu","chapter":"20","verse":"31","text":"Nəde nəkɛmərnɛ, ta nəpəler a meren mmɛ maas pibi kɔ daŋ isak fɛ kəlok'un dəmɛncər a nəkɛmbərnɛ!"},{"book":"Yɛbəc ya Asom a Yesu","chapter":"20","verse":"32","text":"Ndɛkəl oŋ isɔŋ nu Kanu kɔ toloku ta kəŋaŋnɛ kɔn. Toloku tatɔkɔ tɛntam kəcəpəs'un bəkəc kɔ kəsɔŋ on kɛ, nəna aŋɛ ŋayɔnɛ afum ɔn mɔ."},{"book":"Yɛbəc ya Asom a Yesu","chapter":"20","verse":"33","text":"Inafaŋ fɛ pəsam, inafaŋ fɛ kɛma, inafaŋ fɛ yamos ya fum."},{"book":"Yɛbəc ya Asom a Yesu","chapter":"20","verse":"34","text":"Nəna yati nəncərɛ a waca wem wawɛ w'imbəcɛ kətɛn ka yeri yem kɔ ya afum aŋɛ iŋsolɛ mɔ."},{"book":"Yɛbəc ya Asom a Yesu","chapter":"20","verse":"35","text":"Imentər nu a kɔ məŋbəc tatɔkɔ-ɛ, mɛnɛ nəmar atɔyɔ fənɔntər. Məccɛm-cɛmnɛ moloku ma Mariki Yesu, nkɔn nwɛ ɛnaloku: ‹Kəpocɛ kəncepər kəsɔtɔ.› »"},{"book":"Yɛbəc ya Asom a Yesu","chapter":"20","verse":"36","text":"Ntɛ Pol elip kəloku moloku mamɔkɔ mɔ, k'ɛncəp suwu kətola Kanu kɔ ŋa fəp faŋan."},{"book":"Yɛbəc ya Asom a Yesu","chapter":"20","verse":"37","text":"Afum fəp kəbok disrɛ ŋanɛpsərnɛ Pol dəkilim ŋaccup kɔ,"},{"book":"Yɛbəc ya Asom a Yesu","chapter":"20","verse":"38","text":"nɔnɔfɔr dɛnanaŋkanɛ kəyi ŋa ntɛ Pol ɛnaloku a ŋafɔsɔ-nəŋk kɔ mɔ. Ntɛ telip mɔ, kɔ ŋancəmbər kɔ nde dəkətənta."}]}