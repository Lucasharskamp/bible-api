{"data":[{"book":"1. Pietarin kirje","chapter":"2","verse":"1","text":"Älkää kantako kenellekään kaunaa. Älkää olko epärehellisiä tai kateellisia älkääkä puhuko toisista pahaa heidän selkänsä takana."},{"book":"1. Pietarin kirje","chapter":"2","verse":"2","text":"Halutkaa Jumalan sanan ravintoa niin kuin pieni lapsi maitoa, jotta voisitte kasvaa Herran omina ja pelastuisitte,"},{"book":"1. Pietarin kirje","chapter":"2","verse":"3","text":"jos kerran olette maistaneet Herran hyvyyttä ja rakkautta."},{"book":"1. Pietarin kirje","chapter":"2","verse":"4","text":"Tulkaa Kristuksen luo. Vaikka ihmiset ovatkin hänet hylänneet, Jumala valitsi hänet – kalleimpansa – ihmiselämän perustaksi."},{"book":"1. Pietarin kirje","chapter":"2","verse":"5","text":"Teistä on nyt tullut eläviä kiviä, joita Jumala tarvitsee ja voi käyttää rakentaessaan taloaan. Olette jopa hänen pyhiä pappejaan. Hän hyväksyy teidät Jeesuksen tähden. Tulkaa hänen luokseen ja uhratkaa hänelle sellaista, mitä hän arvostaa."},{"book":"1. Pietarin kirje","chapter":"2","verse":"6","text":"Raamatussa sanotaan: »Kristus on minun seurakuntani arvokas kulmakivi, jonka minä olen valinnut. Ne, jotka uskovat häneen, eivät joudu pettymään.»"},{"book":"1. Pietarin kirje","chapter":"2","verse":"7","text":"Hän on uskoville hyvin arvokas. Niillekin, jotka eivät usko, on »kivi, jonka rakentajat hylkäsivät, tullut peruskiveksi – rakennuksen tärkeimmäksi»."},{"book":"1. Pietarin kirje","chapter":"2","verse":"8","text":"Raamatussa sanotaan myös, että »hän on kivi, johon jotkut kompastuvat, ja kallio, johon he kaatuvat». Ihmiset kompastuvat, kun eivät kuuntele eivätkä tottele Jumalan sanaa."},{"book":"1. Pietarin kirje","chapter":"2","verse":"9","text":"Mutta te ette ole sellaisia, sillä teidät on Jumala itse valinnut – olette Kuninkaan pappeja, pyhiä ja puhtaita, olette Jumalan kansaa. Tämä kaikki siksi, että voisitte kertoa myös muille Jumalan voitoista: kuinka hän kutsui teidätkin pimeästä ihmeelliseen valoonsa."},{"book":"1. Pietarin kirje","chapter":"2","verse":"10","text":"Aikaisemmin ette olleet yhtään mitään, mutta nyt olette Jumalan omia. Ette tunteneet Jumalan armoa, mutta nyt tunnette, kun Jumala on armahtanut teidät."},{"book":"1. Pietarin kirje","chapter":"2","verse":"11","text":"Rakkaat ystävät! Olette vain käymässä täällä maailmassa. Koska todellinen kotinne on taivaassa, pyydän, että karttaisitte tämän maailman itsekkäitä nautintoja, jotka ovat ristiriidassa uuden elämänne kanssa."},{"book":"1. Pietarin kirje","chapter":"2","verse":"12","text":"Katsokaa, miten elätte niiden keskellä, jotka eivät usko. Vaikka he suhtautuvatkin teihin epäluuloisesti ja puhuvat teistä pahaa, he saavat kerran, kun Kristus palaa, ylistää Jumalaa teidän hyvien tekojenne tähden."},{"book":"1. Pietarin kirje","chapter":"2","verse":"13","text":"Noudattakaa Herran vuoksi kaikkia maanne lakeja. Totelkaa sekä ylintä valtaa, kuningasta,"},{"book":"1. Pietarin kirje","chapter":"2","verse":"14","text":"että hänen alaisiaan viranomaisia. Hän on antanut heille tehtäväksi rangaista niitä, jotka tekevät pahaa, ja kiittää niitä, jotka tekevät hyvää."},{"book":"1. Pietarin kirje","chapter":"2","verse":"15","text":"Ihmiset, jotka eivät tiedä, että Kristuksen voima voisi muuttaa heidätkin, arvostelevat tyhmyydessään sanomaa hänestä. Jumala tahtoo, että vaiennatte heidät tekemällä hyvää."},{"book":"1. Pietarin kirje","chapter":"2","verse":"16","text":"Laki ei sido teitä, mutta tämä ei merkitse, että olisitte vapaita tekemään väärin. Käyttäkää vapauttanne sillä tavoin, että toteutatte koko ajan Jumalan tahtoa."},{"book":"1. Pietarin kirje","chapter":"2","verse":"17","text":"Kunnioittakaa jokaista ihmistä. Rakastakaa kaikkia kristittyjä. Pelätkää Jumalaa ja arvostakaa maanne johtajia."},{"book":"1. Pietarin kirje","chapter":"2","verse":"18","text":"Palvelijat, kunnioittakaa ja totelkaa isäntäänne riippumatta siitä, onko hän teitä kohtaan asiallinen vai vaatiiko hän teiltä liikaa."},{"book":"1. Pietarin kirje","chapter":"2","verse":"19","text":"Kiittäkää Jumalaa silloinkin, kun teitä rangaistaan, vaikka olette toimineet omantuntonne mukaan."},{"book":"1. Pietarin kirje","chapter":"2","verse":"20","text":"Mitä ihmeellistä siinä on, jos kestätte urhoollisesti, kun teitä lyödään pahojen tekojenne tähden? Mutta jos säilytätte kärsivällisyytenne silloinkin, kun joudutte kärsimään siksi, että teette oikein, se on kiitettävää Jumalan silmissä."},{"book":"1. Pietarin kirje","chapter":"2","verse":"21","text":"Kärsiminen kuuluu tehtävään, jonka Jumala on antanut teille. Kristus, joka kärsi teidän takianne, on esikuvanne. Seuratkaa hänen jälkiään."},{"book":"1. Pietarin kirje","chapter":"2","verse":"22","text":"Hän ei tehnyt syntiä, ei valehdellut"},{"book":"1. Pietarin kirje","chapter":"2","verse":"23","text":"eikä vastannut loukkaajilleen samalla mitalla. Joutuessaan kärsimään hän ei uhkaillut, vaan jätti asiansa oikeudenmukaisen Jumalan hoidettavaksi."},{"book":"1. Pietarin kirje","chapter":"2","verse":"24","text":"Hän kantoi syntiemme kuorman omassa ruumiissaan, kun kuoli ristillä, jotta me vapautuisimme synnistä ja alkaisimme uuden elämän. Hänen haavansa paransivat meidän vammamme."},{"book":"1. Pietarin kirje","chapter":"2","verse":"25","text":"Te kuljitte kauas Jumalan luota kuin eksyneet lampaat, mutta nyt te olette palanneet paimenen luo, joka varjelee teitä."}]}