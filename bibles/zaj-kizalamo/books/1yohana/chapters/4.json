{"data":[{"book":"1YOHANA","chapter":"4","verse":"1","text":"Wambwiga zangu, sambimtogole kila loho, ila igezeni loho ija mwone kamba ilawa ha Mulungu kwavija wahokozi bwando wa uvwizi walawilila muulumwengu."},{"book":"1YOHANA","chapter":"4","verse":"2","text":"Vino vivo vondamdahe kumtanga Loho wa Mulungu. Kila munhu yotogola kamba Yesu Kilisto keza mulukuli kana Loho wa Mulungu,"},{"book":"1YOHANA","chapter":"4","verse":"3","text":"ila kila munhu yolema kumtogola Yesu, halawa ha Mulungu. Ino iyo loho wa m'beza Kilisto, ayo immuhulike kamba kokwiza, na sambi kesha kuvika ka muulumwengu."},{"book":"1YOHANA","chapter":"4","verse":"4","text":"Wana wadodo, mweye mulawa ha Mulungu na mwisha kuwahuma wahokozi wa uvwizi, kwavija yali mgati yenu mkulu kubanza yali mgati ya ulumwengu."},{"book":"1YOHANA","chapter":"4","verse":"5","text":"Hewo wa wanhu wa ulumwengu, avo wolonga gaja golawa muulumwengu na ulumwengu wowategeleza."},{"book":"1YOHANA","chapter":"4","verse":"6","text":"Tweye twa wanhu wa Mulungu, na munhu yoyose yomtanga Mulungu kotutegeleza, na munhu yoyose yalekile kuwa munhu wa Mulungu hatutegeleza. Na vino vivo tumtanga Loho wa ikweli na loho wa uvwizi."},{"book":"1YOHANA","chapter":"4","verse":"7","text":"Wambwiga zangu, tuinogele, kwavija noge dolawa ha Mulungu. Kila munhu yali na noge kolawa ha Mulungu na komtanga Mulungu."},{"book":"1YOHANA","chapter":"4","verse":"8","text":"Munhu yoyose yalibule noge hamtanga Mulungu, kwavija Mulungu iyo noge."},{"book":"1YOHANA","chapter":"4","verse":"9","text":"Vino vivo Mulungu viyalaguse noge jake kumwetu, kamtuma Mwanage imwe yaleligwe yeiyeka yeze muulumwengu giladi tuwe na ugima kubitila heyo."},{"book":"1YOHANA","chapter":"4","verse":"10","text":"Dino dijo noge, si kamba tweye tumnogela Mulungu, ila Mulungu katunogela tweye na kamtuma Mwanage yawe nhosa ya kusegeza vilozo vetu."},{"book":"1YOHANA","chapter":"4","verse":"11","text":"Wambwiga zangu, kwavija Mulungu katunogela tweye, na tweye tolondigwa tuinogele wenyego kwa wenyego."},{"book":"1YOHANA","chapter":"4","verse":"12","text":"Haduhu munhu yamonile Mulungu, ila kamba tuhainogela wenyego kwa wenyego, Mulungu kokala mgati yetu, na noge jake domema mgati yetu."},{"book":"1YOHANA","chapter":"4","verse":"13","text":"Tuvitanga kamba tweye tokala mgati yake, na heyo kokala mgati yetu, kwavija katugwelela Loho wake."},{"book":"1YOHANA","chapter":"4","verse":"14","text":"Na tweye tumona na kulava usindila kamba Tata kamtuma Mwanage yawe Mkombola wa ulumwengu."},{"book":"1YOHANA","chapter":"4","verse":"15","text":"Mulungu kokala mgati ya awo wotogola kamba Yesu iyo Mwana wa Mulungu, na wokala mgati ya Mulungu."},{"book":"1YOHANA","chapter":"4","verse":"16","text":"Na tweye wenyego tovitanga na kutogola noge diyalinajo Mulungu kumwetu."},{"book":"1YOHANA","chapter":"4","verse":"17","text":"Noge dovikizwa mmwetu mnzila ino, kamba hatuwa na kidumbo kuna dizua da nhaguso kwavija kamba vija viyali Kilisto na tweye vivo tuli muulumwengu uno."},{"book":"1YOHANA","chapter":"4","verse":"18","text":"Haduhu kidumbo mdinoge, ila noge dimemelele dowinga kidumbo, kwavija kidumbo chosang'hanika hamoja na nhaguso. Na munhu yoyose yali na kidumbo hanakala goya mdinoge."},{"book":"1YOHANA","chapter":"4","verse":"19","text":"Toinogela kwavija Mulungu kasonga kutunogela tweye."},{"book":"1YOHANA","chapter":"4","verse":"20","text":"Awo wolonga, “Tumnogela Mulungu,” na kipigiti kikija wowehila ndugu zao, wavwizi. Kwavija munhu yoyose yoleka kumnogela ndugu yake yomona, hadaha kumnogela Mulungu yalekile kumona."},{"book":"1YOHANA","chapter":"4","verse":"21","text":"Kilisto katugwelela ndagizi ino ilonga, “Munhu yoyose yomnogela Mulungu vivija kolondigwa yamnogele ndugu yake.”"}]}