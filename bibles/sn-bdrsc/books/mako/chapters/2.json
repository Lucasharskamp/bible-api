{"data":[{"book":"Mako","chapter":"2","verse":"1","text":"Shure kwamazuva mashoma shoma, Jesu akati apindazve muKapenaume, vanhu vakanzwa kuti akanga auya kumusha."},{"book":"Mako","chapter":"2","verse":"2","text":"Saka vazhinji vakaungana zvokuti mumba makasara musisina nzvimbo kunyange kunze kwomukova, uye akaparidza shoko kwavari."},{"book":"Mako","chapter":"2","verse":"3","text":"Vamwe varume vakasvika, vakauya kwaari nomunhu akanga akafa mutezo, akatakurwa navarume vana."},{"book":"Mako","chapter":"2","verse":"4","text":"Sezvo vakanga vasingagoni kusvika naye kuna Jesu nokuda kwokuwanda kwavanhu, vakazarura denga reimba pamusoro paJesu uye, vakati variputsa, vakaburutsa nhoo pakanga pavete uya munhu akanga akafa mutezo."},{"book":"Mako","chapter":"2","verse":"5","text":"Jesu akati aona kutenda kwavo, akati kuno uya akanga akafa mutezo, “Mwanakomana, zvivi zvako zvaregererwa.”"},{"book":"Mako","chapter":"2","verse":"6","text":"Zvino vamwe vadzidzisi vomurayiro, vakanga vagere ipapo, vakafunga mumwoyo yavo vachiti,"},{"book":"Mako","chapter":"2","verse":"7","text":"“Munhu uyu anotaura sei achidaro? Ari kumhura Mwari! Ndianiko anoregerera zvivi asi Mwari oga?”"},{"book":"Mako","chapter":"2","verse":"8","text":"Pakarepo Jesu akazviziva mumweya wake kuti ndizvo zvavakanga vachifunga mumwoyo yavo, uye akati kwavari, “Seiko muchifunga zvinhu izvi?"},{"book":"Mako","chapter":"2","verse":"9","text":"Ndezvipiko zvakareruka: Kuti kuno wakafa mutezo, ‘Zvivi zvako zvaregererwa,’ kana kuti, ‘Simuka, tora nhoo yako ufambe’?"},{"book":"Mako","chapter":"2","verse":"10","text":"Asi kuti muzive kuti Mwanakomana woMunhu ane simba panyika rokuregerera zvivi.” Akati kuna akanga akafa mutezo,"},{"book":"Mako","chapter":"2","verse":"11","text":"“Ndinoti kwauri, simuka, tora nhoo yako uende kumba.”"},{"book":"Mako","chapter":"2","verse":"12","text":"Akasimuka kubva panhoo yake, akatora nhoo yake akafamba akabuda vose vachizviona. Izvi zvakashamisa munhu wose uye vakarumbidza Mwari vachiti, “Hatina kumboona chinhu chakadai!”"},{"book":"Mako","chapter":"2","verse":"13","text":"Ipapo Jesu akabudazve akaenda kugungwa. Vanhu vazhinji zhinji vakauya kwaari uye akatanga kuvadzidzisa."},{"book":"Mako","chapter":"2","verse":"14","text":"Paaifamba achitevedza gungwa, akaona Revhi mwanakomana waArifeasi agere paitererwa mutero. Jesu akati kwaari, “Nditevere,” ipapo Revhi akasimuka akamutevera."},{"book":"Mako","chapter":"2","verse":"15","text":"Jesu paakanga achidya kudya kwamanheru pamba paRevhi, vateresi vazhinji na“vatadzi” vakanga vachidya naye, navadzidzi vake, nokuti kwaiva navazhinji vaimutevera."},{"book":"Mako","chapter":"2","verse":"16","text":"Vadzidzisi vomurayiro, ivo vaFarisi, vakati vachimuona achidya na“vatadzi” navateresi, vakabvunza vadzidzi vake vakati, “Seiko achidya navateresi na‘vatadzi’?”"},{"book":"Mako","chapter":"2","verse":"17","text":"Anzwa izvozvo, Jesu akati kwavari, “Vasingarwari havatsvaki chiremba, asi vanorwara. Handina kuuya kuzodana vakarurama, asi vatadzi.”"},{"book":"Mako","chapter":"2","verse":"18","text":"Zvino vadzidzi vaJohani navaFarisi vakanga vachitsanya. Vamwe vanhu vakauya vakabvunza Jesu vakati, “Sei vadzidzi vaJohani navadzidzi vavaFarisi vachitsanya, asi venyu vasingatsanyi?”"},{"book":"Mako","chapter":"2","verse":"19","text":"Jesu akapindura akati, “Shamwari dzechikomba dzingatsanya seiko kana iye achinavo? Havangadaro, kana iye achinavo."},{"book":"Mako","chapter":"2","verse":"20","text":"Asi nguva ichasvika ichabviswa chikomba kwavari, uye pazuva iroro vachatsanya."},{"book":"Mako","chapter":"2","verse":"21","text":"“Hakuna munhu anoisa chigamba chitsva panguo tsaru. Kana akadaro, chigamba chitsva chichabvarura chitsaru, zvoita kuti buri racho rinyanye kukura."},{"book":"Mako","chapter":"2","verse":"22","text":"Uye hakuna munhu anodira waini itsva muhombodo dzamatehwe tsaru. Kana akaita izvozvo, waini ichaputitsa matehwe, uye zvose waini nedehwe rewaini zvichaparara. Kwete, anodira waini itsva muhombodo itsva.”"},{"book":"Mako","chapter":"2","verse":"23","text":"Mumwe musi weSabata, Jesu akanga achipfuura nomuminda yezviyo, uye vadzidzi vake vakanga vachifamba naye, vakatanga kutanha hura dzezviyo."},{"book":"Mako","chapter":"2","verse":"24","text":"VaFarisi vakati kwaari, “Tarirai, seiko vachiita zvisingatenderwi nomusi weSabata.”"},{"book":"Mako","chapter":"2","verse":"25","text":"Akapindura akati, “Hamuna kumboverenga here zvakaitwa naDhavhidhi navamwe vake pavakanga vashayiwa zvokudya uye vonzwa nzara?"},{"book":"Mako","chapter":"2","verse":"26","text":"Mumazuva aAbhiatari muprista mukuru, akapinda mumba maMwari akadya chingwa chakatsaurwa, chinongotenderwa kudyiwa navaprista chete. Uye akapawo vamwe vaaiva navo.”"},{"book":"Mako","chapter":"2","verse":"27","text":"Ipapo akati kwavari, “Sabata rakaitirwa munhu, munhu haana kuitirwa Sabata."},{"book":"Mako","chapter":"2","verse":"28","text":"Saka Mwanakomana woMunhu ndiye Ishe kunyange weSabata.”"}]}