{"data":[{"book":"یەکەم پوختەی مێژوو","chapter":"18","verse":"1","text":"ئەوە بوو پاش ئەمە داود فەلەستییەکانی بەزاند و زەلیلی کردن، گەت و شارۆچکەکانی لە فەلەستییەکان سەند."},{"book":"یەکەم پوختەی مێژوو","chapter":"18","verse":"2","text":"هەروەها داود مۆئابییەکانیشی بەزاند. مۆئابییەکان هاتنە ژێر دەسەڵاتی داود و سەرانەیان بۆ دەهێنا."},{"book":"یەکەم پوختەی مێژوو","chapter":"18","verse":"3","text":"هەروەها داود هەدەدعەزەری پاشای چۆڤای لە نزیکی حەمات بەزاند، کاتێک چوو بۆ ئەوەی تاشەبەردێک بۆ یادەوەری لە کەناری ڕووباری فورات بنەخشێنێت."},{"book":"یەکەم پوختەی مێژوو","chapter":"18","verse":"4","text":"داود هەزار گالیسکە و حەوت هەزار گالیسکەسوار و بیست هەزار پیادەی بە دیل گرت، ئینجا داود جومگە پێی ئەسپی گالیسکەکانیانی بڕییەوە و تەنها سەد ئەسپی گالیسکەی هێشتەوە."},{"book":"یەکەم پوختەی مێژوو","chapter":"18","verse":"5","text":"کاتێک ئارامییەکانی دیمەشق بۆ یارمەتیدانی هەدەدعەزەری پاشای چۆڤا هاتن، داود بیست و دوو هەزار پیاوی لە ئارامییەکان کوشت."},{"book":"یەکەم پوختەی مێژوو","chapter":"18","verse":"6","text":"ئیتر داود لە شانشینی ئارامییەکانی دیمەشق سەربازگەی دانا، ئارامییەکانیش هاتنە ژێر دەسەڵاتی داود و سەرانەیان بۆ دەهێنا. داودیش ڕووی لە هەرکوێ دەکرد، یەزدان سەرکەوتووی دەکرد."},{"book":"یەکەم پوختەی مێژوو","chapter":"18","verse":"7","text":"پاشان داود قەڵغانە زێڕینەکانی ئەفسەرەکانی هەدەدعەزەری برد و هێنایە ئۆرشەلیم."},{"book":"یەکەم پوختەی مێژوو","chapter":"18","verse":"8","text":"هەروەها داود بڕۆنزێکی زۆریشی لە تەڤەح و کوون برد کە شارۆچکەی هەدەدعەزەر بوون، بەوە بوو کە سلێمان حەوزە بڕۆنزییەکە18‏:8 کۆگای ئاو بووە، هەروەها پێی گوتراوە دەریا، بڕوانە دەرچوون 30‏:17‏-21.‏‏ و کۆڵەکەکان و قاپوقاچاغە بڕۆنزییەکانی دروستکرد."},{"book":"یەکەم پوختەی مێژوو","chapter":"18","verse":"9","text":"کاتێک تۆعوی پاشای حەمات بیستی کە داود هەموو سوپاکەی هەدەدعەزەری پاشای چۆڤای بەزاندووە،"},{"book":"یەکەم پوختەی مێژوو","chapter":"18","verse":"10","text":"هەدۆرامی کوڕی نارد بۆ لای داودی پاشا بۆ ئەوەی لە سەلامەتی بپرسێت و پیرۆزبایی لێ بکات کە لەگەڵ هەدەدعەزەر جەنگاوە و بەزاندوویەتی، چونکە هەدەدعەزەر لە جەنگدا بوو لە دژی تۆعو. هەدۆرامیش لەگەڵ دەستی خۆیدا هەموو جۆرە کەلوپەلێکی زێڕ و زیو و بڕۆنزی هێنابوو."},{"book":"یەکەم پوختەی مێژوو","chapter":"18","verse":"11","text":"داودی پاشا ئەم کەلوپەلانەی بۆ یەزدان تەرخان کرد، هەروەک ئەو زێڕ و زیوەی تەرخان کرد کە لە هەموو ئەم نەتەوانە بردبووی: ئەدۆم، مۆئاب، عەمۆن، فەلەستی و عەمالێقییەکان."},{"book":"یەکەم پوختەی مێژوو","chapter":"18","verse":"12","text":"ئەبیشەیی کوڕی چەرویاش لە دۆڵی خوێ18‏:12 دۆڵی خوێ: دەکەوێتە باشووری دەریای مردوو. بڕوانە زەبوورەکان 60.‏ هەژدە هەزاری لە ئەدۆمییەکان کوشت."},{"book":"یەکەم پوختەی مێژوو","chapter":"18","verse":"13","text":"لە خاکی ئەدۆم سەربازگەی دانا و هەموو ئەدۆمییەکان هاتنە ژێر دەسەڵاتی داود، داود ڕووی لە هەرکوێ دەکرد، یەزدان سەرکەوتووی دەکرد."},{"book":"یەکەم پوختەی مێژوو","chapter":"18","verse":"14","text":"داود پاشایەتی هەموو ئیسرائیلی کرد، دادپەروەری و ڕاستودروستی بۆ هەموو گەلەکەی پەیڕەو کرد."},{"book":"یەکەم پوختەی مێژوو","chapter":"18","verse":"15","text":"یۆئابی کوڕی چەرویاش سوپاسالار بوو؛"},{"book":"یەکەم پوختەی مێژوو","chapter":"18","verse":"16","text":"سادۆقی کوڕی ئەحیتوڤ و ئەحیمەلەخی کوڕی ئەبیاتار کاهین بوون؛"},{"book":"یەکەم پوختەی مێژوو","chapter":"18","verse":"17","text":"بەنایای کوڕی یەهۆیاداع فەرماندەی کریتی و پەلەتییەکان18‏:17 کریتییەکان و پەلەتییەکان دوو لەشکری ڕاهێنراو بوون لەسەر مەشقی سەربازی.‏ بوو؛"}]}