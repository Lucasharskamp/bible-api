{"data":[{"book":"Ezechiel","chapter":"26","verse":"1","text":"In het elfde jaar, op de eerste van de maand, werd het woord van Jahweh tot mij gericht:"},{"book":"Ezechiel","chapter":"26","verse":"2","text":"Mensenkind, omdat Tyrus over Jerusalem uitriep: Haha! opengebroken Is de poort der volken; Aan mij gaat over, Heel zijn heerlijkheid!"},{"book":"Ezechiel","chapter":"26","verse":"3","text":"Daarom zegt Jahweh, de Heer: Tyrus, Ik kom op u af, Voer tegen u aan Talrijke volken, Zoals de zee haar golven aanspoelt."},{"book":"Ezechiel","chapter":"26","verse":"4","text":"Die zullen Tyrus’ muren slopen, Zijn torens omverhalen. Ik spoel de grond van hem af, En maak het tot een kale rots."},{"book":"Ezechiel","chapter":"26","verse":"5","text":"Het wordt een droogplaats van netten Midden in zee! Want Ik heb het gezegd, Is de godsspraak van Jahweh, den Heer! Het zal een prooi der volken worden,"},{"book":"Ezechiel","chapter":"26","verse":"6","text":"Zijn dochters op het vasteland Zullen met het zwaard worden vermoord; Zo zullen ze erkennen, dat Ik Jahweh ben!"},{"book":"Ezechiel","chapter":"26","verse":"7","text":"Want dit zegt Jahweh, de Heer: Zie, Ik ontbied Nabukodonosor naar Tyrus, Den koning van Babel, den koning der koningen uit het noorden: Met paarden, wagens en ruiters, Met een leger van talloze drommen."},{"book":"Ezechiel","chapter":"26","verse":"8","text":"Uw dochters op het vasteland Maakt hij af met het zwaard; Tegen u zelf werpt hij verschansingen op, Legt een wal om u heen, Een schilddak heft hij tegen u op!"},{"book":"Ezechiel","chapter":"26","verse":"9","text":"De stoot van zijn stormram richt hij op uw muren, En met zijn breekijzers sloopt hij uw torens;"},{"book":"Ezechiel","chapter":"26","verse":"10","text":"Door de drom van zijn paarden opgejaagd, Zal het stof u bedekken. Door het geratel van ruiters, van wielen en wagens Beginnen uw muren te dreunen, Wanneer hij uw poorten binnenrijdt, Zoals men door de bressen trekt van een stad."},{"book":"Ezechiel","chapter":"26","verse":"11","text":"Met de hoeven van zijn paarden Slaat hij al uw plaveisels aan stukken; En uw bevolking maakt hij af met het zwaard. Uw trotse gedenktekens Smijt hij tegen de grond;"},{"book":"Ezechiel","chapter":"26","verse":"12","text":"Hij plundert uw rijkdom, Maakt uw handelswaar buit. Hij haalt uw muren omver, Breekt uw praalhuizen af; Uw stenen en balken en puin Werpt hij midden in zee."},{"book":"Ezechiel","chapter":"26","verse":"13","text":"Ik zal doen verstommen De klank uwer liederen; En het getokkel uwer harpen Zal nimmermeer worden gehoord."},{"book":"Ezechiel","chapter":"26","verse":"14","text":"Ik zal een kale rots van u maken, Ge wordt een droogplaats van netten; Nooit wordt ge meer opgebouwd, Want Ik heb het gezegd, spreekt Jahweh, de Heer!"},{"book":"Ezechiel","chapter":"26","verse":"15","text":"Zo spreekt Jahweh, de Heer! Ja, door de dreun van uw val, Door het gekreun der gewonden, En het trekken der zwaarden binnen uw muren, Zullen de eilanden beven!"},{"book":"Ezechiel","chapter":"26","verse":"16","text":"Van hun tronen dalen ze neer Alle gebieders der zee; Hun mantels leggen ze af, Hun bonte gewaden trekken ze uit. Ze trekken hun rouwkleding aan, Zetten zich neer op de grond; Elk ogenblik schrikken ze op, Star van ontzetting om u!"},{"book":"Ezechiel","chapter":"26","verse":"17","text":"Dan heffen ze een klaagzang over u aan, En zeggen tot u: Hoe zijt ge gevallen, van de zeeën verdwenen, Gij hooggeprezen stad! Gij, die machtig waart op de oceaan: Gijzelf en uwe bevolking; Die de schrik aanjoegt Bij al zijn bewoners."},{"book":"Ezechiel","chapter":"26","verse":"18","text":"Nu ontstellen de kustlanden Op de dag van uw val, Staan de eilanden der zee verbijsterd Over uw lot."},{"book":"Ezechiel","chapter":"26","verse":"19","text":"Want zo spreekt Jahweh, de Heer: Als Ik van u een verwoeste stad heb gemaakt, Aan onbewoonde steden gelijk; Als Ik de oceaan over u heen heb gedreven, En diepe wateren u bedekken:"},{"book":"Ezechiel","chapter":"26","verse":"20","text":"Dan stoot Ik u neer, naar die in het graf zijn gedaald, Naar het volk van weleer; Geef u een plaats in de diepte der aarde, In de oeroude puinen. Bij hen, die in het graf zijn gezonken; Opdat ge niet terugkeert, Geen plaats meer inneemt, In het land der levenden."},{"book":"Ezechiel","chapter":"26","verse":"21","text":"Ik maak een spookbeeld van u: ge zijt niet meer; Men zal u zoeken, maar u niet vinden, In eeuwigheid niet! Is de godsspraak van Jahweh, den Heer!"}]}