{"data":[{"book":"1 Bakolinto","chapter":"2","verse":"1","text":"Yango wana bandeko, tango ngai mpe nayaki epai na bino mpo na kosakola mabombami ya Nzambe, nasalelaki te boyebi makasi ya koloba to ya bwanya."},{"book":"1 Bakolinto","chapter":"2","verse":"2","text":"Pamba te, wana nazalaki elongo na bino, nazwaki mokano ya koluka koyeba likambo mosusu te, longola kaka Yesu-Klisto mpe Yesu-Klisto oyo babakaki na ekulusu."},{"book":"1 Bakolinto","chapter":"2","verse":"3","text":"Mpe tango nayaki epai na bino, nazalaki kati na bolembu, na kobanga mpe na kolenga."},{"book":"1 Bakolinto","chapter":"2","verse":"4","text":"Maloba mpe mateya na ngai ewutaki te na maloba ya bwanya ya bomoto mpo na kondimisa bino, kasi ewutaki na kotalisama ya Molimo mpe ya nguya,"},{"book":"1 Bakolinto","chapter":"2","verse":"5","text":"mpo ete moboko ya kondima na bino ezala te bwanya ya bomoto, kasi ezala nde nguya ya Nzambe."},{"book":"1 Bakolinto","chapter":"2","verse":"6","text":"Nzokande, toteyaka bwanya epai ya Baklisto oyo bakemba na kondima ; mpe bwanya yango ezali ya mokili oyo te to mpe ya bakonzi ya tango oyo te, oyo babongisami mpo na libebi."},{"book":"1 Bakolinto","chapter":"2","verse":"7","text":"Te ! Toteyaka nde mabombami ya bwanya ya Nzambe, bwanya oyo ebombama na miso ya bato ya mokili, bwanya oyo Nzambe abongisa mpo na nkembo na biso, liboso ete akela mokili."},{"book":"1 Bakolinto","chapter":"2","verse":"8","text":"Kati na bakonzi ya mokili oyo, moko te asosolaki yango ; pamba te soki basosolaki yango, balingaki te kobaka Nkolo ya nkembo na ekulusu."},{"book":"1 Bakolinto","chapter":"2","verse":"9","text":"Kasi, kolanda ndenge ekomama :"},{"book":"1 Bakolinto","chapter":"2","verse":"10","text":"Nzokande, Nzambe atalisaki biso yango na nzela ya Molimo na Ye ; pamba te Molimo ayebaka nyonso, ezala bozindo ya makanisi ya Nzambe."},{"book":"1 Bakolinto","chapter":"2","verse":"11","text":"Nani kati na bato ayebi makanisi ya moto, soki kaka molimo oyo ezali kati na moto yango te ? Ndenge moko mpe moko te ayebi makanisi ya Nzambe, longola kaka Molimo na Ye."},{"book":"1 Bakolinto","chapter":"2","verse":"12","text":"Nzokande biso, tozwaki molimo ya mokili te, kasi tozwaki Molimo kowuta na Nzambe, mpo ete tokoka kososola biloko oyo Nzambe apesi biso na nzela ya ngolu."},{"book":"1 Bakolinto","chapter":"2","verse":"13","text":"Ezali biloko yango nde tolobelaka, na maloba ya bwanya ya bomoto te kasi na maloba oyo Molimo alakisaka. Boye, tolobelaka makambo ya Molimo na nzela ya maloba oyo Molimo apesaka."},{"book":"1 Bakolinto","chapter":"2","verse":"14","text":"Moto oyo azangi Molimo ya Nzambe akoki te koyamba makambo kowuta na Molimo ya Nzambe, pamba te ezali lokola liboma na miso na ye ; akoki mpe te koyeba yango, pamba te basosolaka yango kaka na nzela ya Molimo."},{"book":"1 Bakolinto","chapter":"2","verse":"15","text":"Moto oyo atambolisamaka na Molimo asosolaka makambo nyonso ; kasi ye, bato basosolaka ye te, pamba te ekomama :"},{"book":"1 Bakolinto","chapter":"2","verse":"16","text":"« Nani ayebi makanisi ya Nkolo"}]}