{"data":[{"book":"तीतुस","chapter":"1","verse":"1","text":"पौलुस उन दी टु जो परमेश्वर उन दास अदिक यीशु मसीह अन्द प्रेरित हुन."},{"book":"तीतुस","chapter":"1","verse":"2","text":"आ अनन्त जीवन इन आशा मा यदुर्द वादा परमेश्वर, जो ख्वाटा माताळालुन सनातन देल माळ्यान,"},{"book":"तीतुस","chapter":"1","verse":"3","text":"लेकीन सही समय मा तान वचन इक आ प्रचार इन द्वारा प्रगट माळदुन, जो नाम उद्धारकर्ता परमेश्वर उन आग्या अन अनुसार नानी सौप्सकु आग्याद."},{"book":"तीतुस","chapter":"1","verse":"4","text":"तीतुस उन हेसुर, जो विश्वास इन सहभागीता अन्द विचार देल नान खरा पार हुन:"},{"book":"तीतुस","chapter":"1","verse":"5","text":"ना इदुरसाटी नीनी क्रेते दा बिटकु बंदिदीन कि नी मिग्द मातगोळ्द सुधारन माळ्या, अदिक नान आग्या अन अनुसार नगर नगर स्याणागोळी नियुक्त माळ्या."},{"book":"तीतुस","chapter":"1","verse":"6","text":"१:६ १ तीमुथियुस ३:२-७जो निर्दोष अदिक ऊंदा हिंग्स उन गंळ्स ईरूल, यारोर चिकोर विश्वासी ईरूल, अदिक अनुशासन इन हिनता अन्द दोष आंदुर मा हचकु ईला आग सकुल तथा आंदुर निरंकुश भी ईरबाळुल."},{"book":"तीतुस","chapter":"1","verse":"7","text":"यतिकी मंडली इन अध्यक्ष उक परमेश्वर उन कार्य अन निरीक्षक आगा कारण आव निर्दोष ईर पायजे; आऊक ना हटीला, ना सिट्ट, या कुडावाळा, या झगळेलु, या पैस्या अन लालची ईला ईर पायजे,"},{"book":"तीतुस","chapter":"1","verse":"8","text":"लेकीन पाऊनागोळ्द आदर माळावाळा, भलाई इक चाहसावाळा, संयमवाळा, न्याय माळावाळा, पवित्र अदिक सभ्यताशील ईरूल;"},{"book":"तीतुस","chapter":"1","verse":"9","text":"आऊक आ विश्वास माळा योग्य अदिक सिद्धांतगोळ मा सयमत आगावाळा बातणी इक मजबूती देल हुडुकु ईर पायजे ई प्रकार आव लॉकुरी सही शिक्षा कोटकु आंदरी प्रोत्साहित माळुल अदिक ईदुर दा सांगुळ जो ईदुर विरोधी आर आंदुर्द खंडन माळ सकुल."},{"book":"तीतुस","chapter":"1","verse":"10","text":"यतिकी हापाळ सा लॉकुर निरंकुश, व्यर्थ माताळावाळेर अदिक ध्वाका कोळावाळेर आर; यक्कुल माळकु यहूदी दा टु बंदार."},{"book":"तीतुस","chapter":"1","verse":"11","text":"ईद जरूरी आद कि ईंदुर बाय बंद माळ पायजे. यतिकी ई लॉकुर नीच कमाई साटी अनुचित मातगोळी कल्सकु मान्ना अन्द मान्ना बिगळुस बुळतार."},{"book":"तीतुस","chapter":"1","verse":"12","text":"आंदुर दा टु ऊंद क्रेते नोर अच भविष्यवक्ता, तान लॉकुर बारा दा खुद अंदान, “क्रेते अन निवासी हमेशा ख्वाटा माताळतार आंदुर आळी दाकळोद जनावर आर अदिक आलसी व्हाट्टा तुमावाळेर आर.”"},{"book":"तीतुस","chapter":"1","verse":"13","text":"ईद गवाही सत्य आद, इदुरसाटी आंदरी कळकता देल चेतावनी कोळतोग कि आंदुर विश्वास दा पक्‍का आगेगुल,"},{"book":"तीतुस","chapter":"1","verse":"14","text":"अदिक यहूदीगोळ्द कहानी कात्‍तागोळ अदिक आ मंळसागोळ्द आग्यागोळ मा मन हचबाळुल, जो सच्चाई इन हादी देल काळदोगतार."},{"book":"तीतुस","chapter":"1","verse":"15","text":"शुद्ध लॉकुर साटी सप्पा वस्तुगोळ शुद्ध आव, लेकीन अशुध्द अदिक अविश्वासीगोळ साटी येनु भी शुद्ध हैलेच, उलटा आंदुर्द बुद्धी अदिक विवेक येढ्ढु अशुध्द आव."},{"book":"तीतुस","chapter":"1","verse":"16","text":"आंदुर अनतार कि नाव परमेश्वर उक अरूतेव, लेकीन तान क्याल्सा देल आऊन इनकार माळतार; यतिकी आंदुर बेकार अदिक आग्या ईला मानसावाळेर उर, अदिक यातोदु वळ्लीद क्याल्सा अन लायक हैलेच."}]}