{"data":[{"book":"Methiu","chapter":"11","verse":"1","text":"Isu è awai samoythek snanyi shii jithek yua ched mage shii, ai ji pha ithua thoh ne thiichiih inui pha thawun shii yua ne yao pha wuii dun."},{"book":"Methiu","chapter":"11","verse":"2","text":"Jon khowo pha phatheg hà Isu è rek ramuii pha jithek yoi mage shii, ai è gai samoythek aishii thoh ge,"},{"book":"Methiu","chapter":"11","verse":"3","text":"“Gathek shii yao bo, ithek è Isu shii sai, na ne Jon è yao pha jia wuii ruii phro è yao marui pha ji bey? Din ne gathek ne gai wuii ruii pha ji shii khan habey?”"},{"book":"Methiu","chapter":"11","verse":"4","text":"Isu è chang, “Idoh dun srane nathek è nyie yoi nyie doh pha ji Jon shii yao phi bo:"},{"book":"Methiu","chapter":"11","verse":"5","text":"11:5: Aij 35:5,6; Aij 61:1Miegthi de mieg doh mua ro; laikhi-èg de lua mua ro; hanyie thek hìa miiriiethek è diig rek ne radpho shii de sang rab11:5: sang rabriig 8:2 ge ro; khohphang de yoi dun ro, chiih-è iypho de chai hà yi din phiro; chiih-è, Mua wie ne dusho pho shii de yua dun ro."},{"book":"Methiu","chapter":"11","verse":"6","text":"Hanyie è gu shii izai now pho ne khama sang pha um phro!”"},{"book":"Methiu","chapter":"11","verse":"7","text":"Jon ro samoythek è thoh ne dun dun shii, Isu è ibrog shii ai chiang yao: “Nathek è balimuang hà Jon shii wuii dun shii, nathek nyie riig pha luthong phlei?” Hasam shii saing irab mia pha ji riig wuii ne bey?"},{"book":"Methiu","chapter":"11","verse":"8","text":"Nathek ne nyie riig pha wuii dun phlei? Bran yi yungthek ichia guii pha ji riig wuii ne bey? Bran hanyie ne ji duiine guii pho ne boh hòthek hà rai phro!"},{"book":"Methiu","chapter":"11","verse":"9","text":"Gu shii yao riig bo, nathek nyie riig pha wuii dun phlei? Chaig shii bey? Ji ne izai ro, Jishii nathek è chaig è de boh shii doh marui."},{"book":"Methiu","chapter":"11","verse":"10","text":"Jon ne jigigam shii yao marui pha jia ji ro; Hamangkhung-aphuii è yao: “Gune gui muapho nathek ibi hà thoh srane nathek lumuii rab iang yi;"},{"book":"Methiu","chapter":"11","verse":"11","text":"gu nathek shii yao Jon ne hanyie è idang sieng ne rai pho è de boh ba ro. Jishii hanyie yi hamangkhung pha Sajathua shii ìujia um nede ai ne Jon è boh ba ro."},{"book":"Methiu","chapter":"11","verse":"12","text":"11:12,13: Lug 16:16 Jon è awai mua yua pha ishak è yie dang ne sudoh thog dang pha hamangkhung pha Sajathua ne bajo diig è mak jo11:12: diig è mak jo; dinne jine mak thog ruii. muii ro. Chiih-è bangchiie pha bran è zum pha bidiang mua ro.”"},{"book":"Methiu","chapter":"11","verse":"13","text":"Jon pha ishak è chiih-è zab pha chaigthek nane Iphey yua pha masdo è yie dang ne Sajathua chiang shii yaojong ro;"},{"book":"Methiu","chapter":"11","verse":"14","text":"11:14: Mal 4:5; Mth 17:10-13; Mrg 9:11-13 Jishii, nathek è ithek mua ji yoi yang arone, Jon ne Elija ro, hanyie wuii ruii pha ji shii ne chaigjong ro."},{"book":"Methiu","chapter":"11","verse":"15","text":"Nathek shii khohthek um arone, chiihphado, yoi mage bo!"},{"book":"Methiu","chapter":"11","verse":"16","text":"“Thuh, gu ne duchung pha branthek shii khi-èrek ò pha lei?” Ithek ne aniphiing duiine bajarai hà dug ne rai muii ro. Ibrog jia è gai shii ziak,"},{"book":"Methiu","chapter":"11","verse":"17","text":"<Gathek è phiyiy thiibiing boi shii, nathek è asiu phi! Gathek è phiyiy ibai bai habuii shii, jimagunde nathek è achoh phi ro!>"},{"book":"Methiu","chapter":"11","verse":"18","text":"Jon wuii thog shii, ai è minyie nyie ne phuii de aniing, chiih-è zab yao, aishii ne ibuii um ro,"},{"book":"Methiu","chapter":"11","verse":"19","text":"Jishii, Bran dufuii wuii thog shii ai ne chie ne niing, chiih-è yao, hì pha bran shii Riig mage bo! Ai ne sgow ne niingpho ro, mijin thanphothek nane iriing ìu pho thek pha ijak ro! “Hamangkhung-aphuii khani ne blia è izai chak rone doh yi.”"},{"book":"Methiu","chapter":"11","verse":"20","text":"Isu è thawunthek pha branthek shii awairo bajo buangthek rek phi shii ithek ne awaithek layog è akhid phi ne, jiè Isu è ji pha thawunpho shii giung:"},{"book":"Methiu","chapter":"11","verse":"21","text":"11:21: Aij 23:1-18; Ezkh 26:1—28:26; Jol 3:4-8; Ams 1:9,10; Zekh 9:2-4 Chorijin! Nathek shii khama diig ro, nathek khama diig ro, Bethsaida! Buangthek yi nathek shii rek phi pha ji ne Thaire nane Sidon shii rek phi arone, branthek ne khuchung è de awaithek layogthek è thadoh khidjong rone doh yi pha thiilo guii ne siphie shun ne raijong ro!"},{"book":"Methiu","chapter":"11","verse":"22","text":"Gu nathek shii yao chua pha inai shii Hamangkhung-aphuii è bushun yi nathek è muna ne Thaire nane Sidon shii doh yi phro."},{"book":"Methiu","chapter":"11","verse":"23","text":"11:23: Aij 14:13-15; Igo 19:24-28 Chiih-è nathek shii, Khaphernaum! Nathek ne nawaithek shii hamangkhung hà chiing pha yang muii bey? Nathek shii ne buzam Thumluii hà fen ruii phro! Buangthek ne Sodom hà rek phi arone, sudoh thog pha idang now ne rai dun iwa!"},{"book":"Methiu","chapter":"11","verse":"24","text":"11:24: Mth 10:15; Lug 10:12Nathek è ìd mua chua pha inai shii ne Hamangkhung-aphuii è ithek shii ne “Sodom pho shii muna bushun rek ruii phro!”"},{"book":"Methiu","chapter":"11","verse":"25","text":"Jipha ishak shii Isu è yao, “Aphuii, hamangkhung nane sohnyiak pha Ithong! Gu Nashii laso phi, nyieliieshii na è khua pho è ug ne ruii pha ji a-ìd pho shii doh yi."},{"book":"Methiu","chapter":"11","verse":"26","text":"Ji chak, Aphuii! Hì ne na è yang pha ji rey yi ro."},{"book":"Methiu","chapter":"11","verse":"27","text":"“Gu Aphuii è gu shii zab manathek phi jong ro. Hanyie è dufuii shii athieg ro, Aphuii jijia è thieg bie ro, chiih-è hanyie de Aphuii shii athieg ro, dufuii ne thieg hanyie è dong yi pha gua ne ruii pha ji è thieg bie ro."},{"book":"Methiu","chapter":"11","verse":"28","text":"“Gu shii wuii bo, hanyie zab yi miihanthek ley han ne jid dun pho, nane gu shii wuii mage bo! Gu è nathek shii thung phi ruii phro."},{"book":"Methiu","chapter":"11","verse":"29","text":"11:29: Jeri 6:16 Guro jakhokh ji yi ne nawai lakhung shii ruii bo chiih-è gu è nui bo, nyieliieshii gu ragung shii neb nane jum; chiih-è nathek de thung pha mua ruii phro."},{"book":"Methiu","chapter":"11","verse":"30","text":"Gu è nathek shii phi ruii pha jakhokh ne wie bie ro, gu miihan phi pha ji ne thoh bie ro.”"}]}