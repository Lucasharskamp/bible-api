{"data":[{"book":"उत्पत्ति","chapter":"29","verse":"1","text":"याकोब अपनी यात्रा में आगे बढ़ते गए और पूर्वी देश में जा पहुंचे."},{"book":"उत्पत्ति","chapter":"29","verse":"2","text":"तब उन्हें मैदान में एक कुंआ और भेड़-बकरियों के तीन झुंड बैठे नज़र आये और उन्होंने देखा कि जिस कुएं से भेड़-बकरियों को पानी पिलाते थे उस कुएं पर बड़ा पत्थर रखा हुआ था."},{"book":"उत्पत्ति","chapter":"29","verse":"3","text":"जब भेड़-बकरियां एक साथ इकट्ठी हो जातीं तब कुएं से पत्थर हटाकर भेड़-बकरियों को पानी पिलाया जाता था, फिर पत्थर कुएं पर वापस लुढ़का दिया जाता था."},{"book":"उत्पत्ति","chapter":"29","verse":"4","text":"याकोब ने चरवाहों से पूछा, “मेरे भाइयो, आप कहां से आए हैं?”"},{"book":"उत्पत्ति","chapter":"29","verse":"5","text":"याकोब ने पूछा, “क्या आप नाहोर के पोते लाबान को जानते हैं?”"},{"book":"उत्पत्ति","chapter":"29","verse":"6","text":"फिर याकोब ने पूछा, “क्या वे ठीक हैं?”"},{"book":"उत्पत्ति","chapter":"29","verse":"7","text":"याकोब ने कहा, “देखो, सूरज अभी भी ऊंचा है, अभी तो शाम नहीं हुई फिर इतनी जल्दी भेड़-बकरियों को क्यों इकट्ठा कर रहे हो, अभी उन्हें पानी पिलाकर चरने दो.”"},{"book":"उत्पत्ति","chapter":"29","verse":"8","text":"लेकिन उन्होंने कहा, “नहीं, सब भेड़-बकरियां एक साथ आने पर ही कुएं से पत्थर हटाकर भेड़-बकरियों को जल पिलाया जाता है.”"},{"book":"उत्पत्ति","chapter":"29","verse":"9","text":"जब वे बात कर रहे थे, राहेल अपने पिता की भेड़ें लेकर वहां आ गई, क्योंकि वह पशु चराया करती थी."},{"book":"उत्पत्ति","chapter":"29","verse":"10","text":"जब याकोब ने अपनी माता के भाई लाबान की पुत्री तथा भेड़-बकरी को देखा, तो उन्होंने जाकर कुएं के मुख से पत्थर हटाया और भेड़-बकरियों को पानी पिलाने लगे."},{"book":"उत्पत्ति","chapter":"29","verse":"11","text":"तब याकोब ने राहेल को चुंबन दिया और रोने लगे."},{"book":"उत्पत्ति","chapter":"29","verse":"12","text":"याकोब ने राहेल को बताया, कि वह उसके पिता के संबंधी हैं, और रेबेकाह के पुत्र हैं. राहेल दौड़ती हुई अपने पिता को यह बताने गई."},{"book":"उत्पत्ति","chapter":"29","verse":"13","text":"जब लाबान ने अपनी बहन के पुत्र याकोब के बारे में सुना, वह भी दौड़कर उनसे मिलने आये. उन्होंने याकोब को चुंबन दिया और उन्हें अपने घर पर लाए. याकोब ने लाबान को अपने बारे में बताया."},{"book":"उत्पत्ति","chapter":"29","verse":"14","text":"लाबान ने याकोब से कहा, “निःसंदेह तुम मेरी ही हड्डी एवं मांस हो.”"},{"book":"उत्पत्ति","chapter":"29","verse":"15","text":"तब लाबान ने याकोब से कहा, “यद्यपि तुम मेरे संबंधी हो, यह अच्छा नहीं कि मेरे लिए तुम बिना वेतन के काम करते रहो! इसलिये तुम वेतन लेकर ही काम करना!”"},{"book":"उत्पत्ति","chapter":"29","verse":"16","text":"लाबान की दो पुत्रियां थीं. बड़ी का नाम लियाह तथा छोटी का नाम राहेल था."},{"book":"उत्पत्ति","chapter":"29","verse":"17","text":"लियाह की आंखें धुंधली थी पर राहेल सुंदर थी."},{"book":"उत्पत्ति","chapter":"29","verse":"18","text":"याकोब राहेल को चाहने लगे, याकोब ने लाबान से कहा, “आपकी छोटी बेटी राहेल को पाने के लिए मैं सात वर्ष आपकी सेवा करने को तैयार हूं.”"},{"book":"उत्पत्ति","chapter":"29","verse":"19","text":"लाबान ने कहा, “मैं राहेल को किसी अन्य पुरुष को देने से तुमको देना बेहतर है. तुम यहीं हमारे साथ रहो.”"},{"book":"उत्पत्ति","chapter":"29","verse":"20","text":"इसलिये याकोब ने राहेल को पाने के लिए सात वर्ष सेवा की, लेकिन उसे यह समय बहुत कम लगा क्योंकि वह राहेल से बहुत प्रेम करता था."},{"book":"उत्पत्ति","chapter":"29","verse":"21","text":"फिर याकोब ने लाबान से कहा, “सात वर्ष हो गये; अब आपकी बेटी राहेल मुझे दीजिए ताकि उससे मेरी शादी हो जाये.”"},{"book":"उत्पत्ति","chapter":"29","verse":"22","text":"लाबान ने अपने समाज के लोगों को बुलाकर सबको खाना खिलाया."},{"book":"उत्पत्ति","chapter":"29","verse":"23","text":"शाम को उसने अपनी बेटी लियाह को याकोब को सौंप दी और याकोब ने उसके साथ विवाह किया."},{"book":"उत्पत्ति","chapter":"29","verse":"24","text":"लाबान ने अपनी दासी ज़िलपाह को भी लियाह को उसकी दासी होने के लिए दिया."},{"book":"उत्पत्ति","chapter":"29","verse":"25","text":"जब याकोब को मालूम पड़ा कि वह तो लियाह थी, याकोब ने लाबान से पूछा, “यह क्या किया आपने मेरे साथ? मैं आपकी सेवा राहेल के लिए कर रहा था? फिर आपने मेरे साथ ऐसा धोखा क्यों किया?”"},{"book":"उत्पत्ति","chapter":"29","verse":"26","text":"लाबान ने कहा, “हमारे समाज में बड़ी को छोड़ पहले छोटी की शादी नहीं कर सकते."},{"book":"उत्पत्ति","chapter":"29","verse":"27","text":"विवाह के उत्सव को पूरे सप्‍ताह मनाते रहो और मैं राहेल को भी तुम्हें विवाह के लिए दूंगा; परंतु तुम्हें और सात वर्ष तक मेरी सेवा करनी पड़ेगी.”"},{"book":"उत्पत्ति","chapter":"29","verse":"28","text":"इसलिये याकोब ने ऐसा ही किया. और समारोह का वह सप्‍ताह पूरा किया, तब लाबान ने याकोब को राहेल पत्नी स्वरूप सौंप दी."},{"book":"उत्पत्ति","chapter":"29","verse":"29","text":"लाबान ने अपनी दासी बिलहाह को भी राहेल की दासी होने के लिए उसे सौंप दिया."},{"book":"उत्पत्ति","chapter":"29","verse":"30","text":"याकोब राहेल के पास गया और उसे राहेल लियाह से अधिक प्रिय थी. और उसने लाबान के लिए और सात साल सेवा की."},{"book":"उत्पत्ति","chapter":"29","verse":"31","text":"जब याहवेह ने देखा कि लियाह को प्यार नहीं मिल रहा, याहवेह ने लियाह को गर्भ से आशीषित किया और राहेल को बांझ कर दिया."},{"book":"उत्पत्ति","chapter":"29","verse":"32","text":"लियाह गर्भवती हुई और उसने एक बेटे को जन्म दिया और उसका नाम रियूबेन29:32 रियूबेन अर्थात् देखो, एक पुत्र यह कहकर रखा, “याहवेह ने मेरे दुःख को देखा, और अब मेरे पति ज़रूर मुझसे प्रेम करेंगे.”"},{"book":"उत्पत्ति","chapter":"29","verse":"33","text":"लियाह का एक और पुत्र पैदा हुआ. उसने कहा, “क्योंकि याहवेह ने यह सुन लिया कि मैं प्रिय नहीं हूं और मुझे यह एक और पुत्र दिया.” उसने उसका नाम शिमओन29:33 शिमओन अर्थ सुननेवाला रखा."},{"book":"उत्पत्ति","chapter":"29","verse":"34","text":"लियाह फिर से गर्भवती हुई और जब उसका एक पुत्र पैदा हुआ तब उसने कहा, “अब मेरे पति मुझसे जुड़ जायेंगे क्योंकि मैनें उनके तीन पुत्रों को जन्म दिया है.” इसलिये लियाह ने तीसरे बेटे का नाम लेवी29:34 लेवी अर्थ अनुरक्त या जुड़ा हुआ रखा."},{"book":"उत्पत्ति","chapter":"29","verse":"35","text":"उसने एक और बेटे को जन्म दिया और कहा, “अब मैं याहवेह की स्तुति करूंगी,” इसलिये उसने उस बेटे का नाम यहूदाह29:35 यहूदाह अर्थ स्तुति रखा. उसके बाद लियाह के बच्‍चे होने बंद हो गए."}]}