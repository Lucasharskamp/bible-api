{"data":[{"book":"مەرقۆس","chapter":"1","verse":"1","text":"سەرەتای مزگێنی عیسای مەسیحی کوڕی خودا."},{"book":"مەرقۆس","chapter":"1","verse":"2","text":"لە پەڕتووکی ئیشایای پێغەمبەردا نووسراوە:"},{"book":"مەرقۆس","chapter":"1","verse":"3","text":"﴿کەسێک لە چۆڵەوانی هاوار دەکات و دەڵێت:"},{"book":"مەرقۆس","chapter":"1","verse":"4","text":"یەحیا هات، لە چۆڵەوانیدا خەڵکی لە ئاو هەڵدەکێشا و جاڕی لەئاوهەڵکێشانی1‏:4 یۆنانی: باپتسمە‏، بە واتای شوشتن دێت بۆ پاکبوونەوە لە گوناه، وەک (بسمیلکردن).‏ تۆبەکردنی دەدا بۆ گوناه بەخشین."},{"book":"مەرقۆس","chapter":"1","verse":"5","text":"خەڵکی هەموو گوندەکانی یەهودیا و هەموو ئۆرشەلیم دەهاتنە لای، دانیان بە گوناهەکانیاندا دەنا و لەسەر دەستی ئەو لە ڕووباری ئوردون لە ئاو هەڵدەکێشران."},{"book":"مەرقۆس","chapter":"1","verse":"6","text":"جلوبەرگی یەحیا لە مووی وشتر بوو، پشتێنێکی چەرمیشی لە ناوقەدی دەبەست، کوللە و هەنگوینی کێویی دەخوارد."},{"book":"مەرقۆس","chapter":"1","verse":"7","text":"ئەمە پەیامەکەی ئەو بوو: «لەدوای من کەسێک دێت کە زۆر لە من بەتواناترە، تەنانەت شایانی ئەوە نیم دابنەوێمەوە و قەیتانی پێڵاوەکانی بۆ بکەمەوە."},{"book":"مەرقۆس","chapter":"1","verse":"8","text":"من لە ئاوتان هەڵدەکێشم، بەڵام ئەو لە ڕۆحی پیرۆزتان هەڵدەکێشێت1‏:8 هەڵکێشان لە ڕۆحی پیرۆز بە واتای شوشتنی ڕۆحی دێت. واتا، عیسای مەسیح ڕۆحی پیرۆز دەنێرێت تاکو لە هەموو باوەڕدارێکدا نیشتەجێ ببێت و لە گوناه بیانپارێزێت و ڕێنماییان بکات.‏.»"},{"book":"مەرقۆس","chapter":"1","verse":"9","text":"لەو ڕۆژانەدا عیسا لە ناسیرەوە هات، کە سەر بە ناوچەی جەلیلە و لەسەر دەستی یەحیا لە ڕووباری ئوردون لە ئاو هەڵکێشرا."},{"book":"مەرقۆس","chapter":"1","verse":"10","text":"هەرکە عیسا لە ئاوەکە هاتە دەرەوە، بینی ئاسمان شەق بوو، ڕۆحی پیرۆزیش وەک کۆترێک لەسەری نیشتەوە."},{"book":"مەرقۆس","chapter":"1","verse":"11","text":"دەنگێکیش لە ئاسمانەوە هات: «تۆ کوڕی خۆشەویستمی، بە تۆ زۆر دڵشادم.»"},{"book":"مەرقۆس","chapter":"1","verse":"12","text":"دەستبەجێ ڕۆحی پیرۆز عیسای بەرەو چۆڵەوانی برد."},{"book":"مەرقۆس","chapter":"1","verse":"13","text":"چل ڕۆژ لە چۆڵەوانیدا لەنێوان ئاژەڵانی کێویدا بوو، شەیتان تاقی دەکردەوە، فریشتەکانیش خزمەتیان دەکرد."},{"book":"مەرقۆس","chapter":"1","verse":"14","text":"دوای دەستگیرکردنی یەحیا، عیسا هاتە جەلیل و مزگێنی خودای ڕادەگەیاند و"},{"book":"مەرقۆس","chapter":"1","verse":"15","text":"دەیفەرموو: «کاتەکە هاتووەتە دی و پاشایەتی خودا نزیک بووەتەوە. تۆبە بکەن، باوەڕ بەم مزگێنییە بهێنن.»"},{"book":"مەرقۆس","chapter":"1","verse":"16","text":"کاتێک عیسا بە کەناری دەریاچەی جەلیلدا دەڕۆیشت، شیمۆن و ئەندراوسی برای بینی، تۆڕیان فڕێدەدایە دەریاچەکە، چونکە ماسیگر بوون."},{"book":"مەرقۆس","chapter":"1","verse":"17","text":"عیسا پێی فەرموون: «وەرن دوام بکەون، دەتانکەم بە ڕاوکەری مرۆڤ1‏:17 بەدەستهێنانی خەڵک تاکو ببنە قوتابی مەسیح.‏.»"},{"book":"مەرقۆس","chapter":"1","verse":"18","text":"دەستبەجێ تۆڕەکانیان بەجێهێشت و دوای کەوتن."},{"book":"مەرقۆس","chapter":"1","verse":"19","text":"ئینجا کەمێک دوور کەوتەوە، یاقوبی کوڕی زەبدی و یۆحەنای برای بینی، لەناو بەلەمێکدا تۆڕەکەی خۆیان چاک دەکردەوە."},{"book":"مەرقۆس","chapter":"1","verse":"20","text":"یەکسەر بانگی کردن، ئەوانیش زەبدی باوکیان لەگەڵ کرێکاران لەناو بەلەمەکە بەجێهێشت و دوای کەوتن."},{"book":"مەرقۆس","chapter":"1","verse":"21","text":"ئینجا عیسا و شوێنکەوتووانی چوونە شاری کەفەرناحوم. لە ڕۆژی شەممەدا عیسا چووە کەنیشت و دەستی کرد بە فێرکردنی خەڵک."},{"book":"مەرقۆس","chapter":"1","verse":"22","text":"خەڵکی لە فێرکردنەکەی سەرسام بوون، چونکە وەک دەسەڵاتدارێک فێری دەکردن، نەک وەکو مامۆستایانی تەورات1‏:22 مالم.‏."},{"book":"مەرقۆس","chapter":"1","verse":"23","text":"لە کەنیشتەکەیاندا یەکێکی لێبوو ڕۆحی پیسی تێدابوو، لەپڕ هاواری کرد،"},{"book":"مەرقۆس","chapter":"1","verse":"24","text":"گوتی: «عیسای ناسیرەیی، چیت لێمان دەوێت؟ هاتووی لەناومان ببەیت؟ دەزانم تۆ کێیت، پیرۆزەکەی خودایت!»"},{"book":"مەرقۆس","chapter":"1","verse":"25","text":"عیسا لێی ڕاخوڕی و فەرمووی: «بێدەنگ بە! لێی وەرە دەرەوە!»"},{"book":"مەرقۆس","chapter":"1","verse":"26","text":"ڕۆحە پیسەکەش فێی لە پیاوەکە هێنا و بە دەنگی بەرز هاواری کرد و لێی هاتە دەرەوە."},{"book":"مەرقۆس","chapter":"1","verse":"27","text":"هەموو سەرسام بوون و کەوتنە پرسیار لە یەکتری: «ئەمە چییە؟ فێرکردنێکی نوێیە بە دەسەڵاتەوە! فەرمان بە ڕۆحە پیسەکانیش دەدات و گوێڕایەڵی دەبن.»"},{"book":"مەرقۆس","chapter":"1","verse":"28","text":"یەکسەر ناوبانگی عیسا بە هەموو ناوچەی دەوروبەری جەلیلدا بڵاو بووەوە."},{"book":"مەرقۆس","chapter":"1","verse":"29","text":"کاتێک عیسا لەگەڵ یاقوب و یۆحەنا کەنیشتەکەیان بەجێهێشت، چوونە ماڵی شیمۆن و ئەندراوس."},{"book":"مەرقۆس","chapter":"1","verse":"30","text":"خەسووی شیمۆن لەناو جێگادا کەوتبوو، تای هەبوو، خێرا باسی ئەویان بۆ عیسا کرد."},{"book":"مەرقۆس","chapter":"1","verse":"31","text":"ئەویش هات، دەستی گرت و هەڵیستاندەوە. تایەکە بەریدا و دەستی کرد بە خزمەتکردنیان."},{"book":"مەرقۆس","chapter":"1","verse":"32","text":"ئەو ئێوارەیە لەپاش ڕۆژئاوابوون، هەموو نەخۆش و ئەو کەسانەیان بۆ دەهێنا کە ڕۆحی پیسیان تێدابوو."},{"book":"مەرقۆس","chapter":"1","verse":"33","text":"هەموو دانیشتووانی شارەکە لەبەر دەرگا کۆبوونەوە،"},{"book":"مەرقۆس","chapter":"1","verse":"34","text":"عیسا ژمارەیەکی زۆر نەخۆشی بە جۆرەها دەردەوە چاککردەوە و زۆر ڕۆحی پیسیشی دەرکرد و نەیهێشت ڕۆحە پیسەکان بدوێن، چونکە دەیانزانی کێیە."},{"book":"مەرقۆس","chapter":"1","verse":"35","text":"بەرەبەیانی ڕۆژی دواتر کە هێشتا تاریک بوو، عیسا هەستا و چووە شوێنێکی چۆڵ و لەوێ دەستی کرد بە نوێژکردن."},{"book":"مەرقۆس","chapter":"1","verse":"36","text":"شیمۆن و هاوڕێکانی بە شوێنیدا گەڕان،"},{"book":"مەرقۆس","chapter":"1","verse":"37","text":"کە دۆزییانەوە پێیان گوت: «هەموو خەڵکەکە بەدواتدا دەگەڕێن.»"},{"book":"مەرقۆس","chapter":"1","verse":"38","text":"عیسا پێی فەرموون: «وەرن، با بڕۆین بۆ دێیەکانی دەوروپشت، تاکو لەوێش پەیامەکەم ڕابگەیەنم، چونکە من بۆ ئەمە هاتووم.»"},{"book":"مەرقۆس","chapter":"1","verse":"39","text":"ئینجا ڕۆیشت و لە هەموو جەلیلدا لە کەنیشتەکانیان پەیامی خودای ڕادەگەیاند و ڕۆحی پیسی دەردەکرد."},{"book":"مەرقۆس","chapter":"1","verse":"40","text":"پیاوێک هاتە لای عیسا کە نەخۆشی گولی هەبوو، لێی پاڕایەوە و چۆکی دادا و پێی گوت: «ئەگەر بتەوێت، دەتوانیت پاکم بکەیتەوە.»"},{"book":"مەرقۆس","chapter":"1","verse":"41","text":"عیسا دڵی پێی سووتا و دەستی بۆ درێژکرد و دەستی لێدا و پێی فەرموو: «دەمەوێت، پاک بەرەوە!»"},{"book":"مەرقۆس","chapter":"1","verse":"42","text":"دەستبەجێ گولییەکەی لێبووەوە و پاک بووەوە."},{"book":"مەرقۆس","chapter":"1","verse":"43","text":"دوای ئەوەی کە عیسا پیاوەکەی بە توندی ئاگادار کردەوە، دەستبەجێ بەڕێی کرد،"},{"book":"مەرقۆس","chapter":"1","verse":"44","text":"پێی فەرموو: «ئاگاداربە، هیچ شتێک بە کەس مەڵێ، بەڵام بڕۆ خۆت پیشانی کاهین1‏:44 کاهین: پیاوێکی ئایینی جولەکەیە کە هەڵدەستێ بە ئەرکی قوربانی کردن لەناو پەرستگا و فێرکردنی خەڵک.‏ بدە و بۆ پاکبوونەوەکەت ئەو قوربانییەی موسا فەرمانی کردووە بیکە، وەک شایەتییەک بۆیان.»"},{"book":"مەرقۆس","chapter":"1","verse":"45","text":"بەڵام ئەو ڕۆیشت و دەستی بە جاڕدان و بڵاوکردنەوەی ئەم هەواڵە کرد، لەبەر ئەوە عیسا نەیتوانی بە ئاشکرا بچێتە ناو شار، بەڵکو لە دەرەوە لە شوێنە چۆڵەکاندا بوو و خەڵکیش لە هەموو لایەکەوە دەهاتنە لای."}]}