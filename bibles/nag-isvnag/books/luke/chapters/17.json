{"data":[{"book":"Luke","chapter":"17","verse":"1","text":"Aru ek din Jisu pora chela khan ke koise, “Paap koribi dibole porikha to ahibo, kintu jun manu eitu khan loi kene ahe, taike hai ase!"},{"book":"Luke","chapter":"17","verse":"2","text":"Eneka manu dusra ke dukh diya pora nijor gola te pathor bandhi kene pani nichete phelai dile he bhal hobo."},{"book":"Luke","chapter":"17","verse":"3","text":"Nijorke bhal pora sai lobi. Jodi tumi laga bhai paap kori ase, tinehoile taike rukhai dibi; aru jodi tai mon ghurai loile, taike maph dibi."},{"book":"Luke","chapter":"17","verse":"4","text":"Jodi bhi tai tumi logote sath bar paap kaam kore ek dinte, aru sath bar wapas ahi kene koi, ‘Moike maph dibi, titia tumi taike maph koribo lage!”"},{"book":"Luke","chapter":"17","verse":"5","text":"Apostle khan pora Probhu ke koise, “Moi khan laga biswas dangor kori dibi.”"},{"book":"Luke","chapter":"17","verse":"6","text":"Titia Probhu he koise, “Tumikhan laga biswas ekta sorso dana nisena thakile bhi, tumikhan etu mulberry ghas ke kobo, ‘Nijor laga niche shikor pora ulai jabi, aru jai kene samundar te ulabi,’ aru tumi laga kotha manibo."},{"book":"Luke","chapter":"17","verse":"7","text":"Aru yate kun manu tai laga noukar kheti te kaam kori thaka homoi te, nohoile bhi saguli rukha homoi te taike kobo, ‘Joldi ahikena kha luwa koribi’?"},{"book":"Luke","chapter":"17","verse":"8","text":"Kintu, tai etu manu ke eneka nokobo naki, ‘Moi kiba khabole nimite taiyar koribi, aru tumi laga kapra ke peti bandi lobi jitia moike kha luwa di ase, aru etu pichete tumi kha luwa koribi’?"},{"book":"Luke","chapter":"17","verse":"9","text":"Tai laga noukar ke ki hukum dise etu tai kori diya nimite malik pora taike dhanyavad dise naki?"},{"book":"Luke","chapter":"17","verse":"10","text":"Etu nisena tumikhan bhi, jitia tumikhan ke ki hukum diya sob kori loise, tumikhan eneka kobo lage, ‘Moi khan layak nathaka noukar ase. Moi khan ke ki koise etu he korise.’”"},{"book":"Luke","chapter":"17","verse":"11","text":"Aru etu homoi te jitia Jisu Jerusalem sheher te jaise, Tai Samaria aru Galilee jaga khan phale pora jai thakise."},{"book":"Luke","chapter":"17","verse":"12","text":"Jitia tai ekta bosti te ponchise, dos jon kusto-rugi bemar thaka khan ke lok paise. Taikhan durte khara kori thakise17.12 Lev. 14:36."},{"book":"Luke","chapter":"17","verse":"13","text":"Aru taikhan awaj uthaikene, koise, “Jisu, Probhu, amikhan uporte morom koribi.”"},{"book":"Luke","chapter":"17","verse":"14","text":"Jitia Tai taikhan ke dikhise, Jisu taikhan ke koise, “Jabi aru nijorke purohit khan ke dikhabi17.14 Lev. 14:2-3.” Aru jitia taikhan jai thakise, taikhan sob sapha hoi jaise."},{"book":"Luke","chapter":"17","verse":"15","text":"Titia ekjon taikhan majot pora, bhal howa dikhi kene ghuri kene saise aru jor awaj pora Isor ke mohima korise."},{"book":"Luke","chapter":"17","verse":"16","text":"Tai Jisu laga theng nichete giri jaise, aru Taike dhanyavad dise. Tai Samaria laga manu thakise."},{"book":"Luke","chapter":"17","verse":"17","text":"Titia Jisu taike hudise, “Dos jun manu bhal huwa nai naki? Nou jun to kot te ase?"},{"book":"Luke","chapter":"17","verse":"18","text":"Taikhan majote aru Isor ke dhanyavad dibole kun bhi wapas aha nai naki, khali etu manu he nohoile jun alag desh pora ase?”"},{"book":"Luke","chapter":"17","verse":"19","text":"Jitia Jisu he taike koise, “Uthibi aru jabi. Tumi laga biswas pora tumike bhal korise.”"},{"book":"Luke","chapter":"17","verse":"20","text":"Pharisee khan pora Jisu ke Isor laga rajyo kitia ahibo eneka hudise, Tai jawab dise, “Isor laga rajyo to koi kene nahe."},{"book":"Luke","chapter":"17","verse":"21","text":"Aru eneka nokobo, ‘Sabi, yate ase!’ Nohoile ‘Ta te ase!’ Kintu sabi, Isor laga rajyo to tumikhan majote ase.”"},{"book":"Luke","chapter":"17","verse":"22","text":"Titia Jisu laga chela khan ke koise, “Eneka din ahibo, jitia tumikhan Manu laga Putro ke sabole itcha koribi, kintu tumikhan dikhi napabo."},{"book":"Luke","chapter":"17","verse":"23","text":"Titia taikhan pora tumike kobo, ‘Sabi ta te!’ Nohoile ‘Sabi yate!’ Tumi taikhan laga pichete napola bhi,"},{"book":"Luke","chapter":"17","verse":"24","text":"jitia akas te bhijili mara homoi te ekta jaga pora dusra jagate ujala dikhe etu nisena Manu laga Putro bhi Tai wapas aha homoi te eneka hobo."},{"book":"Luke","chapter":"17","verse":"25","text":"Kintu poila Tai bisi dukh pabo lagibo etu jamana manu khan hath pora."},{"book":"Luke","chapter":"17","verse":"26","text":"Jineka Noah laga homoi te hoisele, eneka din Manu laga Putro laga homoi te bhi eneka hobo17.26 Heb. 4:7; Mat. 24:37-39; Gen. 6:5-12."},{"book":"Luke","chapter":"17","verse":"27","text":"Taikhan kha luwa kori thakise, shadi kori thakise, aru jibon to duniya laga khushi pora moja kori thakise, utu din tak jitia Noah dangor naw bhitor te ghusi jaise, aru dangor hawa pani ahi kene manu ke khotom kori dise."},{"book":"Luke","chapter":"17","verse":"28","text":"Aru eneka din Lot laga homoi te bhi hoise- taikhan kha luwa nisa-panite moja kori thakise, ekjon-ekjon logote luwa-diya kori thakise, kunba ghor bonai thakise aru kunba kheti kori thakise:"},{"book":"Luke","chapter":"17","verse":"29","text":"kintu jitia Lot Sodom pora ulai ahise, akas pora jui ahi kene sob manu ke khotom kori dise17.29 Gen. 19:24; John 1:7; 2 Pet. 2:6."},{"book":"Luke","chapter":"17","verse":"30","text":"Aru eneka he din ahibo jitia Manu laga Putro wapas ahibo aru sob manu Taike dikhi pabo."},{"book":"Luke","chapter":"17","verse":"31","text":"Aru etu dinte, jun manu ghor uporte ase aru tai laga saman khan ghor te ase, taike etu saman lobole nimite nichete jabo nadibi; aru jun manu kheti te kaam kori ase, etu ke ghuri kene pichete sabole nadibi."},{"book":"Luke","chapter":"17","verse":"32","text":"Lot laga maiki ke yaad koribi17.32 Gen. 19:17, 26."},{"book":"Luke","chapter":"17","verse":"33","text":"Jun manu tai laga jibon bacha bole bisare tai harai dibo, kintu jun manu nijor jibon to Isor nimite harai diye tai bachibo."},{"book":"Luke","chapter":"17","verse":"34","text":"Moi tumikhan ke koi ase, etu rati te duijon ghumai thakibo. Ekjon ke uthai lobo, aru ekjon ke chari jabo."},{"book":"Luke","chapter":"17","verse":"35","text":"Aru etu nisena duita mahila eke jagate dhaan khundi thakibo. Ekjon ke uthai loijabo aru ekjon ke chari jabo."},{"book":"Luke","chapter":"17","verse":"36","text":"Duijon manu kheti te kaam kori thakibo, ekjon ke loijabo aru ekjon ke chari jabo.”"},{"book":"Luke","chapter":"17","verse":"37","text":"Titia taikhan pora Jisu ke koise, “Kot te Probhu?” Aru Tai pora taikhan ke koise, “Jun jagate manu laga gaw thake, ta te pucha mangso kha chiriya khan bhi joma kori kene thake17.37 Job 39:30.”"}]}