{"data":[{"book":"1 Samueri","chapter":"13","verse":"1","text":"Sauro akanga ava namakore makumi matatu paakava mambo, uye akatonga Israeri kwamakore makumi mana namaviri."},{"book":"1 Samueri","chapter":"13","verse":"2","text":"Sauro akasarudza varume vaIsraeri zviuru zvitatu; zviuru zviviri zvavo zvaiva naye paMikimashi nomunyika yamakomo yeBheteri, uye chiuru chimwe chete chaiva naJonatani paGibhea muBhenjamini. Vamwe vose akavadzosa kumisha yavo."},{"book":"1 Samueri","chapter":"13","verse":"3","text":"Jonatani akarwisa boka ravarwi vavaFiristia vakanga vari paGebha, vaFiristia vakazvinzwa. Uye Sauro akaridza hwamanda munyika yose akati, “VaHebheru, inzwai!”"},{"book":"1 Samueri","chapter":"13","verse":"4","text":"Uye Israeri yose yakanzwa nhau idzi dzokuti, “Sauro arwisa boka ravaFiristia, Israeri yava chinhu chinonyangadza pamberi pavaFiristia.” Zvino vanhu vakadanwa kuti vandobatana pamwe chete naSauro paGirigari."},{"book":"1 Samueri","chapter":"13","verse":"5","text":"VaFiristia vakaungana kuti varwise Israeri, vane zviuru zvitatu zvengoro, nezviuru zvitatu zvavachairi vengoro, navarwi vakawanda sejecha remhenderekedzo dzegungwa. Vakaenda vakandodzika misasa paMikimashi, kumabvazuva kweBhetiavheni."},{"book":"1 Samueri","chapter":"13","verse":"6","text":"Varume veIsraeri vakati vaona kuti zvinhu zvaipa uye kuti hondo yavo yakanga yamanikidzwa zvikuru, vakavanda mumapako nomumatenhere, pakati pamatombo, nomumakomba nomumigodhi yemvura."},{"book":"1 Samueri","chapter":"13","verse":"7","text":"Vamwe vaHebheru vakatoyambuka Jorodhani vakaenda kunyika yeGadhi neGireadhi."},{"book":"1 Samueri","chapter":"13","verse":"8","text":"Akamira kwamazuva manomwe, nguva yakanga yatarwa naSamueri; asi Samueri haana kuuya kuGirigari, uye varwi vaSauro vakatanga kupararira."},{"book":"1 Samueri","chapter":"13","verse":"9","text":"Saka akati, “Ndiunzirei chipiriso chinopiswa nezvipiriso zvokuyananisa.” Ipapo Sauro akapa chipiriso chinopiswa."},{"book":"1 Samueri","chapter":"13","verse":"10","text":"Achingopedza kupa chipiriso, Samueri akasvika, Sauro akaenda kundomukwazisa."},{"book":"1 Samueri","chapter":"13","verse":"11","text":"Samueri akati, “Waiteiko?”"},{"book":"1 Samueri","chapter":"13","verse":"12","text":"ndafunga kuti, ‘Zvino vaFiristia vachauya kuzondirwisa paGirigari, uye handisati ndatsvaka nyasha dzaJehovha.’ Naizvozvo ndazvimanikidza kuti ndipe chipiriso chinopiswa.”"},{"book":"1 Samueri","chapter":"13","verse":"13","text":"Samueri akati, “Waita zvoupenzi. Hauna kuchengeta murayiro wawakapiwa naJehovha Mwari wako; dai wanga wadaro, Jehovha angadai asimbisa umambo hwako pamusoro peIsraeri kwenguva yose."},{"book":"1 Samueri","chapter":"13","verse":"14","text":"Asi iye zvino umambo hwako hahuchagari; Jehovha azvitsvakira munhu anofadza mwoyo wake, akamugadza kuti ave mutungamiri wavanhu vake, nokuti hauna kuchengeta murayiro waJehovha.”"},{"book":"1 Samueri","chapter":"13","verse":"15","text":"Uye Samueri akabva paGirigari akakwidza akaenda kuGibhea muBhenjamini, uye Sauro akaverenga varume vaakanga anavo. Vaikarosvika mazana matanhatu."},{"book":"1 Samueri","chapter":"13","verse":"16","text":"Sauro nomwanakomana wake Jonatani navarume vaakanga anavo, vaigara muGibhea muBhenjamini, asi vaFiristia vakanga vakadzika misasa paMikimashi."},{"book":"1 Samueri","chapter":"13","verse":"17","text":"Vapambi vakabuda mumisasa yavaFiristia vari mumapoka matatu. Rimwe boka rakananga kuOfira munharaunda yeShuari,"},{"book":"1 Samueri","chapter":"13","verse":"18","text":"rimwe boka rakananga kuBhetihoroni, uye rechitatu rakananga kumuganhu wakatarisana noMupata weZebhoimi kurutivi rwerenje."},{"book":"1 Samueri","chapter":"13","verse":"19","text":"Zvino kwakanga kusina mupfuri munyika yeIsraeri nokuti vaFiristia vakanga vati, “Zvichida vaHebheru vangagadzira minondo kana mapfumo!”"},{"book":"1 Samueri","chapter":"13","verse":"20","text":"Naizvozvo vaIsraeri vose vaidzika kuvaFiristia kuti vandorodzerwa miromo yamagejo, mapiki, matemo namajeko."},{"book":"1 Samueri","chapter":"13","verse":"21","text":"Muripo wokurodzesa miromo yamagejo, namapiki, waiva zvikamu zviviri kubva muzvitatu zveshekeri13:21 magiramu angaita 8, uye muripo wokurodzesa forogo namatemo, nezvibayiso zvemombe waiva chikamu chimwe chete kubva muzvitatu cheshekeri13:21 magiramu angaita 4."},{"book":"1 Samueri","chapter":"13","verse":"22","text":"Saka pazuva rokurwa hapana murwi waSauro naJonatani aiva nomunondo kana pfumo muruoko rwake; Sauro chete nomwanakomana wake Jonatani ndivo vaiva nazvo."},{"book":"1 Samueri","chapter":"13","verse":"23","text":"Zvino boka ravarwi ravaFiristia rakanga rabuda richienda kumupata weMikimashi."}]}