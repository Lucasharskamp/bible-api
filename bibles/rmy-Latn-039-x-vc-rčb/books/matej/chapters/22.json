{"data":[{"book":"Matej","chapter":"22","verse":"1","text":"O Isus palem počnisarda te ćerel lenđe svato ande paramiče."},{"book":"Matej","chapter":"22","verse":"2","text":"“E nebesko Carstvosa si sago kana varesavo caro ćerel svaturja pire čhavešće."},{"book":"Matej","chapter":"22","verse":"3","text":"Thaj bičhaldas pire slugen te akharen okolen save sas akharde pe svaturja, ali von či kamline te aven."},{"book":"Matej","chapter":"22","verse":"4","text":"Palem bičhaldas aver slugen thaj phendas: Phen e akhardenđe: ‘Dik, pripremisardem tumenđe e gozba. Peklam o majlačho mas. Sa si spremno. Aven pe svaturja!’"},{"book":"Matej","chapter":"22","verse":"5","text":"A von či marisardine thaj đeletar svako pire dromesa, jek ande pire njive, aver đele te trguin."},{"book":"Matej","chapter":"22","verse":"6","text":"A okola save ačhiline astardine e carošće slugen, mardine len thaj mudardine len."},{"book":"Matej","chapter":"22","verse":"7","text":"Pe godova o caro holjajlo, thaj bičhaldas piri vojska te mudaren okolen save mudardine lešće slugen thaj te den jag lengo gav."},{"book":"Matej","chapter":"22","verse":"8","text":"A e slugenđe phendas: ‘Ake e svaturja si spremne, ali e akharde naj dostojne te aven."},{"book":"Matej","chapter":"22","verse":"9","text":"Askal džan pe droma avri andar o gav thaj akharen pe svaturja kas god araćhen.’"},{"book":"Matej","chapter":"22","verse":"10","text":"Gajda inkljistine godola sluge pe droma thaj ćidine sa okolen saven arakhline, e bilačhen thaj e lačhen. Thaj e sala pale svaturja pherdili."},{"book":"Matej","chapter":"22","verse":"11","text":"Ali kana o caro dijas andre te dićhel okolen save sas akharde, dikhlas okote jećhe manušes savo nas lačhardo ande svečane svaturjaće drze."},{"book":"Matej","chapter":"22","verse":"12","text":"Thaj phendas lešće: ‘Manuša, sar avilan akate bi e svaturjenđe drze?’ A o manuš ačhilo bi svatosko."},{"book":"Matej","chapter":"22","verse":"13","text":"Askal o caro phendas e slugenđe: ‘Phanden lešće vas thaj lešće pungre, thaj čhuden les avri ando majhanduk tunjariko, okote avela o roipe thaj o škripipe e dandenca katar e duk."},{"book":"Matej","chapter":"22","verse":"14","text":"Kaj but si akharde, ali si cara odabrane.’”"},{"book":"Matej","chapter":"22","verse":"15","text":"Askal e fariseja đele thaj dogovorisajle sar te astaren e Isuses ando svato."},{"book":"Matej","chapter":"22","verse":"16","text":"Thaj odlučisardine te bičhalen leste pire učenikonen zajedno e Irodešće manušenca te phučen les: “Sikamneja, džanas kaj phenes čačipe thaj či inćares khonikašći rig, niti dićhes ko si ko, nego sićares palo čačo drom e Devlesko."},{"book":"Matej","chapter":"22","verse":"17","text":"Akana phen amenđe so gndis tu? Dali tromal te delpes o porezo e rimske carošće ili te či delpes.”"},{"book":"Matej","chapter":"22","verse":"18","text":"A o Isus džanglas lenđe bilačhe gndurja thaj phendas: “Sostar kamen te crden man ande tumari zamka, licemerja?"},{"book":"Matej","chapter":"22","verse":"19","text":"Sikaven manđe e kovanica savjava poćinen o porez. Thaj phenava tumenđe.” Andine lešće e kovanica."},{"book":"Matej","chapter":"22","verse":"20","text":"A vo phučlas len: “Kasko si akava liko thaj o alav pe kovanica?”"},{"book":"Matej","chapter":"22","verse":"21","text":"A von phendine lešće: “E carosko.”"},{"book":"Matej","chapter":"22","verse":"22","text":"Kana godova ašundine zadivisajle, mukline les thaj đeletar."},{"book":"Matej","chapter":"22","verse":"23","text":"Godova đes aviline leste e sadukeja, save phenen kaj naj vaskrsenje, thaj phučline e Isuse:"},{"book":"Matej","chapter":"22","verse":"24","text":"“Sikavneja, o Mojsije phendas: ‘Ako varesavo manuš savo sas oženime merel, a nas les čhavra, neka lesko phral oženil pes lešće udovicava sar voj bijandasas čhaves savo avela nasledniko e mulesko thaj vazdela lešće potomstvo.’"},{"book":"Matej","chapter":"22","verse":"25","text":"Amende sas efta phrala. Prvo oženisajlo thaj mulo, pa pošto nas les čhavra lesko phral oženisajlo lešće romnjava."},{"book":"Matej","chapter":"22","verse":"26","text":"Isto gajda sas vi e dujto thaj e trito phralesa, pa sa gajda dži ke eftato phral."},{"book":"Matej","chapter":"22","verse":"27","text":"A posle savorende muli vi e romnji."},{"book":"Matej","chapter":"22","verse":"28","text":"Kašći askal voj avela romnji ando đes kana avela o vaskrsenje kana sas udajime pale sa efta phral?”"},{"book":"Matej","chapter":"22","verse":"29","text":"A o Isus phendas lenđe: “Hohaven tumen, kaj či pindžaren o Sveto Lil niti e Devlešći sila!"},{"book":"Matej","chapter":"22","verse":"30","text":"Kaj kana avela o vaskrsenje e manuša či ženina pes niti udajina pes, nego avena sar e anđelurja e Devlešće po nebo."},{"book":"Matej","chapter":"22","verse":"31","text":"Sigurno čitosardine ando Sveto Lil so o Del phendas tumenđe palo vaskrsenje andar e mule:"},{"book":"Matej","chapter":"22","verse":"32","text":"‘Me sem o Del e Avraamesko, e Isakosko, thaj Jakovesko’ save dumut muline. A o Del naj o Del e mulengo, nego e džudengo!”"},{"book":"Matej","chapter":"22","verse":"33","text":"Kana o but o them ašundas godova, čudinas pe lešće sikavipešće."},{"book":"Matej","chapter":"22","verse":"34","text":"Kana e fariseja ašundine kaj o Isus pire alavenca phandadas e sadukejengo muj, ćidinepe vi von,"},{"book":"Matej","chapter":"22","verse":"35","text":"a jek lendar savo sas sikavno e zakonesko phučlas e Isuse te crdel les ande zamka:"},{"book":"Matej","chapter":"22","verse":"36","text":"“Sikamneja, savi si majvažno zapovest ande Mojsijesko zakono?”"},{"book":"Matej","chapter":"22","verse":"37","text":"A o Isus phendas lenđe: “‘Volisar e Gospode ćire Devle saste ileja, ćire saste dušava, thaj ćire saste gođava!’"},{"book":"Matej","chapter":"22","verse":"38","text":"Godoja si prvo thaj maj važno zapovest."},{"book":"Matej","chapter":"22","verse":"39","text":"A e dujto zapovest si isto gajda važno: ‘Volisar ćire pašutnes sago korkoro tut!’"},{"book":"Matej","chapter":"22","verse":"40","text":"Sa aver zapovesti ande Mojsijesko zakono thaj sa e spisurja e prorokonenđe ačhen pe akala duj zapovesti.”"},{"book":"Matej","chapter":"22","verse":"41","text":"Dok e fariseja sas još zajedno, o Isus phučla len:"},{"book":"Matej","chapter":"22","verse":"42","text":"“So gndin palo Hristo, kasko si vo čhavo?”"},{"book":"Matej","chapter":"22","verse":"43","text":"A vo askal phučlas len: “Sostar askal o David nadahnime e Sveto Duhosa akharda e Hristo pire Gospodesa kana phenel:"},{"book":"Matej","chapter":"22","verse":"44","text":"‘Phendas o Gospod mungre Gospodešće:"},{"book":"Matej","chapter":"22","verse":"45","text":"Pa kana korkoro o David akhardas les pire Gospodeja, sar askal šaj avilosas lesko čhavo?”"},{"book":"Matej","chapter":"22","verse":"46","text":"Thaj khonikal či džanglas te odgovoril lešće ni alav. Katar godova đes khonikal majbut khanči či usudisajlo te phučel les."}]}