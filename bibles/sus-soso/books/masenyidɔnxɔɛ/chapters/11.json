{"data":[{"book":"Masenyi Dɔnxɔɛ","chapter":"11","verse":"1","text":"Wo xa wo Marigi Alatala xanu, wo tuubi a bɛ, wo xa a xa yaamari, a xa sɛriyɛ, a xa masenyi, nun a xa tɔnyi rabatu tɛmui birin."},{"book":"Masenyi Dɔnxɔɛ","chapter":"11","verse":"2","text":"Wo xa a kolon to lɔxɔɛ wo xa die mu Alatala xa kaabanako magaaxuxie toxi e ya ra. E mu wo Marigi Alatala xa sɛriyɛ mɛxi e tuli ra."},{"book":"Masenyi Dɔnxɔɛ","chapter":"11","verse":"3","text":"E mu a xa laamatunyie toxi Misira, a nun a naxan nabaxi Firawuna nun a xa bɔxi birin na."},{"book":"Masenyi Dɔnxɔɛ","chapter":"11","verse":"4","text":"E man mu fe toxi a naxan nabaxi Misira sɔɔrie ra, e xa soe nun gisee ra. E mu a to Ala Misira sɔɔrie madulaxi Kale Baa ma ki naxɛ, e to bira wo fɔxɔ ra, Alatala fa e birin halaki kerenyi ra."},{"book":"Masenyi Dɔnxɔɛ","chapter":"11","verse":"5","text":"E man mu fee toxi a naxee raba gbengberenyi ma beenun wo xa be li."},{"book":"Masenyi Dɔnxɔɛ","chapter":"11","verse":"6","text":"A naxa wo ratanga Datan nun Abirami ma, naxee findi Eliyabi xa di xɛmɛe ra Ruben bɔnsɔɛ ya ma. Isirayilakae birin ya xɔri, bɔxi naxa a rabi, a fa a raxutu e nun e xa denbayae birin ma, e xa kiri banxie, nun mixi birin ma naxee nu biraxi e fɔxɔ ra."},{"book":"Masenyi Dɔnxɔɛ","chapter":"11","verse":"7","text":"Wo tan nan yati bara fe belebelee to Alatala naxee rabaxi."},{"book":"Masenyi Dɔnxɔɛ","chapter":"11","verse":"8","text":"Na nan a toxi, wo lan wo xa yi sɛriyɛ rabatu n naxan xaranfe wo bɛ to lɔxɔɛ, alako wo xa limaniya sɔtɔ yi bɔxi masɔtɔfe ra wo na sigafe dɛnnaxɛ."},{"book":"Masenyi Dɔnxɔɛ","chapter":"11","verse":"9","text":"Wo xa yi raba alako wo xa bu bɔxi ma Alatala a kalixi naxan xa fe ra, a sofe ra wo babae nun e bɔnsɔɛe yi, xiɲɛ nun kumi gbegbe na bɔxi naxan ma."},{"book":"Masenyi Dɔnxɔɛ","chapter":"11","verse":"10","text":"Wo fama bɔxi naxan sɔtɔde, a mu luxi alɔ Misira bɔxi, wo kelixi dɛnnaxɛ. Misira tan, wo na gɛ xɛ sade, fo wo nu ye maxanin a ma laakɔɛ daaxi wo sanyi ra."},{"book":"Masenyi Dɔnxɔɛ","chapter":"11","verse":"11","text":"Wo fama bɔxi naxan sɔtɔde, geya nun gulunba yire na a ra, tunɛ ye naxan nafanma a fanyi ra."},{"book":"Masenyi Dɔnxɔɛ","chapter":"11","verse":"12","text":"Bɔxi na a ra wo Marigi Alatala ɲɛngi saxi naxan xɔn. A man fa mɛɛni a ma, keli ɲɛ fɔlɛ han ɲɛ ɲɔnyi."},{"book":"Masenyi Dɔnxɔɛ","chapter":"11","verse":"13","text":"Xa wo yi sɛriyɛ ratinmɛ a fanyi ra n naxan xaranxi wo bɛ yi ki to lɔxɔɛ, xa wo wo Marigi Alatala xanu, wo a xa sɛriyɛ raba bɔɲɛ fiixɛ ra nun wo nii ra,"},{"book":"Masenyi Dɔnxɔɛ","chapter":"11","verse":"14","text":"a tunɛ rafama nɛ wo xa bɔxi ma, ɲɛmɛ a nun sogofure, alako wo xa harige fanyi sɔtɔ, alɔ mɛngi, wɛni nɛɛnɛ, a nun ture."},{"book":"Masenyi Dɔnxɔɛ","chapter":"11","verse":"15","text":"A man ɲooge fan nafanma nɛ wo xa bɔxi ma wo xa xurusee naxan donma. Wo baloe gbegbe sɔtɔma nɛ, wo a don han wo luga."},{"book":"Masenyi Dɔnxɔɛ","chapter":"11","verse":"16","text":"Wo xa fe mɔɔli birin naba alako fefe yo naxa wo ba yi kira fanyi xɔn ma. Wo naxa wo igoro ala gbɛtɛe batufe ra."},{"book":"Masenyi Dɔnxɔɛ","chapter":"11","verse":"17","text":"Xa wo na fe mɔɔli raba, Alatala xɔnɔma nɛ wo ma. Na tɛmui a a niyama nɛ tunɛ mu fa sɔnɔn, sansi yo mu fanma bɔxi ma sɔnɔn, wo fa halaki yi bɔxi ma Alatala naxan soxi wo yi ra."},{"book":"Masenyi Dɔnxɔɛ","chapter":"11","verse":"18","text":"Wo xa yi sɛriyɛ rasabati wo bɔɲɛ ma nun wo nii ra. Wo nde xiri wo bɛlɛxɛ nun wo tigi ra tɔnxuma ra, alako wo naxa nɛɛmu a ra."},{"book":"Masenyi Dɔnxɔɛ","chapter":"11","verse":"19","text":"Wo xa a xaran wo xa die ra wo xa banxie kui, wo xa biyaasie kui, wo sa tɛmui, wo keli tɛmui."},{"book":"Masenyi Dɔnxɔɛ","chapter":"11","verse":"20","text":"Wo xa a sɛbɛ wo xa banxie nun wo xa naadɛe ma."},{"book":"Masenyi Dɔnxɔɛ","chapter":"11","verse":"21","text":"Na nan a toma wo xa simaya nun wo xa die xa simaya xɔn kuyama bɔxi ma Alatala naxan laayidixi wo benbae bɛ han duniɲa raɲɔnyi."},{"book":"Masenyi Dɔnxɔɛ","chapter":"11","verse":"22","text":"Xa wo yi sɛriyɛ rabatu a rabatu ki ma, n naxan xaranxi wo bɛ, xa wo wo Marigi Alatala xanu, xa wo wo ɲɛrɛ a xa kira xɔn ma, xa wo bira a fɔxɔ ra,"},{"book":"Masenyi Dɔnxɔɛ","chapter":"11","verse":"23","text":"Alatala fama nɛ yi sie birin keride wo ya xɔri, wo fa nɔ e ra, naxee gbangbalan wo bɛ, naxee sɛnbɛ gbo wo bɛ."},{"book":"Masenyi Dɔnxɔɛ","chapter":"11","verse":"24","text":"Wo na wo sanyi ti dɛnnaxɛ birin ma, naa findima wo gbe nan na. Wo xa bɔxi italama keli gbengberenyi ma han Liban, keli Efirati xure ma han Mediteran Baa ra."},{"book":"Masenyi Dɔnxɔɛ","chapter":"11","verse":"25","text":"Mixi yo mu suusama tide wo ya ra. Wo na siga bɔxi naxan yo ma, wo Marigi Alatala a niyama nɛ mɛnnikae xa gaaxu wo ya ra, e bɔɲɛ mini alɔ a masenxi wo bɛ ki naxɛ."},{"book":"Masenyi Dɔnxɔɛ","chapter":"11","verse":"26","text":"Wo a mato, n bara barakɛ nun dankɛ sa wo ya i to."},{"book":"Masenyi Dɔnxɔɛ","chapter":"11","verse":"27","text":"Xa wo wo Marigi Alatala xa sɛriyɛ rabatu a rabatu ki ma, n naxan soxi wo yi ra to, wo barakɛ sɔtɔma nɛ."},{"book":"Masenyi Dɔnxɔɛ","chapter":"11","verse":"28","text":"Kɔnɔ xa wo mu wo Marigi Alatala xa sɛriyɛ ratinmɛ, xa wo wo ba kira xɔn ma n naxan soxi wo yi ra to, xa wo bira ala gbɛtɛe fɔxɔ ra wo mu naxee kolon, wo dankɛ nan sɔtɔma."},{"book":"Masenyi Dɔnxɔɛ","chapter":"11","verse":"29","text":"Wo Marigi Alatala na wo xanin bɔxi ma a fama naxan sode wo yi ra, wo dubɛ masenyi tima Garisimi geya nan fari, wo dankɛ masenyi tima Ebali geya nan fari."},{"book":"Masenyi Dɔnxɔɛ","chapter":"11","verse":"30","text":"Na geyae na Yurudɛn naakiri nan ma, kira xanbi ra naxan na sogegorode, Kanaankae xa bɔxi ma naxee sabatixi Araba, Giligali ya tagi, More wuri belebele fɛ ma."},{"book":"Masenyi Dɔnxɔɛ","chapter":"11","verse":"31","text":"Wo na Yurudɛn igiri sigafe ra bɔxi ma wo Marigi Alatala dɛnnaxɛ sofe wo yi ra, mɛnni findima wo gbe nan na, wo man fa sabati naa."},{"book":"Masenyi Dɔnxɔɛ","chapter":"11","verse":"32","text":"Wo lan nɛ wo xa fɛntɛn yi sɛriyɛ nun yi yaamarie ma, n naxee soxi wo yi ra to lɔxɔɛ."}]}