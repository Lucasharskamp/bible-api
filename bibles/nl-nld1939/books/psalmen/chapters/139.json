{"data":[{"book":"Psalmen","chapter":"139","verse":"1","text":"Voor muziekbegeleiding. Een psalm van David. Jahweh, Gij doorschouwt mij volmaakt, Gij zijt het, die mij doorgrondt;"},{"book":"Psalmen","chapter":"139","verse":"2","text":"Gij kent mijn zitten en staan, En verstaat mijn gedachten van verre."},{"book":"Psalmen","chapter":"139","verse":"3","text":"Gij meet mijn lopen en liggen, Zijt met al mijn wegen vertrouwd;"},{"book":"Psalmen","chapter":"139","verse":"4","text":"Ja, er komt geen woord op mijn tong, Of Gij kent het nauwkeurig, o Jahweh!"},{"book":"Psalmen","chapter":"139","verse":"5","text":"Gij omsluit mij van achter en voren, En houdt mij geheel in uw hand."},{"book":"Psalmen","chapter":"139","verse":"6","text":"Te wonderlijk is mij uw weten, Te hoog: ik kan het niet vatten."},{"book":"Psalmen","chapter":"139","verse":"7","text":"Waar zou ik ooit uw geest ontlopen, Uw aanschijn kunnen ontvluchten?"},{"book":"Psalmen","chapter":"139","verse":"8","text":"Stijg ik ten hemel: Gij zijt er; Daal ik in het dodenrijk af: Gij zijt er!"},{"book":"Psalmen","chapter":"139","verse":"9","text":"Sla ik de wieken als het morgenrood uit, En laat ik mij neer aan de grenzen der zee:"},{"book":"Psalmen","chapter":"139","verse":"10","text":"Ook daar nog leidt mij uw hand, En houdt uw rechter mij vast."},{"book":"Psalmen","chapter":"139","verse":"11","text":"Al zeg ik: Ha, de duisternis zal mij bedekken, De nacht mij verschuilen:"},{"book":"Psalmen","chapter":"139","verse":"12","text":"Dan maakt duisternis zelfs het niet donker voor U, Straalt de nacht als de dag, het donker als licht!"},{"book":"Psalmen","chapter":"139","verse":"13","text":"Want Gij hebt mijn nieren geschapen, Mij in de schoot van mijn moeder gevormd:"},{"book":"Psalmen","chapter":"139","verse":"14","text":"Ik dank U voor het ontzaglijk wonder van mijn ontstaan, En voor uw heerlijke werken."},{"book":"Psalmen","chapter":"139","verse":"15","text":"Gij hebt ook mijn ziel zorgvuldig gekend, En mijn gebeente bleef voor U niet verborgen, Toen ik in dat geheimvolle oord werd geschapen, Kunstig bewerkt in de diepten der aarde."},{"book":"Psalmen","chapter":"139","verse":"16","text":"Uw ogen hebben mijn vormeloze leden aanschouwd, In uw boek stonden ze allen beschreven: Ook de dagen, waarop ze werden gemaakt, Voordat er nog één van bestond."},{"book":"Psalmen","chapter":"139","verse":"17","text":"Maar hoe ondoorgrondelijk zijn ùw gedachten voor mij, Hoe overweldigend is haar getal, o mijn God;"},{"book":"Psalmen","chapter":"139","verse":"18","text":"Ga ik ze tellen, ze zijn talrijker nog dan het zand, En als ik ontwaak, is mijn geest met U bezig!"},{"book":"Psalmen","chapter":"139","verse":"19","text":"Dood dan de bozen, o God, En laat de bloeddorstigen ver van mij blijven:"},{"book":"Psalmen","chapter":"139","verse":"20","text":"Die zich tegen uw plannen verzetten, En uw raadsbesluiten willen verijdelen."},{"book":"Psalmen","chapter":"139","verse":"21","text":"Zou ik niet haten, die U haten, o Jahweh, Niet walgen van wie tegen U opstaan?"},{"book":"Psalmen","chapter":"139","verse":"22","text":"Ik haat ze zo fel, als ik haten kan, Mijn eigen vijanden zullen ze zijn!"},{"book":"Psalmen","chapter":"139","verse":"23","text":"Beproef mij, o God, en doorgrond mijn hart, Toets mij, en ken mijn gedachten:"},{"book":"Psalmen","chapter":"139","verse":"24","text":"Zie, of ik op de weg der ongerechtigheid ben; Breng mij dan terug op het eeuwige pad!"}]}