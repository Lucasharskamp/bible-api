{"data":[{"book":"1 Thessalonia","chapter":"1","verse":"1","text":"Paul le Silas khat-um Timothy in,"},{"book":"1 Thessalonia","chapter":"1","verse":"2","text":"Keini'n Pathian kinnina rakip-ah nangni kinnangaidon, halli pha rakip ah nangni ngai rakipsik Pathian kinminpaak."},{"book":"1 Thessalonia","chapter":"1","verse":"3","text":"Ajarchu eini Pathian khat-um Nipa maikuungnga nangni inngamna kha chuonna ningtho, nangni minriangna khan chuon ranak-ah ningtho, halli Nipumi Jisu Christa diang ningngamna kacheet kha keini'n kinngaidon."},{"book":"1 Thessalonia","chapter":"1","verse":"4","text":"Ulenai ngai, nangni Pathian in naminriangnga ama sik-ah nangni inakadang kha keini'n kinjet."},{"book":"1 Thessalonia","chapter":"1","verse":"5","text":"Ajarchu keini'n nangnidiang Chong Kahoi kinheichoi kha, chongbit emak, takkha ranakle inruoiya Ratha Inthiang khat-um khawa akadik puikatung malungthuulna kha-um eii. Keini'n nangnile niom suomlai khan nangni thanasik, angtho thoa kin-omme tikha nangni'n ningjet."},{"book":"1 Thessalonia","chapter":"1","verse":"6","text":"Nangni'n Poongna akatamtak ningdei innum, Ratha Inthiangnga inphut roknachong akajuo kha ningmujei: nangni'n keini khat-um Pumi omchan kha ningjuijei. Chuon 17:5-9"},{"book":"1 Thessalonia","chapter":"1","verse":"7","text":"Khawa jarra nangni'n Macedonia khat-um Achaia ah kaom akangamna rakipdiang minkhina inkhat kha ning-ejei."},{"book":"1 Thessalonia","chapter":"1","verse":"8","text":"Ajarchu nangni diangnga inphut ah Pumi jarra chong kha Macedonia le Achaia rampumpui inthangbit emak, takkha Pathian ningngamna jar kha-um amun rakip atungjei. Khawa jarra khawa kheella eini'n rilsik arei iteii ommakjei."},{"book":"1 Thessalonia","chapter":"1","verse":"9","text":"Nangnidiang kinhonglai ningnaleidon, halli akatuun le akaringchak Pathian sepa thonasik ah, kutbool pathian ngai ningmathaanna jar,"},{"book":"1 Thessalonia","chapter":"1","verse":"10","text":"halli akajuosik Pathian lunghongna ah inphut nakasanpa, Pathian in kathiya inphut iminring Asapa Jisu kha marwaanna inphut akajuosik ningngaak kha mi rakip in inriljei."}]}