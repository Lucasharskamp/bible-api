{"data":[{"book":"Lukasi","chapter":"4","verse":"1","text":"Yesu kawuka lweni Yoludani amemili Mfuki Mng'alili, Mfuki Mng'alili kamlongosha kucheja."},{"book":"Lukasi","chapter":"4","verse":"2","text":"Aku kayeshiwa na Lijangavandu kwa majuva milongu mchechi. Chipindi chila chosi, kalya chindu ha na pavapitili majuva vala njala yamtamili."},{"book":"Lukasi","chapter":"4","verse":"3","text":"Topi Mwafu kamuwombela, “Kucha yuwi kuva mwana wa Chapanga, uliwombeli ligonguveli ali livi libumunda.”"},{"book":"Lukasi","chapter":"4","verse":"4","text":"Yesu kamuyangula, “Mayandiku vakuwomba, ‘Mundu akwikala kwa kulya chilivi weka hela ha.’ ”"},{"book":"Lukasi","chapter":"4","verse":"5","text":"Pambeli Lijangavandu kamtola mbaka pambindi, tepu kamulangusha wutwa shonda sha mumlima."},{"book":"Lukasi","chapter":"4","verse":"6","text":"Lijangavandu kamuwombela, “Dandikugayili uwesu na ukomi muwutwa na findu afi fyosi, fyanyimbili na nenga nguwesha kumugayila mundu yoyosi yindimudayila."},{"book":"Lukasi","chapter":"4","verse":"7","text":"Afi fyosi dafivi fyaku, kucha pawundundamila nenga”."},{"book":"Lukasi","chapter":"4","verse":"8","text":"Yesu kamuyangula, “Yiyandikiwa mumayandiku, ‘Umtundamili Chapanga waku na umkimbanikili mweni weka hela!’ ”"},{"book":"Lukasi","chapter":"4","verse":"9","text":"Lijangavandu kamtola Yesu mbaka Yelusalemu pambindi ya nyumba ya Chapanga na kamuwombela, “Kucha yuwi Mwana wa Chapanga, widangi pasi."},{"book":"Lukasi","chapter":"4","verse":"10","text":"Liyandikiwa, ‘Chapanga dalayilili makungu vaki vakuyangi.’"},{"book":"Lukasi","chapter":"4","verse":"11","text":"Kandi, ‘Davakuyangi mumawoku vawu, ukotoo kuponikela mumigonguveli.’ ”"},{"book":"Lukasi","chapter":"4","verse":"12","text":"Lakini Yesu kamuyangula, “Mayandiku vakudeta, ‘Kotoo kumuyesha Chapanga Bambu waku.’”"},{"book":"Lukasi","chapter":"4","verse":"13","text":"Lijangavandu palimuyeshili kala kwa deha shosi pambeli limleka mbaka chipindi chijumiliwi pachifika."},{"book":"Lukasi","chapter":"4","verse":"14","text":"Yesu kawuya Galilaya kufuma kucheja kamema liwovi lya Mfuki Mng'alili, milandu yaki yikwila mbembu shosi sha pabehi."},{"book":"Lukasi","chapter":"4","verse":"15","text":"Mweni aveli akuwula munyumba sha kudadavila, pajumiwa na vandu vosi."},{"book":"Lukasi","chapter":"4","verse":"16","text":"Topi Yesu ayendili Nasaleti, pala pakulilili na Lijuva lya Kupumulila, ayingilili munyumba ya kudadavila kucha washovililili, awolukili kusoma filongu fya nyanyi kwa lishu likomi."},{"book":"Lukasi","chapter":"4","verse":"17","text":"Kapokela chitabu cha mbuyi wa Chapanga Isaya, kagubutula na kapasoma pavayandikili:"},{"book":"Lukasi","chapter":"4","verse":"18","text":"“Mfuki wa Bambu kava na nenga,"},{"book":"Lukasi","chapter":"4","verse":"19","text":"na kulandula chipindi chifika"},{"book":"Lukasi","chapter":"4","verse":"20","text":"Yesu pasomili kala, achigubikili chila chitabu, kamgayila ndumindumi, pambeli kayikala pasi, vandu vosi yivavelili munyumba ya kudadavila vamfulutulila mesu."},{"book":"Lukasi","chapter":"4","verse":"21","text":"Mweni kuvawombela, “Lyandiku ali nalelu liva ngimu wumupikanishili.”"},{"book":"Lukasi","chapter":"4","verse":"22","text":"Vosi vanovelwa nendu na mweni, vakayikang'anikeyi filongu fya nyanyi fyadetili. Vadeta, “Ayu mwana wa Yosefu nda?”"},{"book":"Lukasi","chapter":"4","verse":"23","text":"Mweni kavawombela, “Nakaka damung'ombeli detelu ayi, ‘Mwilwana ayilowoli mweni.’ Na damdeti, ‘Fyosi fitupikinishili fiwugolili kula Kapelinaumu, ufigoli kandi apa paluvagha yaku.’"},{"book":"Lukasi","chapter":"4","verse":"24","text":"Nguvawombela naha,” kayendelela kudeta, “Mbuyi akujumiliwa ng'odu pamulima waki."},{"book":"Lukasi","chapter":"4","verse":"25","text":"“Mpikanishi! Nakaka pavavelili vangalimlyangu vatangalili mlima wa Isilaeli chipindi cha Eliya. Chipindi achi ndonya yalekili kutonya kwa myaka mitatu na myesi sita, kwavelili na njala ngomi mlima wosi."},{"book":"Lukasi","chapter":"4","verse":"26","text":"Hata naha, Eliya kalayiliwa ng'odu kwa yoyosi yula, ila kwa mdala yaveli ngalimlyangu wa Salefati aku Sidoni."},{"book":"Lukasi","chapter":"4","verse":"27","text":"Kandi, kumlima wa Isilaeli Chipindi cha Mbuyi wa Chapanga Elisha pavelili na vandu vatangalili vavelili na ukalava. Hata naha, kwa hela yoyosi vang'alili ila Namani mwenikaya wa mlima wa Siliya.”"},{"book":"Lukasi","chapter":"4","verse":"28","text":"Vosi vavelili mula munyumba ya kudadavila pavapikanishili fila vakalalili munu."},{"book":"Lukasi","chapter":"4","verse":"29","text":"Vawoloka, vamfumisha panji ya mbwani yawu yivajengili kufidunda, vamyegha mbaka mungwaji ya chidunda achi ili vamdangili pasi."},{"book":"Lukasi","chapter":"4","verse":"30","text":"Lakini Yesu kapita pagati yawu, kayenda."},{"book":"Lukasi","chapter":"4","verse":"31","text":"Pambeli Yesu kayenda Kapelinaumu boma ya Galilaya, kavawula vandu Mulijuva lya Kupumulila."},{"book":"Lukasi","chapter":"4","verse":"32","text":"Vakayikang'anikeyi fyawuleyi nongwa akafundisheyi kwa uwesu."},{"book":"Lukasi","chapter":"4","verse":"33","text":"Mula munyumba ya kudadavila mwavelili mundu yamkwelili chinyamkela akalalili, akawuteyi kwa lishu likomi,"},{"book":"Lukasi","chapter":"4","verse":"34","text":"“Yayooo! Kuva na liki na yufwi, yuwi Yesu wa Nasaleti? Wuli kwisa kutumalila? Ngumanya yuwi kwa ghani, yuwi kuva Mng'alili wa Chapanga!”"},{"book":"Lukasi","chapter":"4","verse":"35","text":"Yesu akumlakalila yula Chinyamkela, padeta, “Matu! Umfumi mundu ayu!” Chinyamkela yula amfumili pamuwishili mundu yula pasi, afumili ngajila kumugobola."},{"book":"Lukasi","chapter":"4","verse":"36","text":"Vandu vosi vayikanganika vakawombaneyi veni, “Achi chindu liki chadeta? Nongwa kwa uwesu na liwovi, kavawombela finyamkela vafumi na veni vakufuma!”"},{"book":"Lukasi","chapter":"4","verse":"37","text":"Milandu ya Yesu yipikanika mwambu wula wosi."},{"book":"Lukasi","chapter":"4","verse":"38","text":"Yesu afumili mula munyumba ya kudadavila, kayenda kaya ya Simoni. Nafyala mundu Simoni, avelili na mususa, vamuluva amulowoli."},{"book":"Lukasi","chapter":"4","verse":"39","text":"Yesu kayisa kawoloka pabehi yaki, kawulakalila msusa wula, weni wumleka. Mau yula bahala pala katandamuka kavakimbanikila."},{"book":"Lukasi","chapter":"4","verse":"40","text":"Lijuva palidibeyi, vosi vakaveli na vatami vawu vavayeghili kwa mweni, akavavikilili mawoku vaki, kavalowola vosi."},{"book":"Lukasi","chapter":"4","verse":"41","text":"Finyamkela vakavafumili vandu vatangalili, vakawuteyi pavadeta, “Yuwi ndi mwana wa Chapanga!”"},{"book":"Lukasi","chapter":"4","verse":"42","text":"Chilawu yaki pamalavila, Yesu awukili ayendili kuyififa. Vandu vaveli vakumsaka. Vandu vala pavafikili pavelili, vayeshili kumkanisha akotoo kuwuka."},{"book":"Lukasi","chapter":"4","verse":"43","text":"Lakini mweni avawombilili, “Ngudayila kuvawombela Chilongu cha Nyanyi cha wutwa wa kumbindi kwa Chapanga milima yimonga wuwu, ndi Chapanga wanayishili kwanongwa ayi.”"},{"book":"Lukasi","chapter":"4","verse":"44","text":"Aveli akuvalandulila munyumba sha kudadavila shosi kula Yudeya."}]}