{"data":[{"book":"ایوب","chapter":"36","verse":"1-2","text":"حوصله کن و به آنچه که دربارهٔ خدا می‌گویم گوش بده."},{"book":"ایوب","chapter":"36","verse":"3","text":"من با دانش وسیع خود به تو نشان خواهم داد که خالق من عادل است."},{"book":"ایوب","chapter":"36","verse":"4","text":"بدان کسی که در مقابل تو ایستاده، مردی فاضل است و آنچه می‌گوید عین حقیقت می‌باشد."},{"book":"ایوب","chapter":"36","verse":"5","text":"فهم و دانایی خدا کامل است. او قادر به انجام هر کاری است، با وجود این کسی را خوار نمی‌شمارد."},{"book":"ایوب","chapter":"36","verse":"6","text":"او بدکاران را بی‌سزا نمی‌گذارد و به داد مظلومان می‌رسد."},{"book":"ایوب","chapter":"36","verse":"7","text":"از نیکان حمایت کرده، آنها را چون پادشاهان سرافراز می‌نماید و عزت ابدی به آنها می‌بخشد."},{"book":"ایوب","chapter":"36","verse":"8","text":"هرگاه در زحمت بیفتند و اسیر و گرفتار شوند،"},{"book":"ایوب","chapter":"36","verse":"9","text":"خدا اعمال گناه‌آلود و تکبر ایشان را که موجب گرفتاریشان شده به آنها نشان می‌دهد"},{"book":"ایوب","chapter":"36","verse":"10","text":"و به ایشان کمک می‌کند که به سخنان او توجه نمایند و از گناه دست بکشند."},{"book":"ایوب","chapter":"36","verse":"11","text":"اگر به او گوش داده، از او اطاعت کنند، آنگاه تمام عمر شادمان و خوشبخت خواهند بود؛"},{"book":"ایوب","chapter":"36","verse":"12","text":"و اگر گوش ندهند، در جنگ هلاک شده، در جهل و نادانی خواهند مرد."},{"book":"ایوب","chapter":"36","verse":"13","text":"اشخاص خدانشناس در دل خود خشم را می‌پرورانند و حتی وقتی خدا آنها را تنبیه می‌کند از او کمک نمی‌طلبند."},{"book":"ایوب","chapter":"36","verse":"14","text":"آنها به سوی فساد و هرزگی کشیده می‌شوند و در عنفوان جوانی می‌میرند."},{"book":"ایوب","chapter":"36","verse":"15","text":"خدا به‌وسیلۀ سختی و مصیبت با انسان سخن می‌گوید و او را از رنجهایش می‌رهاند."},{"book":"ایوب","chapter":"36","verse":"16","text":"خدا می‌خواهد تو را از این سختی و مصیبت برهاند و تو را کامیاب سازد تا بتوانی در امنیت و وفور نعمت زندگی کنی."},{"book":"ایوب","chapter":"36","verse":"17","text":"اما در حال حاضر فکرت با داوری شریران درگیر است. نگران نباش داوری و عدالت اجرا خواهند شد."},{"book":"ایوب","chapter":"36","verse":"18","text":"مواظب باش کسی با رشوه و ثروت، تو را از راه راست منحرف نسازد."},{"book":"ایوب","chapter":"36","verse":"19","text":"فریاد تو به جایی نخواهد رسید و با همۀ تلاشهای سختت نمی‌توانی از این تنگنا آزاد شوی."},{"book":"ایوب","chapter":"36","verse":"20","text":"در آرزوی فرا رسیدن شب نباش، تا مردم را از مکانشان بیرون بِکِشی.36‏:20 معنی آیات ۱۸ تا ۲۰ در عبری نامفهوم است."},{"book":"ایوب","chapter":"36","verse":"21","text":"از گناه دوری کن، زیرا خدا این گرفتاری را به همین سبب فرستاده است تا تو را از گناه دور نگه دارد."},{"book":"ایوب","chapter":"36","verse":"22","text":"بدان که قدرت خدا برتر از هر قدرتی است. کیست که مثل او بتواند به انسان تعلیم دهد؟"},{"book":"ایوب","chapter":"36","verse":"23","text":"چه کسی می‌تواند چیزی به خدا یاد دهد و یا او را به بی‌انصافی متهم سازد؟"},{"book":"ایوب","chapter":"36","verse":"24","text":"به یاد داشته باش که کارهای او را تجلیل کنی، کارهایی که مردمان در وصف آنها سراییده‌اند."},{"book":"ایوب","chapter":"36","verse":"25","text":"همهٔ مردم کارهای خدا را مشاهده می‌کنند، هر چند از درک کامل آنها عاجزند."},{"book":"ایوب","chapter":"36","verse":"26","text":"زیرا خدا به قدری عظیم است که نمی‌توان او را آنچنان که باید شناخت و به ازلیت وی پی برد."},{"book":"ایوب","chapter":"36","verse":"27","text":"او بخار آب را به بالا می‌فرستد و آن را به باران تبدیل می‌کند."},{"book":"ایوب","chapter":"36","verse":"28","text":"سپس ابرها آن را به فراوانی برای انسان فرو می‌ریزند."},{"book":"ایوب","chapter":"36","verse":"29","text":"آیا واقعاً کسی چگونگی گسترده شدن ابرها در آسمان و برخاستن غرش رعد از درون آنها را می‌فهمد؟"},{"book":"ایوب","chapter":"36","verse":"30","text":"ببینید چگونه سراسر آسمان را با برق روشن می‌سازد، ولی اعماق دریا همچنان تاریک می‌ماند."},{"book":"ایوب","chapter":"36","verse":"31","text":"خدا با کارهای حیرت‌انگیز خود غذای فراوان در دسترس همهٔ انسانها قرار می‌دهد."},{"book":"ایوب","chapter":"36","verse":"32","text":"او دستهای خود را با تیرهای آتشین برق پر می‌کند و هر یک از آنها را به سوی هدف پرتاب می‌نماید."},{"book":"ایوب","chapter":"36","verse":"33","text":"رعد او از فرا رسیدن طوفان خبر می‌دهد؛ و حتی حیوانات نیز از آمدن آن آگاه می‌شوند."}]}