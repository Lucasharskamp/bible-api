{"data":[{"book":"Genesis","chapter":"22","verse":"1","text":"Щиты ус, Турәм щи верәт йўпийән Авраам эвәԓты вер артаԓәсԓы. Пӑ щиты ԓўвеԓа йастәс: «Авраам!» Ԓўв йŏхԓы йастәс: «Ма щи»."},{"book":"Genesis","chapter":"22","verse":"2","text":"Турәм йастәс: «Сӑм вŏшән тӑйты аратәԓ и пŏхен, Исаак пŏхен, ўйи пӑ Мориа мўва мӑна; пӑ щита и кев ўр Ма нӑӈен аԉԓәм, щита ԓўвеԓ йира туты урәӈән нŏх ўщиты»."},{"book":"Genesis","chapter":"22","verse":"3","text":"Авраам аԓәӈсӑхат аԓәӈ нŏх киԓәс, осёл войәԓ нŏх киртсәԓы, кӑт энәмты митху пӑ Исаак пŏхәԓ пӑтән ўсԓы; йир ўщитты урәӈән тўт йўх хӑлытәс, пӑ щӑԓта нŏх ԓŏйәс пӑ Турәм аԉәм тӑха пеԓа мӑнәс."},{"book":"Genesis","chapter":"22","verse":"4","text":"Хуԓмет хӑтәԓән Авраам хўвәԓта щи тӑха шийаԓәсԓы."},{"book":"Genesis","chapter":"22","verse":"5","text":"Энәмты митхуйӈәна Авраам йастәс: «Нын тӑта осёл войән пиԓән хӑщатән, мин пӑ пŏхем пиԓән тŏхи мӑнԓәмән пӑ пойәкщәԓмән, пӑ щӑԓта нын хŏщайән йŏхԓы йŏхәтԓәмән»."},{"book":"Genesis","chapter":"22","verse":"6","text":"Авраам йир ўщитты тўт йўх ўс, пӑ Исаак пŏхәԓа шӑнша пŏтсәԓы; ԓўв пӑ йоша тўт пӑ кеши ўс, пӑ ԓын йӑха мӑтсәтән."},{"book":"Genesis","chapter":"22","verse":"7","text":"Щӑԓта Исаак Авраам ащеԓ пеԓа пŏтәртты питәс, пӑ йастәс: «Ащийэ!» Ԓўв пӑ йŏхԓы йастәс: «Хŏты, пŏхийэ». Пŏхәԓ йастәс: «Тӑта тўт йўх пӑ тўт, хŏта пӑ йира ўщитты ош пŏшәх?»"},{"book":"Genesis","chapter":"22","verse":"8","text":"Авраам йастәс: «Турәм Ԓўвеԓа йира ўщитты ош уйәтәԓ, пŏхийэ». Пӑ ԓын йӑха йэԓԓы мӑтсәӈән."},{"book":"Genesis","chapter":"22","verse":"9","text":"Щӑԓта Турәм йастәм тӑхайа йŏхәтсәтән; Авраам щита йирасты нŏрәм верәс, тўт йўхәт пŏнәс, пӑ Исаак пŏхәԓ йӑрман йирасты нŏрма йўхәт эԓты пŏтсәԓы."},{"book":"Genesis","chapter":"22","verse":"10","text":"Щӑԓта Авраам ԋиншәмтыйәс пӑ кеши аԓэмәс, пŏхәԓ пŏткәты урәӈән."},{"book":"Genesis","chapter":"22","verse":"11","text":"Туп Турәм Куща ангел турәм эԓты ԓўв пеԓайәԓ ўваԓтәс: «Авраам! Авраам!» Ԓўв йастәс: «Ма щи»."},{"book":"Genesis","chapter":"22","verse":"12","text":"Ангел йастәс: «Пŏхен эԓты йошен аԓ аԓми пӑ ԓўв пиԓәԓән нэмәԓты аԓ вера, ин Ма уйәтԓэм, Турәм эԓты нӑӈ пӑԓԓән, пӑ аратәԓ и пŏхен Мӑнэма мӑты ӑт щаԉәтсэн»."},{"book":"Genesis","chapter":"22","verse":"13","text":"Щӑԓта Авраам йŏхԓы ӑӈкәрмәс пӑ кащаԓәсԓы: тӑта щи, ԓын йўпанән хӑш похәлән оӈәтԓаԓән ош йŏвәртымаԓ. Авраам мӑнәс, ош ўсԓы пӑ пŏхәԓ йўкана йира ўщитты тусԓы."},{"book":"Genesis","chapter":"22","verse":"14","text":"Авраам щи тӑха нэмән мӑсԓы: Иегова-ире22:14 Иегова-ире – (евр.) «Турәм Куща уйәтәԓ»;. Щишән интӑм унты йастәԓа: «Турәм Куща кевән уйәтты питԓа»."},{"book":"Genesis","chapter":"22","verse":"15","text":"Щӑԓта Турәм Куща ангел кимет пўш турәм эԓты Авраам пеԓа йасәӈ тӑйәс"},{"book":"Genesis","chapter":"22","verse":"16","text":"пӑ щиты йастәс: «Мӑнэмән йасәӈ мӑԓәм, Турәм Куща йастәԓ, тӑм вер вермен урәӈән, нӑӈ пŏхен, аратәԓ и пŏхен ӑт щаԉәтсэн,"},{"book":"Genesis","chapter":"22","verse":"17","text":"щишән Ма нӑӈен ар йӑмән мӑԓэм пӑ нӑӈ тыхәԓ тэԓэн арәԓ ара йиԓ, турәм хусәт арата пӑ щарәс сыԓ сэй хиш арата; ԓыв пиԓԓаԓән ԉаԉәсты ŏтәт вошԓаԓ нӑӈ тыхәԓ тэԓэн ԓыв йошԓаԓа пайәтԓәԓаԓ;"},{"book":"Genesis","chapter":"22","verse":"18","text":"нӑӈ тыхԓэн хўват мўв ԓŏватән уԓты мирәт хŏԓ йӑмән мӑԓайәт нӑӈ Ма йасӈема хуԓтмәмен урәӈән»."},{"book":"Genesis","chapter":"22","verse":"19","text":"Щӑԓта Авраам энәмты митхуйӈәԓаԓ хŏща йŏхтәс, пӑ щӑԓта хŏԓ йӑха Вирсавияйа мӑтсәт; Авраам Вирсавия тӑхайән уԓты хӑщәс."},{"book":"Genesis","chapter":"22","verse":"20","text":"Щи верәт йўпийән Авраам айкеԓән йŏхәтса, йастәса: «Нахор апщена Милка имеԓ ищи пŏхәт сэма пайәтмаԓ:"},{"book":"Genesis","chapter":"22","verse":"21","text":"оԓәӈ ŏтәԓ Уц, Вуз апщеԓ, Кемуил, Арам ащи,"},{"book":"Genesis","chapter":"22","verse":"22","text":"Кесед, Хазо, Пилдаш, Идлаф пӑ Вафуил»."},{"book":"Genesis","chapter":"22","verse":"23","text":"Вафуил эԓты Ревекка сэма питәс. Ԋийәԓ пŏх Милка сэма пайтәс, Нахор икеԓа, Авраам апщийа."},{"book":"Genesis","chapter":"22","verse":"24","text":"Нахор Реума нэмпи ай нэӈәԓ Тевах, Гахам, Тахаш пӑ Мааха ищи сэма пайтәс."}]}