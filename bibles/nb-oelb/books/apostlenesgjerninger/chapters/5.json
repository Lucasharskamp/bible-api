{"data":[{"book":"Apostlenes gjerninger","chapter":"5","verse":"1","text":"En annen mann, som het Ananias, solgte en eiendom sammen med kona si Saffira."},{"book":"Apostlenes gjerninger","chapter":"5","verse":"2","text":"Men han overlot bare en del av salgsbeløpet til utsendingene. Sammen hadde Saffira og Ananias blitt enige om å beholde resten av pengene for seg selv."},{"book":"Apostlenes gjerninger","chapter":"5","verse":"3","text":"Da sa Peter: ”Ananias, hvorfor har du sluppet Satan inn i hjertet ditt? Hvordan kunne du finne på å påstå at dette var hele beløpet, når du visste at du hadde stukket unna en del? Du har løyet for Guds Hellige Ånd!"},{"book":"Apostlenes gjerninger","chapter":"5","verse":"4","text":"Jordstykket var jo ditt, og du kunne selge det eller beholde det alt etter som du ville. Når du nå hadde solgt, var det din sak å bestemme hvor mye du ville gi. Hvordan kunne du gjøre noe slikt? Det var ikke for oss du løy, men for Gud.”"},{"book":"Apostlenes gjerninger","chapter":"5","verse":"5","text":"Da Ananias hørte disse ordene, falt han død om på gulvet. Alle som hørte om det som skjedde, ble lamslått av redsel."},{"book":"Apostlenes gjerninger","chapter":"5","verse":"6","text":"Noen yngre menn kom og svøpte ham inn og bar ham ut og begravde ham."},{"book":"Apostlenes gjerninger","chapter":"5","verse":"7","text":"Omkring tre timer seinere kom kona til Ananias dit, uten å vite hva som hadde skjedd med mannen."},{"book":"Apostlenes gjerninger","chapter":"5","verse":"8","text":"Peter spurte henne: ”Disse pengene som dere ga oss, var det hele beløpet dere fikk for jordstykket?”"},{"book":"Apostlenes gjerninger","chapter":"5","verse":"9","text":"Da sa Peter: ”Hvordan kunne du og mannen din bli enige om å gjøre noe slikt, tenk å forsøke å lyve for Guds Ånd? De skrittene du nettopp nå hører nærme seg utenfor døren, det er skrittene til de mennene som har begravd mannen din. Nå skal de også bære deg ut.”"},{"book":"Apostlenes gjerninger","chapter":"5","verse":"10","text":"I samme øyeblikk falt hun sammen foran Peter og døde. Da de unge mennene kom inn og fikk se at hun var død, bar de også henne ut og begravde henne ved siden mannen hennes."},{"book":"Apostlenes gjerninger","chapter":"5","verse":"11","text":"Hele menigheten, og alle andre som hørte om dette, var rystet og sjokkert."},{"book":"Apostlenes gjerninger","chapter":"5","verse":"12","text":"Utsendingene gjorde mange merkelige mirakler blant folket. De troende møtte hverandre regelmessig på det stedet i templet som ble kalt Salomos buegang."},{"book":"Apostlenes gjerninger","chapter":"5","verse":"13","text":"Ingen andre våget å blande seg med dem, men folket hadde stor respekt for de troende."},{"book":"Apostlenes gjerninger","chapter":"5","verse":"14","text":"Flere og flere begynte å tro på Herren Jesus, både menn og kvinner."},{"book":"Apostlenes gjerninger","chapter":"5","verse":"15","text":"Da de hørte om miraklene som utsendingene gjorde, bar de ut syke på gatene og la dem på liggematter og bårer for at i det minste skyggen fra Peter kunne falle på dem når han gikk forbi."},{"book":"Apostlenes gjerninger","chapter":"5","verse":"16","text":"Til og med fra byene og småstedene rundt Jerusalem kom det mange. De tok med seg syke og personer som var besatt av onde ånder, og alle ble helbredet."},{"book":"Apostlenes gjerninger","chapter":"5","verse":"17","text":"Øverstepresten og tilhengerne hans, som var saddukeere5:17 Sadukeerne var et religiøst parti blant jødene. De trodde verken på evig liv, engler eller ånder., ble misunnelige da de så alt utsendingene gjorde."},{"book":"Apostlenes gjerninger","chapter":"5","verse":"18","text":"Derfor fikk de arrestert og fengslet dem."},{"book":"Apostlenes gjerninger","chapter":"5","verse":"19","text":"Men om natten kom en engel fra Herren og åpnet portene til fengslet og slapp dem ut, og han sa:"},{"book":"Apostlenes gjerninger","chapter":"5","verse":"20","text":"”Gå og still dere fram i templet og fortell alt om det nye livet for folket.”"},{"book":"Apostlenes gjerninger","chapter":"5","verse":"21","text":"Utsendingene var lydige mot oppfordringen. Tidlig på morgenen gikk de til templet og begynte å undervise."},{"book":"Apostlenes gjerninger","chapter":"5","verse":"22","text":"Men da tjenerne kom til fengslet, var ikke utsendingene der. Mannen vendte tilbake til rådet og rapporterte:"},{"book":"Apostlenes gjerninger","chapter":"5","verse":"23","text":"”Portene til fengslet var låste og vaktene sto utenfor, men da vi åpnet, var det ingen der.”"},{"book":"Apostlenes gjerninger","chapter":"5","verse":"24","text":"Da offiseren ved tempelvakten og øversteprestene hørte dette, ble de forskrekket og undret seg over hva som kunne ha skjedd."},{"book":"Apostlenes gjerninger","chapter":"5","verse":"25","text":"På samme tid kom noen og fortalte at de mennene som de hadde fengslet, nå sto i templet og underviste folket."},{"book":"Apostlenes gjerninger","chapter":"5","verse":"26","text":"Offiseren gikk dit sammen med vaktene og hentet utsendingene, men uten vold, for de var redde for å bli lynsjet av folket."},{"book":"Apostlenes gjerninger","chapter":"5","verse":"27","text":"Da utsendingene ble stilt fram for Det jødiske rådet, begynte øverstepresten å forhøre dem og sa:"},{"book":"Apostlenes gjerninger","chapter":"5","verse":"28","text":"”Vi forbød dere strengt å tale eller undervise om denne mannen. Likevel har dere fylt hele Jerusalem med undervisningen deres. Dere anklager oss for å ha drept ham!”"},{"book":"Apostlenes gjerninger","chapter":"5","verse":"29","text":"Peter og de andre utsendingene svarte: ”Det er viktigere å være lydig mot Gud enn å være lydig mot mennesker."},{"book":"Apostlenes gjerninger","chapter":"5","verse":"30","text":"Våre forfedres Gud vakte Jesus opp fra de døde, etter at dere hadde hengt ham på et kors og drept ham."},{"book":"Apostlenes gjerninger","chapter":"5","verse":"31","text":"Ja, Gud har opphøyet ham og satt ham på sin høyre side for at han skal regjere.5:31 Den som sitter på Guds høyre side, deler hans makt og regjerer sammen med ham. Han har gjort ham til en høvding som frelste oss ved å ta straffen for våre synder på seg, slik at Israels folk kan vende om til Gud og få tilgivelse."},{"book":"Apostlenes gjerninger","chapter":"5","verse":"32","text":"Vi har selv sett dette skje og kan vitne om at det er sant. Det kan også Guds Hellige Ånd bekrefte, den Ånd han gir til alle som lyder ham.”"},{"book":"Apostlenes gjerninger","chapter":"5","verse":"33","text":"Da medlemmene i rådet hørte dette, ble de rasende og ville drepe utsendingene."},{"book":"Apostlenes gjerninger","chapter":"5","verse":"34","text":"Da grep en av fariseerne5:34 Fariseerne var et religiøst parti blant jødene. De var svært nøye med å følge hele Moseloven. i rådet inn, han het Gamaliel og var en skriftlærd5:34 Fariseerne var eksperter på loven, som er et annet navn for hele den jødiske Skriften, det vil si Bibelens første del, den som vi kaller Det gamle testamente. som hele folket respekterte. Han reiste seg og ba om at utsendingene skulle bli ført ut av retten en stund."},{"book":"Apostlenes gjerninger","chapter":"5","verse":"35","text":"Så vendte han seg til sine kolleger og sa: ”Israelitter5:35 Israelitter er et annet navn på jødene. Israelitt betyr etterkommere til Israel. Han hadde en sønn som het Juda, og som har gitt navn til jødene., tenk dere nøye om før dere gjør noe med disse mennene!"},{"book":"Apostlenes gjerninger","chapter":"5","verse":"36","text":"Bråkmakere kommer og går. For et tid siden var det en tvilsom type ved navn Teudas, som ga seg ut for å være noe. Han hadde rundt regnet 400 mann som sluttet seg til ham. Men da han ble drept, spredde tilhengerne seg til alle kanter og bevegelsen døde ut."},{"book":"Apostlenes gjerninger","chapter":"5","verse":"37","text":"På den tiden da skatteregistreringen fant sted, dukket Judas fra Galilea opp. Han fikk med seg mange tilhengere, men også han ble drept, og alle som fulgte ham ble spredd."},{"book":"Apostlenes gjerninger","chapter":"5","verse":"38","text":"Derfor foreslår jeg at dere lar disse mennene være i fred og tillater at de går herfra. Dersom det de holder på med bare er menneskelige påfunn, da vil det hele snart renne ut i sanden."},{"book":"Apostlenes gjerninger","chapter":"5","verse":"39","text":"Dersom bevegelsen derimot er fra Gud, da kan dere likevel ikke stoppe den. Vær på vakt at dere ikke kjemper mot selveste Gud!”"},{"book":"Apostlenes gjerninger","chapter":"5","verse":"40","text":"Medlemmene i rådet aksepterte forslaget hans. De kalte utsendingene inn og nøyde seg med å la dem bli pisket. Etterpå la de på nytt ned forbud mot at de skulle undervise om Jesus, og så fikk de gå."},{"book":"Apostlenes gjerninger","chapter":"5","verse":"41","text":"Men utsendingene dro fra retten lykkelige over at Gud hadde vurdert at de var verdige til å bli vanæret på grunn av troen på Jesus."},{"book":"Apostlenes gjerninger","chapter":"5","verse":"42","text":"Hver dag fortsatte de å undervise både i templet og i hjemmene. Til alle spredde de det glade budskapet om at Jesus er Messias, den lovede kongen."}]}