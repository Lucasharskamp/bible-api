{"data":[{"book":"2 Korinćanima","chapter":"13","verse":"1","text":"Ovo je treći put što vam dolazim. U Svetome pismu piše da se kazna za svaki prekršaj mora temeljiti na iskazu dvojice ili trojice svjedoka.13:1 Ponovljeni zakon 19:15."},{"book":"2 Korinćanima","chapter":"13","verse":"2","text":"Kad sam drugi put došao k vama, rekao sam onima koji su zgriješili i svima ostalima—a to vam ponavljam i sada, iako odsutan—da ih, kad ponovno dođem, neću poštedjeti."},{"book":"2 Korinćanima","chapter":"13","verse":"3","text":"Jer vi hoćete dokaz da iz mene govori Krist—a on prema vama nije slab, nego je snažna sila među vama."},{"book":"2 Korinćanima","chapter":"13","verse":"4","text":"Jer, iako je u slabosti raspet, ipak živi u moćnoj Božjoj sili. Tako smo i mi u njemu slabi, ali ipak ćemo po moćnoj Božjoj sili živjeti da vam služimo."},{"book":"2 Korinćanima","chapter":"13","verse":"5","text":"Preispitajte se živite li u skladu sa svojom vjerom. Možete li sebe prepoznati kao ljude u kojima prebiva Krist? Ako ne možete, niste položili ispit."},{"book":"2 Korinćanima","chapter":"13","verse":"6","text":"Nadam se da shvaćate kako ja na tome ispitu nisam pao."},{"book":"2 Korinćanima","chapter":"13","verse":"7","text":"Molimo Boga da vi ne činite nikakva zla, ne zato da bi se naša služba kod vas pokazala uspješnom, već da biste vi trajno činili dobro čak i ako smo mi bili neuspješni."},{"book":"2 Korinćanima","chapter":"13","verse":"8","text":"Protiv istine ne možemo učiniti ništa—već samo za istinu."},{"book":"2 Korinćanima","chapter":"13","verse":"9","text":"Radujemo se kad god smo mi slabi, a vi jaki. Molimo se da bivate sve savršenijima."},{"book":"2 Korinćanima","chapter":"13","verse":"10","text":"Pišem vam ovo u odsutnosti, prije nego što dođem, da ne bih morao oštro s vama postupati kad budem nazočan. Jer vlast koju mi je Gospodin dao želim uporabiti za vašu izgradnju, a ne da vas srušim."},{"book":"2 Korinćanima","chapter":"13","verse":"11","text":"I na posljetku, braćo: radujte se, težite da budete savršeni, hrabrite jedni druge, živite u slozi i miru, pa će Bog ljubavi i mira biti s vama!"},{"book":"2 Korinćanima","chapter":"13","verse":"12","text":"Pozdravite jedni druge svetim cjelovom u Gospodinu. Pozdravljaju vas svi sveti."},{"book":"2 Korinćanima","chapter":"13","verse":"13","text":"Neka milost našega Gospodina Isusa Krista, Božja ljubav i zajednica Svetoga Duha budu sa svima vama!"}]}