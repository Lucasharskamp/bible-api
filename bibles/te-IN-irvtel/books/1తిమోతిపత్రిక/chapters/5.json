{"data":[{"book":"1 తిమోతి పత్రిక","chapter":"5","verse":"1","text":"వయసులో పెద్దవాణ్ణి కఠినంగా మందలించ వద్దు. అతనిని తండ్రిగా భావించి హెచ్చరించు."},{"book":"1 తిమోతి పత్రిక","chapter":"5","verse":"2","text":"యువకులను సోదరులుగా, వయసు పైబడిన స్త్రీలను తల్లులుగా, యువతులను సోదరీలుగా ఎంచి పూర్ణ పవిత్రతతో హెచ్చరించు."},{"book":"1 తిమోతి పత్రిక","chapter":"5","verse":"3","text":"నిజమైన వితంతువులను గౌరవించు."},{"book":"1 తిమోతి పత్రిక","chapter":"5","verse":"4","text":"అయితే ఏ వితంతువుకైనా పిల్లలు గాని, మనవలు గాని ఉంటే, వీరు మొదట తమ ఇంటివారి పట్ల తమ బాధ్యతలు నిర్వర్తిస్తూ, తమ తల్లిదండ్రులకు ప్రత్యుపకారం చేయడం నేర్చుకోవాలి. ఇది దేవునికి ఎంతో ఇష్టం."},{"book":"1 తిమోతి పత్రిక","chapter":"5","verse":"5","text":"నిజంగా వితంతువు ఒక్కతే ఉండి, దేవుని మీదనే తన నమ్మకం పెట్టుకుని, ఆయన సాయం కోసం రేయింబగళ్ళు ప్రార్ధిస్తూ, విన్నపాలు చేస్తూ ఉంటుంది."},{"book":"1 తిమోతి పత్రిక","chapter":"5","verse":"6","text":"అయితే విలాసాల్లో బతికే వితంతువు బతికి ఉన్నా చచ్చినట్టే."},{"book":"1 తిమోతి పత్రిక","chapter":"5","verse":"7","text":"వారు నింద పాలు కాకుండేలా వీటిని కూడా బోధించు."},{"book":"1 తిమోతి పత్రిక","chapter":"5","verse":"8","text":"ఎవడైనా తన బంధువులను, మరి ముఖ్యంగా తన స్వంత ఇంటివారిని పోషించకపోతే వాడు విశ్వాసాన్ని వదులుకున్న వాడు. అలాటివాడు అవిశ్వాసి కన్నా చెడ్డవాడు."},{"book":"1 తిమోతి పత్రిక","chapter":"5","verse":"9","text":"అరవై ఏళ్ళ కంటే ఎక్కువ వయస్సు ఉండి, గతంలో ఒక్క పురుషుడికే భార్యగా ఉన్న స్త్రీని మాత్రమే విధవరాలిగా నమోదు చెయ్యి."},{"book":"1 తిమోతి పత్రిక","chapter":"5","verse":"10","text":"ఆమె మంచి పనుల్లో పేరు పొంది ఉండాలి. అంటే, పిల్లలను పెంచడం, ఆతిథ్యం ఇవ్వడం, పవిత్రుల పాదాలు కడగడం, కష్టాల్లో ఉన్నవారికి సాయం చేయడం, లేదా ప్రతి మంచి పనీ చేయడానికి పూనుకుని ఉండడం. అలాటి వారిని విధవరాళ్ళ జాబితాలో చేర్చవచ్చు."},{"book":"1 తిమోతి పత్రిక","chapter":"5","verse":"11","text":"పడుచు వితంతువులను లెక్కలో చేర్చవద్దు. క్రీస్తుకు విరోధంగా వారి వాంఛలు ఎక్కువైపోతే పెళ్ళి చేసుకోవాలనుకుంటారు."},{"book":"1 తిమోతి పత్రిక","chapter":"5","verse":"12","text":"ఇలా వారు తమ మొదటి నిర్ణయాన్ని వదిలేసి తమ మీదికి అపరాధం తెచ్చుకుంటారు."},{"book":"1 తిమోతి పత్రిక","chapter":"5","verse":"13","text":"వారు ఇంటింటికీ తిరుగుతూ, సోమరులవుతారు. అంతేగాక, వారు పనికిమాలిన మాటలు మాటలాడుతూ, వాగుడుకాయలై ఇతరుల విషయాల్లో తల దూర్చేవారుగా తయారవుతారు."},{"book":"1 తిమోతి పత్రిక","chapter":"5","verse":"14","text":"కాబట్టి యువతులు పెళ్ళి చేసుకుని పిల్లలను కని ఇంటి పనులు చూసుకుంటూ, శత్రువుకు నిందించే అవకాశమివ్వకుండా ఉండాలని నా ఉద్దేశం."},{"book":"1 తిమోతి పత్రిక","chapter":"5","verse":"15","text":"ఇప్పటికే కొంతమంది దారి తప్పి సాతాను వెంట వెళ్ళిపోయారు."},{"book":"1 తిమోతి పత్రిక","chapter":"5","verse":"16","text":"ఏ విశ్వాసురాలి ఇంట్లోనైనా వితంతువులు ఉంటే, వారి గురించిన భారం సంఘానికి లేకుండా ఆమె తానే వారికి సహాయం చేయాలి."},{"book":"1 తిమోతి పత్రిక","chapter":"5","verse":"17","text":"చక్కగా నడిపించే పెద్దలను, ముఖ్యంగా వాక్యోపదేశంలో, బోధలో కష్టపడే వారిని, రెండింతలు గౌరవానికి యోగ్యులుగా పరిగణించాలి."},{"book":"1 తిమోతి పత్రిక","chapter":"5","verse":"18","text":"ఇందుకు అనుగుణంగా లేఖనంలో, “కళ్ళం నూర్చే ఎద్దు మూతికి చిక్కం పెట్టవద్దు” అనీ, “పనివాడు తన జీతానికి అర్హుడు” అనీ ఉంది."},{"book":"1 తిమోతి పత్రిక","chapter":"5","verse":"19","text":"ఇద్దరు ముగ్గురు సాక్షులుంటేనే తప్ప సంఘ పెద్ద మీద నిందారోపణ అంగీకరించ వద్దు."},{"book":"1 తిమోతి పత్రిక","chapter":"5","verse":"20","text":"మిగతా వారు భయపడేలా పాపం చేసిన వారిని అందరి ఎదుటా గద్దించు."},{"book":"1 తిమోతి పత్రిక","chapter":"5","verse":"21","text":"విరోధ బుద్ధితో గానీ భేద భావంతో గానీ ఏమీ చేయక ఈ నియమాలను పాటించాలని దేవుని ఎదుటా, క్రీస్తు యేసు ఎదుటా, దేవుడు ఎన్నుకున్న దూతల ఎదుటా నిన్ను ఆజ్ఞాపిస్తున్నాను."},{"book":"1 తిమోతి పత్రిక","chapter":"5","verse":"22","text":"ఎవరి మీదా త్వరపడి చేతులుంచవద్దు. ఇతరుల పాపాల్లో భాగం పంచుకోవద్దు. నిన్ను నీవు పవిత్రునిగా ఉండేలా చూసుకో."},{"book":"1 తిమోతి పత్రిక","chapter":"5","verse":"23","text":"ఇక నుండి నీళ్ళు మాత్రమే గాక నీ కడుపులో తరచుగా వచ్చే వ్యాధి కోసం కొద్దిగా ద్రాక్షారసం తాగు."},{"book":"1 తిమోతి పత్రిక","chapter":"5","verse":"24","text":"కొందరి పాపాలు స్పష్టంగా తెలుస్తున్నాయి. అవి వారి తీర్పుకు ముందే నడుస్తున్నాయి. మరి కొంతమంది పాపాలు వారి వెంటే వెళుతున్నాయి."},{"book":"1 తిమోతి పత్రిక","chapter":"5","verse":"25","text":"అలాగే కొన్ని మంచి పనులు స్పష్టంగా కనిపిస్తాయి. మిగిలిన వాటిని సైతం దాచి ఉంచడం సాధ్యం కాదు."}]}