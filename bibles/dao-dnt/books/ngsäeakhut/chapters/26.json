{"data":[{"book":"Ngsäea Khut","chapter":"26","verse":"1","text":"Akipah naw Pawluh üng, “Na mäta phäh ngthu pyen lawa” a ti. Pawluh naw, a kut säng lü, a ngsungkhameinak pyen lawki;"},{"book":"Ngsäea Khut","chapter":"26","verse":"2","text":"“Sangpuxang Akipah aw, Judahe naw ami na khyaknak naküt üng, ka ngsungeinak ngthu tuhngawi na hmaia ka pyen khaia akyaka phäha, dawki ngai veng;"},{"book":"Ngsäea Khut","chapter":"26","verse":"3","text":"Judahea thum ja ngcuhnak naküt aktäa ksingki. Na mlung msaü lü na na ngaih vaia ni nghui na veng."},{"book":"Ngsäea Khut","chapter":"26","verse":"4","text":"“Ka dik ham üng ihawkba ka ve khawiki ti cun Judah khyange avan naw na ksingkie. Akcüka kamäta pe ja Jerusalema ihawkba ka kcün ka sumei pi ksingkie."},{"book":"Ngsäea Khut","chapter":"26","verse":"5","text":"Judah jumnak thum üng aktäa ling lü, Pharisea ka kya khawi cän ajana na ksingkie, ami pyen vai ta saksi na u se."},{"book":"Ngsäea Khut","chapter":"26","verse":"6","text":"Kami pupaea vei Pamhnam naw a jah peta khyütam äpeinaka phäha kei hia ka ngdüi law khaia na pawh ve u,"},{"book":"Ngsäea Khut","chapter":"26","verse":"7","text":"amhnüp amthan Pamhnam hjawkhah u lü kami khyange pasang xaleihngihe naw ami yahei vaia äpeikie. Ahina äpeinaka phäh Judahe naw na mkatei ve u ahlüng säih sangpuxang aw."},{"book":"Ngsäea Khut","chapter":"26","verse":"8","text":"Hin üng veki khyange naw ise Pamhnam naw khyangkthi mtho beki ti hin, am a nami jum thei ni?"},{"book":"Ngsäea Khut","chapter":"26","verse":"9","text":"“Kei naw pi Nazaret Jesuha ngming cawkei lü, ka pawh khawh naküt cun ka bikia ka na ngai law khawiki."},{"book":"Ngsäea Khut","chapter":"26","verse":"10","text":"Ahin hin Jerusalema ka bilo khawiki. Ktaiyü ngvaiea veia bilawnak thei ana yah lü, Mhnama khyang khawhae thawngim üng ka ja khyum khawiki; ami jah hnim vai üng kei naw pi ami thih vaia ka täng khawiki."},{"book":"Ngsäea Khut","chapter":"26","verse":"11","text":"Sinakok k'uma jah mkhuimkha lü, ami jumeinak ami cehtak vai khawvei ka pawh khawiki. Aktäa ka mlung na uiawng se, pe kcea ka mlüha vekie pi ka jah mkhuimkha khaia ka cit hü khawiki."},{"book":"Ngsäea Khut","chapter":"26","verse":"12","text":"“Ahina phäh vaia Ktaiyü ngvaiea vei ana yah lü Damatet mlüha ka citki."},{"book":"Ngsäea Khut","chapter":"26","verse":"13","text":"Sangpuxang aw, ka ceh mhnüp nglunga kyaki, ka jah cehpüia khyange ja kei pei cu nghngi kthaka vaiki akvai cun khan üngkhyüh vai lawki ka hmuh."},{"book":"Ngsäea Khut","chapter":"26","verse":"14","text":"Kami van mdek üng kyu u ngüse, Hebru am, ‘Sawluh, Sawluh, i vai na na mkhuimkhaki ni? Se naw a mahpaa kcung a leha mäiha i vai namät naw namät na pawhki ni?’ tia, kthai ka ngjak."},{"book":"Ngsäea Khut","chapter":"26","verse":"15","text":"‘Bawipa aw, nang u ni?’ ka ti. Acunüng, Bawipa naw, ‘Kei Jesuh, na mkhuimkhaa ka kyaki."},{"book":"Ngsäea Khut","chapter":"26","verse":"16","text":"Acunsepi, tho law lü; na khaw am ngdüi lawa. Ka ning mpya vaia na veia tuhngawi ka ngdang lawki. Nang naw tungawi na h26:16: Cangcim avang üng am vekeia phäh.mu cun jah mtheh lü malama i ka ning mhnuh khai ti cun ka pyen khai."},{"book":"Ngsäea Khut","chapter":"26","verse":"17","text":"Isarel khyange naküt ja Khyangmjükceea kut üngka naw ka ning yung khai; ami mik na ja mdeisak khaia, ami veia ning tüih veng."},{"book":"Ngsäea Khut","chapter":"26","verse":"18","text":"Ami mik jah mdeisak lü, nghmüp üngka naw akvaia na jah nghlatsak khaia khawyama johit üngka naw Mhnama veia ja nghlatsak lü, kei ami na jumeinak am ami mkhyekatnake jah mhläta lü Pamhnama xüe khyange am atänga hnün ami yah vaia ni’ a ti."},{"book":"Ngsäea Khut","chapter":"26","verse":"19","text":"“Acunakyase, sangpuxang Akipah aw, khankhawa ka, ngdannak cun am kcanga veng."},{"book":"Ngsäea Khut","chapter":"26","verse":"20","text":"26:20: Ngs 9:20,28,29Akcüka Damatet ja Jerusalema kaea veia, Judah pe naküta kaea veia, khyangmjükcee veia pi, ngjutnaka nglawia bi bi u lü, ngjut u lü Pamhnama veia ami nghlat lawnak vaia, ka jah mthehki ni."},{"book":"Ngsäea Khut","chapter":"26","verse":"21","text":"Ahina phäha ni, Judahe naw temple k'uma na man u lü, ami na hnim hlü."},{"book":"Ngsäea Khut","chapter":"26","verse":"22","text":"Acunsepi, Pamhnama na yungnaka phäha tuhngawi cäpa, hin üng adik ja akdämea veia ka saksi pyen veng. I pyen akcea am kya sahmae ja Mosi naw ami na pyen cun küm law khai ti cun ni ka jah ksinghüsak,"},{"book":"Ngsäea Khut","chapter":"26","verse":"23","text":"Mesijah cun mkhuimkhanak khamei lü, thihnak üngka naw akcüka tho beki tia küikyannaka mawng cun khyangmjükcee jah Judahe veia ka sangki,” a ti."},{"book":"Ngsäea Khut","chapter":"26","verse":"24","text":"Acukba Pawluh naw a ngsungkhameinak pyen lü, Festuh angsanga ngpyang lü, “Pawluh aw, ang veki; na ngtheingkhawng khawha naw ning yusak ve” a ti."},{"book":"Ngsäea Khut","chapter":"26","verse":"25","text":"Acunsepi, Pawluh naw, “Akhlüngtai, Festuh aw, am ang veng; ngthu kcang ka pyenki ni."},{"book":"Ngsäea Khut","chapter":"26","verse":"26","text":"Sangpuxang Akipah aw! Hina ngthu avan na ksingkia kyase na veia ling lü ka pyen theiki. Hina mawng avan na süm khaia ka ngaiki. I pi thup vai am ve ti cun pi na ksingki."},{"book":"Ngsäea Khut","chapter":"26","verse":"27","text":"Sangpuxang Akipah aw, sahmaea na jah jumki aw? Na jumkia ka ksingki” a ti."},{"book":"Ngsäea Khut","chapter":"26","verse":"28","text":"Akipah naw Pawluh üng, “Asängca üng Khritjana ka thawn khaia na ngaiki aw?” a ti."},{"book":"Ngsäea Khut","chapter":"26","verse":"29","text":"Pawluh naw, “Asänga pi kyase, khawveia pi kyase, nang däka am kyakia, tuhngawi ka pyen ngjaki naküt pi, keia kba ami ve law hnga vaia, mthiyüi am khun käh nikia, Pamhnama veia ka ktaiyüki ni” a ti."},{"book":"Ngsäea Khut","chapter":"26","verse":"30","text":"Sangpuxang, pe uki, Berani ja ami peia ngawhkie ngdüi law u lü;"},{"book":"Ngsäea Khut","chapter":"26","verse":"31","text":"a jah cehtak käna, “Hina khyang hin hnim vai ja thawngim üng kyum vaia i pi am pawh” tia ngthähki he."},{"book":"Ngsäea Khut","chapter":"26","verse":"32","text":"Acunüng, Akipah naw Festuh üng, “Hina khyang naw Romah Emperoa veia a pha vaia am a ngtänga ta hlät vai sü” a ti."}]}