{"data":[{"book":"UMakho","chapter":"6","verse":"1","text":"UJesu wasuka lapho waya edolobheni lakibo, ehamba labafundi bakhe."},{"book":"UMakho","chapter":"6","verse":"2","text":"Kwathi ngeSabatha wafundisa esinagogweni, abanengi abamuzwayo bamangala."},{"book":"UMakho","chapter":"6","verse":"3","text":"Kanti angithi nguye yini umbazi lo? Kayisindodana kaMariya yini le, umnewabo kaJakhobe, loJosefa, loJuda loSimoni? Odadewabo angithi bakhona khonapha?” Lokho kwenza bamsola."},{"book":"UMakho","chapter":"6","verse":"4","text":"UJesu wathi kubo, “Umphrofethi kalalo udumo kuphela edolobheni lakibo, phakathi kwezihlobo zakhe lendlini yakwabo.”"},{"book":"UMakho","chapter":"6","verse":"5","text":"Wayengeke enze izimangaliso khona, ngaphandle kokubeka izandla ebantwini abalutshwana abagulayo ukuba abasilise."},{"book":"UMakho","chapter":"6","verse":"6","text":"Njalo wamangaliswa yikusilela kwabo ekukholweni."},{"book":"UMakho","chapter":"6","verse":"7","text":"Wabiza abalitshumi lambili beza kuye, wabathumela ngababili wabapha amandla phezu kwemimoya emibi."},{"book":"UMakho","chapter":"6","verse":"8","text":"Imilayo yakhe yayiyile: “Lingathwali lutho kuloluhambo ngaphandle kwentonga, lingathwali isinkwa, isikhwama loba yimali emabhantini enu."},{"book":"UMakho","chapter":"6","verse":"9","text":"Ligqoke amanyathela kodwa lingathwali esinye isigqoko."},{"book":"UMakho","chapter":"6","verse":"10","text":"Lapho lingena endlini ethile, hlalani khona lize lisuke kulelodolobho."},{"book":"UMakho","chapter":"6","verse":"11","text":"Nxa indawo ethile ingalamukeli loba ingalilaleli, dlulani kuleyondawo lithintithe uthuli ezinyaweni zenu kube yibufakazi bokubalahla.”"},{"book":"UMakho","chapter":"6","verse":"12","text":"Basuka bahamba betshumayela ukuthi abantu kabaphenduke."},{"book":"UMakho","chapter":"6","verse":"13","text":"Bakhupha amadimoni amanengi njalo bagcoba abantu abanengi abagulayo ngamafutha babasilisa."},{"book":"UMakho","chapter":"6","verse":"14","text":"Inkosi uHerodi yezwa ngalokhu, ngoba ibizo likaJesu laselisaziwa kakhulu. Abanye babesithi, “UJohane uMbhaphathizi uvukile kwabafileyo, yikho amandla amangalisayo esebenza kuye.”"},{"book":"UMakho","chapter":"6","verse":"15","text":"Abanye bathi, “Ungu-Elija.”"},{"book":"UMakho","chapter":"6","verse":"16","text":"Kodwa kwathi uHerodi ekuzwa lokhu wathi, “UJohane, indoda engayiquma ikhanda usevukile kwabafileyo!”"},{"book":"UMakho","chapter":"6","verse":"17","text":"Ngoba uHerodi yena ngokwakhe wayekhuphe ilizwi lokuthi uJohane abanjwe, wathi kabotshwe aphoselwe entolongweni. Wakwenza lokho ngenxa kaHerodiyasi, umfazi womfowabo uFiliphu ayesemthethe."},{"book":"UMakho","chapter":"6","verse":"18","text":"Ngoba uJohane wayelokhu esithi kuHerodi, “Kawuvunyelwa ukuthi uthathele umfowenu umfazi.”"},{"book":"UMakho","chapter":"6","verse":"19","text":"Ngakho uHerodiyasi wahlala elesikhwili loJohane efuna ukumbulala. Kodwa waswela indlela yokumbulala,"},{"book":"UMakho","chapter":"6","verse":"20","text":"ngoba uHerodi wayemesaba uJohane emvikela, ngokumazi ukuthi wayeyindoda elungileyo njalo engcwele. Nxa wayemuzwa uJohane, wayedideka kakhulu, kodwa ethanda ukumlalela."},{"book":"UMakho","chapter":"6","verse":"21","text":"Ekucineni lafika elingaliyo. Ngelanga lesikhumbuzo sokuzalwa kwakhe uHerodi wenza idili lezikhulu zakhe labalawuli bempi kanye labakhokheli abaziwayo eGalile."},{"book":"UMakho","chapter":"6","verse":"22","text":"Kuthe indodakazi kaHerodiyasi isifikile yagida kamnandi yathokozisa uHerodi lezethekeli zakhe edilini."},{"book":"UMakho","chapter":"6","verse":"23","text":"Wamthembisa wafunga wathi, “Loba yini oyicelayo ngizakupha kungaze kube yingxenye yombuso wami.”"},{"book":"UMakho","chapter":"6","verse":"24","text":"Yaphuma intombazana yayakuthi kunina, “Kambe ngiceleni?”"},{"book":"UMakho","chapter":"6","verse":"25","text":"Masinyane intombazana yatheleka enkosini isilesicelo leso, yathi: “Ngifuna ukuthi ungiphe khathesi nje ikhanda likaJohane uMbhaphathizi lisemganwini.”"},{"book":"UMakho","chapter":"6","verse":"26","text":"Inkosi yakhathazeka kakhulu, kodwa ngenxa yezifungo zayo langenxa yezethekeli zayo kayithandanga ukusala isicelo."},{"book":"UMakho","chapter":"6","verse":"27","text":"Ngakho yahle yathumela umbulali ukuba alethe ikhanda likaJohane. Yahamba indoda yamquma ikhanda uJohane entolongweni,"},{"book":"UMakho","chapter":"6","verse":"28","text":"yaliletha ikhanda lisemganwini. Yalethula entombazaneni, yona yalipha unina."},{"book":"UMakho","chapter":"6","verse":"29","text":"Bathi bekuzwa lokho abafundi bakaJohane beza bathatha isidumbu bayasingcwaba ethuneni."},{"book":"UMakho","chapter":"6","verse":"30","text":"Abapostoli babuthana kuJesu bambikela konke ababekwenzile labakufundisayo."},{"book":"UMakho","chapter":"6","verse":"31","text":"Kwathi ngoba kwakufika abantu abanengi kakhulu abanye besuka baze baswele ithuba lokudla, wathi kubo, “Ngilandelani lodwa siye endaweni ethuleyo ukuze siphumule.”"},{"book":"UMakho","chapter":"6","verse":"32","text":"Yikho bahamba bebodwa ngesikepe baya endaweni esithekileyo."},{"book":"UMakho","chapter":"6","verse":"33","text":"Kodwa abanengi abababonayo besuka babananzelela babaxhuma begijima ngezinyawo bevela kuwo wonke amadolobho babaqalela ukuyafika."},{"book":"UMakho","chapter":"6","verse":"34","text":"UJesu uthe esehla esikepeni wabona ixuku labantu elikhulu wabazwela usizi ngoba babenjengezimvu ezingelamelusi. Ngakho wasebafundisa izinto ezinengi."},{"book":"UMakho","chapter":"6","verse":"35","text":"Ngalesi isikhathi kwasekusemini kakhulu, ngakho abafundi bakhe beza kuye bathi, “Le yindawo esesikhaleni, njalo sekusemini kakhulu."},{"book":"UMakho","chapter":"6","verse":"36","text":"Tshela abantu bahambe ukuze baziyele emadolobheni lasemizini bayezithengela abangakudla.”"},{"book":"UMakho","chapter":"6","verse":"37","text":"Kodwa waphendula wathi, “Bapheni lina ukudla.”"},{"book":"UMakho","chapter":"6","verse":"38","text":"Wabuza wathi, “Lilezinkwa ezingaki na? Ake liyokhangela.”"},{"book":"UMakho","chapter":"6","verse":"39","text":"UJesu wasebalaya ukuthi bahlalise bonke abantu phansi etshanini ngamaxuku."},{"book":"UMakho","chapter":"6","verse":"40","text":"Yikho bahlala phansi ngamaxuku alikhulu. Abanye ngamatshumi amahlanu."},{"book":"UMakho","chapter":"6","verse":"41","text":"Ethatha izinkwa ezinhlanu lenhlanzi ezimbili wakhangela ezulwini, wabonga, wasehlephuna izinkwa. Waseziqhubela abafundi bakhe ukuba bazabele abantu. Waphinda wabehlukanisela inhlanzi zombili."},{"book":"UMakho","chapter":"6","verse":"42","text":"Bonke badla basutha,"},{"book":"UMakho","chapter":"6","verse":"43","text":"abafundi basebebutha imvuthu zezinkwa lenhlanzi bagcwalisa izitsha ezilitshumi lambili."},{"book":"UMakho","chapter":"6","verse":"44","text":"Abadlayo babengamadoda azinkulungwane ezinhlanu."},{"book":"UMakho","chapter":"6","verse":"45","text":"Masinyane uJesu wenza ukuthi abafundi bakhe bangene esikepeni bahambe bamandulele eBhethisayida, yena esavalelisana labantu."},{"book":"UMakho","chapter":"6","verse":"46","text":"Esehlukene labo, waya ewatheni lwentaba ukuyakhuleka."},{"book":"UMakho","chapter":"6","verse":"47","text":"Kwathi sekuhlwile isikepe sasiphakathi laphakathi kwechibi, yena eyedwa emhlabathini."},{"book":"UMakho","chapter":"6","verse":"48","text":"Wabona abafundi begwedla ngamandla emagagasini ngoba umoya wawuphambana labo. Kwathi ngomlindo wesine ebusuku waya kubo ehamba phezu kwechibi. Wayengathi usesedlula kubo"},{"book":"UMakho","chapter":"6","verse":"49","text":"kodwa bathi bembona ehamba phezu kwesiziba bacabanga ukuthi lithonga. Bahlaba umkhosi"},{"book":"UMakho","chapter":"6","verse":"50","text":"ngoba bonke bambona besaba."},{"book":"UMakho","chapter":"6","verse":"51","text":"Wasengena kubo esikepeni umoya wahle wathula. Bamangala kakhulu,"},{"book":"UMakho","chapter":"6","verse":"52","text":"ngoba babengazwisisanga ngezinkwa; inhliziyo zabo zazilukhuni."},{"book":"UMakho","chapter":"6","verse":"53","text":"Bathi sebechaphile, bafikela eGenesaretha bamisa khonapho."},{"book":"UMakho","chapter":"6","verse":"54","text":"Bonela ukuphuma esikepeni abantu bahle bamnanzelela uJesu."},{"book":"UMakho","chapter":"6","verse":"55","text":"Bagijima indawana yonke kulowomango bethwala abagulayo ngamacansi bebasa kuzozonke indawo ababemzwela khona."},{"book":"UMakho","chapter":"6","verse":"56","text":"Loba wayengaze aye ngaphi, emizini, emadolobheni loba emaphandleni, babeka abagulayo ezindaweni zokuthengisela. Bamncenga ukuthi abavumele bathinte nje umphetho wesigqoko sakhe, kwathi bonke labo abamthintayo basila."}]}