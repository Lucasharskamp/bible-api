{"data":[{"book":"Agoago Podo","chapter":"18","verse":"1","text":"Nia daangada ala hagalee buni anga gi digau ala i golo le e hiihai hua gi nadau hiihai donu. Digaula hagalee donu gi nia mee o nia daangada huogodoo ala e modongoohia bolo e donu."},{"book":"Agoago Podo","chapter":"18","verse":"2","text":"Tangada dadaulia e dehei eia be ia e iloo di mee be de iloo, dana mee e hiihai ginai le e hagi aga dono kabemee."},{"book":"Agoago Podo","chapter":"18","verse":"3","text":"Di hala mo di langaadia e hula i di gowaa e dahi. Hudua gi daha do hagalaamua, gei di hagauwwou gaa pono dono lohongo."},{"book":"Agoago Podo","chapter":"18","verse":"4","text":"Nnelekai o tangada e mee hua di hai di hagamau o di kabemee, e llala be di moana, e hoou be di monowai mmidi."},{"book":"Agoago Podo","chapter":"18","verse":"5","text":"E hagalee donu ma ga hagamaamaa digau ihala mo e daa digau nadau ihala ai gi dee hai mee gi di tonu."},{"book":"Agoago Podo","chapter":"18","verse":"6","text":"Tangada dadaulia ma ga daamada dana lagamaaloo, mee e halahala dana dadaaligi."},{"book":"Agoago Podo","chapter":"18","verse":"7","text":"Tangada dadaulia ma ga helekai, le e hagahuaidu hua ia. Mee guu hele go ana helekai donu."},{"book":"Agoago Podo","chapter":"18","verse":"8","text":"Tamu dangada le e kala, e hiihai ginai gidaadou di holo!"},{"book":"Agoago Podo","chapter":"18","verse":"9","text":"Tangada hagatoo le e huaidu be tangada hunahuna mee."},{"book":"Agoago Podo","chapter":"18","verse":"10","text":"Dimaadua le e hai gadoo be di angulaa mau dangihi, e hula ginai nia daangada ala e hai hegau donu e hagamalu ai."},{"book":"Agoago Podo","chapter":"18","verse":"11","text":"Gei digau maluagina e hagamaanadu bolo nadau maluagina ga duuli ginaadou gadoo be nia abaaba nnoonua ala e haganiga di waahale."},{"book":"Agoago Podo","chapter":"18","verse":"12","text":"Tangada manawa hila gi lala ga hagalaamua, gei digau ala e bida hagaamu ginaadou gaa hula i di ala dela e hana gi di mooho."},{"book":"Agoago Podo","chapter":"18","verse":"13","text":"Hagalongo gii donu i mua dau helekai gi di heeu. Maa goe hagalee hai beenei, goe e hagahuaidu goe."},{"book":"Agoago Podo","chapter":"18","verse":"14","text":"Do hiihai gi di mouli e mee di daahi do mouli i do madagoaa ma gaa magi. Maa goe ga diiagi di mouli, do hagadagadagagee muliagina ga hagalee."},{"book":"Agoago Podo","chapter":"18","verse":"15","text":"Nia daangada hagamamaanadu kabemee e hiihai gei e togomaalia di kabe nia mee i nia madagoaa huogodoo."},{"book":"Agoago Podo","chapter":"18","verse":"16","text":"Goe e hiihai e heetugi gi tangada hagalabagau? Kaina dau kisakis, gei di maa ga haingoohia."},{"book":"Agoago Podo","chapter":"18","verse":"17","text":"Tangada helekai matagidagi i lodo di gowaa hai gabunga le e hai be tangada e donu, gaa dae loo gi tangada i golo ga daamada gaa hai ana heeu gi mee."},{"book":"Agoago Podo","chapter":"18","verse":"18","text":"Maa nia daangada maaloo dogolua ga hai baahi i lodo di gowaa hai gabunga, di halahala tangada dela e donu le e mee hua di manamana go di hudihudi."},{"book":"Agoago Podo","chapter":"18","verse":"19","text":"Hagamaamaa ina oo gau gei oo gau ga duuli goe gadoo be di abaaba mau dangihi o di waahale. Maa goe ga lagamaaloo gi digaula, digaula gaa tai nadau bontai i di goe."},{"book":"Agoago Podo","chapter":"18","verse":"20","text":"Goe e hai loo gi mouli i nia mee ala e gila mai i au mee huogodoo ala e helekai ai."},{"book":"Agoago Podo","chapter":"18","verse":"21","text":"Au helekai ala e helekai ai e mee di benebene di mouli, be e daaligi di mouli. Malaa, goe e hai loo gii kae nia mee ala e gila mai i au helekai."},{"book":"Agoago Podo","chapter":"18","verse":"22","text":"Halahala ina doo lodo, gei goe ga gidee di mee dela e humalia. Di mee e hagamodongoohia bolo Dimaadua le e humalia adu gi di goe."},{"book":"Agoago Podo","chapter":"18","verse":"23","text":"Digau hagaloale ma ga leelee, digaula e manawa hila gi lala. Digau maluagina ma ga helekai gi di heeu, digaula e hagamuamua."},{"book":"Agoago Podo","chapter":"18","verse":"24","text":"Hunu hagadau ihoo hagalee duai gu hagalee, gei hunu hagadau ihoo e koia e manawa dahi laa hongo di manawa dahi o tagahaanau daane."}]}