{"data":[{"book":"1 Samuelova","chapter":"8","verse":"1","text":"Když se pak zstaral Samuel, ustanovil syny své za soudce v Izraeli."},{"book":"1 Samuelova","chapter":"8","verse":"2","text":"A bylo jméno syna jeho prvorozeného Joel, a jméno druhého Abia; ti byli soudcové v Bersabé."},{"book":"1 Samuelova","chapter":"8","verse":"3","text":"Nechodili pak synové jeho po cestách jeho, ale uchýlili se po lakomství, a berouce dary, převraceli soud."},{"book":"1 Samuelova","chapter":"8","verse":"4","text":"Shromáždili se tedy všickni starší Izraelští, a přišli k Samuelovi do Ramata."},{"book":"1 Samuelova","chapter":"8","verse":"5","text":"A řekli jemu: Aj, tys se již zstaral, a synové tvoji nechodí po cestách tvých; protož nyní ustanov nám krále, aby soudil nás, jakož jest u všech národů."},{"book":"1 Samuelova","chapter":"8","verse":"6","text":"I nelíbila se ta řeč Samuelovi, že řekli: Dej nám krále, aby nás soudil. Protož modlil se Samuel Hospodinu."},{"book":"1 Samuelova","chapter":"8","verse":"7","text":"Tedy řekl Hospodin Samuelovi: Uposlechni hlasu lidu ve všem, což mluví tobě; nebo ne tebouť jsou pohrdli, ale mnou pohrdli, abych nekraloval nad nimi."},{"book":"1 Samuelova","chapter":"8","verse":"8","text":"Podlé všech skutků těch, kteréž činili od onoho dne, v němž jsem je vyvedl z Egypta až do tohoto dne, kdyžto opustili mne, a sloužili bohům cizím, takť oni činí i tobě."},{"book":"1 Samuelova","chapter":"8","verse":"9","text":"Protož nyní uposlechni hlasu jejich, a však nejprv osvědč pilně před nimi, a oznam jim obyčej krále, kterýž nad nimi kralovati bude."},{"book":"1 Samuelova","chapter":"8","verse":"10","text":"I mluvil Samuel všecky řeči Hospodinovy k lidu, kteříž krále žádali od něho."},{"book":"1 Samuelova","chapter":"8","verse":"11","text":"A řekl: Tento bude obyčej krále, kterýž kralovati bude nad vámi: Bráti bude syny vaše, a dá je k vozům svým, a zdělá sobě z nich jezdce, a běhati budou před vozem jeho."},{"book":"1 Samuelova","chapter":"8","verse":"12","text":"Také ustanoví je sobě za hejtmany nad tisíci a za padesátníky, a aby jemu orali rolí jeho, a žali obilé jeho, též aby jemu dělali nástroje válečné a přípravy k vozům jeho."},{"book":"1 Samuelova","chapter":"8","verse":"13","text":"Dcery také vaše bráti bude, aby dělaly masti, a byly kuchařky a pekařky."},{"book":"1 Samuelova","chapter":"8","verse":"14","text":"Nadto pole vaše a vinice vaše, i olivoví vaše nejvýbornější pobéře a rozdá služebníkům svým."},{"book":"1 Samuelova","chapter":"8","verse":"15","text":"Také z toho, což vsejete, a z vinic vašich desátky bráti bude, a dá komorníkům a služebníkům svým."},{"book":"1 Samuelova","chapter":"8","verse":"16","text":"Též služebníky vaše a děvky vaše, a mládence vaše nejzpůsobnější, i osly vaše vezme, aby jimi dělal dílo své."},{"book":"1 Samuelova","chapter":"8","verse":"17","text":"Z stád vašich desátky bráti bude, a vy budete jemu za služebníky."},{"book":"1 Samuelova","chapter":"8","verse":"18","text":"I budete volati v ten den příčinou krále vašeho, kteréhož byste sobě vyvolili, a nevyslyší vás Hospodin dne toho."},{"book":"1 Samuelova","chapter":"8","verse":"19","text":"Nechtěl však lid uposlechnouti řeči Samuelovy, a řekli: Nikoli, ale král bude nad námi,"},{"book":"1 Samuelova","chapter":"8","verse":"20","text":"Abychom i my také byli, jako všickni jiní národové, a souditi nás bude král náš, a vycházeje před námi, bojovati bude za nás."},{"book":"1 Samuelova","chapter":"8","verse":"21","text":"Vyslyšev tedy Samuel všecka slova lidu, oznámil je Hospodinu."},{"book":"1 Samuelova","chapter":"8","verse":"22","text":"I řekl Hospodin Samuelovi: Uposlechni hlasu jejich, a ustanov jim krále. Protož řekl Samuel mužům Izraelským: Jdětež jeden každý do města svého."}]}