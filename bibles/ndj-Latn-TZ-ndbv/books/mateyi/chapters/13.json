{"data":[{"book":"Mateyi","chapter":"13","verse":"1","text":"Lijuva lilila, Yesu afumili mula munyumba kayenda akayikali muluwongu ya lihiva na kuwula."},{"book":"Mateyi","chapter":"13","verse":"2","text":"Lipinga likomi lya vandu vamushengitelili mbaka Yesu kayipaka muwatu, kayikala. Vandu vosi vawolukili mung'emula ya lihiva."},{"book":"Mateyi","chapter":"13","verse":"3","text":"Yesu kavawombela filongu fitangalili kwa chilangushilu."},{"book":"Mateyi","chapter":"13","verse":"4","text":"Paghaveyi akukweta mbeyu, simonga shaponikili mudeha na vambongu vayisa valya."},{"book":"Mateyi","chapter":"13","verse":"5","text":"Simonga shaponikili muuganga wuveli na migonguveli gonguveli pangajila uganga wutangalili. Simela kalopu, kwanongwa pavelihela uganga utangalili."},{"book":"Mateyi","chapter":"13","verse":"6","text":"Palivalili lijuva mikigha yiyuma kwanongwa uganga waveli mudokwa."},{"book":"Mateyi","chapter":"13","verse":"7","text":"Simonga shaponikilili mumisomi, misomi yikula na kuyikekeneka mihali."},{"book":"Mateyi","chapter":"13","verse":"8","text":"Simonga shaponikilili muuganga wa nyanyi, simela na shavelikili nendu, simonga siveleka mya yimu na simonga siveleka milongu sita na simonga siveleka milongu mitatu.”"},{"book":"Mateyi","chapter":"13","verse":"9","text":"“Muna majeji vakupikanila apikani!”"},{"book":"Mateyi","chapter":"13","verse":"10","text":"Vanachuli vaki vamuyendela, vamudasha, “Nongwa liki ukudeta na vandu kwa chilangushilu?”"},{"book":"Mateyi","chapter":"13","verse":"11","text":"Yesu kayangula, “Yumwi msangiliwa kusimanya mbwepu sha wutwa wa kumbindi kwa Chapanga, lakini veni vasangiliwa ha."},{"book":"Mateyi","chapter":"13","verse":"12","text":"Nongwa yaveli na chindu akugayiliwa na kuyongeshiwa, Lakini yula yangajila chindu, hata chila chidokwa chavelili nachu na cheni chikupokiwa."},{"book":"Mateyi","chapter":"13","verse":"13","text":"Nongwa ngudeta nawu kwa chilangushilu, kwanongwa vakulembesha lakini vakulola ha, vakupikanisha lakini vakupikana ha, wala vakumanya ha."},{"book":"Mateyi","chapter":"13","verse":"14","text":"Kwaveni fiva fila fyadetili Mbuyi Isaya,"},{"book":"Mateyi","chapter":"13","verse":"15","text":"Nongwa luhala lwa vandu ava lupufika,"},{"book":"Mateyi","chapter":"13","verse":"16","text":"Yesu kadeta kandi, “Ngiba yumwi! Nongwa mesu venu vakulola na majeji venu vakupikana."},{"book":"Mateyi","chapter":"13","verse":"17","text":"Nakaka nguvawombela, Vambuyi va Chapanga na vandu goleki vatangalili vadayilili nendu kufiwona fila fimufiwona yumwi na vafiwona ha na kufipikana fila fimufipikana yumwi na vafipikana ha."},{"book":"Mateyi","chapter":"13","verse":"18","text":"“Topi yumwi muyiwuli kwa chilangushilu cha mkweta."},{"book":"Mateyi","chapter":"13","verse":"19","text":"Yoyosi yapikana chilongu cha wutwa wa kumbindi kwa Chapanga ngajila kumanya, akuva kucha sila mbeyu siponikili mudeha, Yula mwafu akwisa na kusitola sila sikwetiwili mumoyu waki."},{"book":"Mateyi","chapter":"13","verse":"20","text":"Mbeyu yila yikwetilwi mumigonguveli ndi chilangushilu cha mundu yapikanisha chilongu achi na kuchipokela kwa cheleli."},{"book":"Mateyi","chapter":"13","verse":"21","text":"Lakini akuchikamula ha na mikigha yaki, yikuyendilela kukula nendu ha. Pambeli pawubwituka kugobuleka kwanongwa ya chilongu achi, akulepisiwa kalopu."},{"book":"Mateyi","chapter":"13","verse":"22","text":"Yila mbeyu yiponikili pamibiki ya misomi, ndi chilangushilu cha mundu yapikanila chilongu, lakini chipwembwi cha mlimawu na kufwamuka kwa mali likuchikekeneka chilongu achi na mweni akulela ha fivelekwa."},{"book":"Mateyi","chapter":"13","verse":"23","text":"Yila mbeyu yikwetiwili muuganga mnofu ndi chilangushilu cha mundu yapikanila chilongu cha Chapanga na kuchimanya na mweni akulela fivelekwa, Yumu mya, wingi milongu sita na wingi kandi milongu mitatu.”"},{"book":"Mateyi","chapter":"13","verse":"24","text":"Yesu kavawombela vandu chilangushilu chingi, “Wutwa wa kumbindi kwa Chapanga wuyifwana nga naha, mundu yakwetili mbeyu nofu muchitava chaki."},{"book":"Mateyi","chapter":"13","verse":"25","text":"Pamihi yimu vandu pavaveli mung'onju chimudwama yumu ayisili katulila mityendya mumpunga, pambeli awukili."},{"book":"Mateyi","chapter":"13","verse":"26","text":"Topi, muhali pawukulili na kukanda kuyalula na mityendya wuwula yiwoneka."},{"book":"Mateyi","chapter":"13","verse":"27","text":"Vandumindumi va yula muna chitava vamuyendela, vamuwombela, Bambu, yuwi wakwetili mbeyu nofu muchitava chaku, ponopa mityendya yifuma koti?"},{"book":"Mateyi","chapter":"13","verse":"28","text":"Mweni kavayangula, ‘Chimudwama ndi yagolili nahawu,’ Topi, vandumindumi vaki vamudasha, wuli, ukudayila tuyendi tukatupuli mityendya?"},{"book":"Mateyi","chapter":"13","verse":"29","text":"Yula munachitava kavayangula, ng'odu, mukotoo kugola nahawu, pamongapa pamutupula mityendya mukuwesha kutupula pamu na mupunga."},{"book":"Mateyi","chapter":"13","verse":"30","text":"Muyileki yikuli pamu mbaka chipindi cha kubena, chipindi achi dandivawombeli vala yivabena. Mukungashi tanila mityendya mukawopi milundumilundu ya kunyanya motu, lakini mupunga mukunganyi mukauviki mulusanja lwangu.”"},{"book":"Mateyi","chapter":"13","verse":"31","text":"Yesu kavawombela vandu chilangushilu chingi, “Wutwa wa kumbindi kwa Chapanga wuyifwana ngimu mbeyu dokwa nendu yatolili mundu yumu, kayikomulela muchitava chaki."},{"book":"Mateyi","chapter":"13","verse":"32","text":"Yeni dokwa pitu mbeyu shonda, lakini payimela likuva libiki likomi pitu mibiki yosi, hata vambongu vakwisa na kujenga miyumba yawu mumitafyi yaki.”"},{"book":"Mateyi","chapter":"13","verse":"33","text":"Yesu kavawombela chilangushilu chingi, “Wutwa wa kumbindi kwa Chapanga wukwifwana na simika yatolili mawu yumu, kayihasha na ukova fitandavala fivili na litingaja, ukova wosi kawupundila mumula.”"},{"book":"Mateyi","chapter":"13","verse":"34","text":"Yesu avawombilili mipinga ya vandu fyosi afi kwa chilangushilu, kavawombela chindu chimu ngajila chilangushilu."},{"book":"Mateyi","chapter":"13","verse":"35","text":"Agolili naha ili chilongu chivadetili vambuyi va Chapanga chivi."},{"book":"Mateyi","chapter":"13","verse":"36","text":"Pambeli Yesu kavayitawula vala vandu, kayingila munyumba. Vanachuli vaki vamuyendela, vamuwombela, “Tuwombeli unofu chila chilangushilu cha mityendya mufitava.”"},{"book":"Mateyi","chapter":"13","verse":"37","text":"Yesu kavawombela, “Yakweta sila mbeyu nofu ndi Mwana wa Mundu,"},{"book":"Mateyi","chapter":"13","verse":"38","text":"chila chitava ndi mlimawu. Sila mbeyu nofu ndi vandu vala yivavelili muwutwa waki. Lakini yila mityendya ndi vala vandu va yula Mwafu."},{"book":"Mateyi","chapter":"13","verse":"39","text":"Na chimundwama yapandili yila mityendya ndi Lijangavandu. Fivelekwa ndi mwishu wa mlima na vabeni ndi vamakungu."},{"book":"Mateyi","chapter":"13","verse":"40","text":"Ngimu wula mityendya yikukungiwa na kunyanywa motu, ndi dayivi chipindi cha lijuva lya mwishu mlimawu,"},{"book":"Mateyi","chapter":"13","verse":"41","text":"Mwana wa mundu davalayili makungu vaki vavawushi kufuma muwutwa waki vala vosi yivavagola vandu vagoli sambi na vosi yivagolili findu fya wafu,"},{"book":"Mateyi","chapter":"13","verse":"42","text":"na kuvayasila mutanuli lya motu na aku davalili na kugelujula minu."},{"book":"Mateyi","chapter":"13","verse":"43","text":"Pambeli vala goleki davang'ali kucha lijuva muwutwa wa Tati wawu. Muna majeji apikani!"},{"book":"Mateyi","chapter":"13","verse":"44","text":"“Wutwa wa kumbindi kwa Chapanga wukwifwana ngimu naha, mundu yumu ayiwonili sanja yiifisili muchitava. Asekilili munu mbaka kayenda kuhemesha fyosi fyaveli nafyu, kachihemela chitava chila."},{"book":"Mateyi","chapter":"13","verse":"45","text":"“Kandi, wutwa wa kumbindi kwa Chapanga wuyifwana ngimu naha, mchulusi yumu yasaka lulu nofu,"},{"book":"Mateyi","chapter":"13","verse":"46","text":"na payipatili lulu yimu ya mbiya ngomi, kayenda kawula fyosi fyaveli nafyu kahemela lulu yila."},{"book":"Mateyi","chapter":"13","verse":"47","text":"“Kandi, wutwa wa kumbindi kwa Chapanga wuyifwana ngimu naha, lwafu luwutegha mulweni na kuwomesha vasomba va kila ndambu."},{"book":"Mateyi","chapter":"13","verse":"48","text":"Palumemili, vandu valukweghilili kumuhanga, vayikala, vavashawula vasomba vanofu na kuvavika mufitandavala fyawu na vasomba vangajila kuvadayila vavayasa."},{"book":"Mateyi","chapter":"13","verse":"49","text":"topi ndi dayivi mwishu wa mlima, Makungu wa Chapanga davabwitukili, davalekanishi vandu vawafu na vandu goleki,"},{"book":"Mateyi","chapter":"13","verse":"50","text":"na kuvayasa ava vawafu mutanuli lya motu. Aku davalili na kugelujula minu.”"},{"book":"Mateyi","chapter":"13","verse":"51","text":"Yesu kavadasha, “Mupikana findu fyosi afi?”"},{"book":"Mateyi","chapter":"13","verse":"52","text":"Mweni kavawombela, “Topi, kila muwula va Malawu yaveli mwanachuli wa wutwa wa kumbindi kwa Chapanga akwifwana na muna nyumba yatola mulusanja lwaki findu fya shonu na fikulukulu.”"},{"book":"Mateyi","chapter":"13","verse":"53","text":"Yesu pamalilili kudeta filangushilu afi, awukili,"},{"book":"Mateyi","chapter":"13","verse":"54","text":"kawuya kuchijiji chaki. Aku avelili akuvawula vandu munyumba ya Chapanga vala vampikanishili vajinga, vayidashili, “Ayu kapata koti luhunja nga alu? Na kapata koti liwovi lya kugola mihilu nga ayi?"},{"book":"Mateyi","chapter":"13","verse":"55","text":"Ayu mwana wa selimala yula nda? Mamundu Maliya na valongu vaki Yakobi na Yosefu na Simoni na Yuda ng'odu?"},{"book":"Mateyi","chapter":"13","verse":"56","text":"Na vaghanja vaki vosi vakwikala bahapa pamu na yufwi nda? Kapata koti fyosi afi?”"},{"book":"Mateyi","chapter":"13","verse":"57","text":"Topi, vava na njelangu vamjumila ha."},{"book":"Mateyi","chapter":"13","verse":"58","text":"Kwanongwa aku vajumilili ng'odu agolili mihilu yitangalili ha."}]}