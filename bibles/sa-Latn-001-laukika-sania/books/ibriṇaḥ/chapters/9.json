{"data":[{"book":"ibriṇaḥ","chapter":"9","verse":"1","text":"sa prathamo niyama ārādhanāyā vividharītibhiraihikapavitrasthānena ca viśiṣṭa āsīt|"},{"book":"ibriṇaḥ","chapter":"9","verse":"2","text":"yato dūṣyamekaṁ niramīyata tasya prathamakoṣṭhasya nāma pavitrasthānamityāsīt tatra dīpavṛkṣo bhojanāsanaṁ darśanīyapūpānāṁ śreṇī cāsīt|"},{"book":"ibriṇaḥ","chapter":"9","verse":"3","text":"tatpaścād dvitīyāyāstiraṣkariṇyā abhyantare 'tipavitrasthānamitināmakaṁ koṣṭhamāsīt,"},{"book":"ibriṇaḥ","chapter":"9","verse":"4","text":"tatra ca suvarṇamayo dhūpādhāraḥ paritaḥ suvarṇamaṇḍitā niyamamañjūṣā cāsīt tanmadhye mānnāyāḥ suvarṇaghaṭo hāroṇasya mañjaritadaṇḍastakṣitau niyamaprastarau,"},{"book":"ibriṇaḥ","chapter":"9","verse":"5","text":"tadupari ca karuṇāsane chāyākāriṇau tejomayau kirūbāvāstām, eteṣāṁ viśeṣavṛttāntakathanāya nāyaṁ samayaḥ|"},{"book":"ibriṇaḥ","chapter":"9","verse":"6","text":"eteṣvīdṛk nirmmiteṣu yājakā īśvarasevām anutiṣṭhanato dūṣyasya prathamakoṣṭhaṁ nityaṁ praviśanti|"},{"book":"ibriṇaḥ","chapter":"9","verse":"7","text":"kintu dvitīyaṁ koṣṭhaṁ prativarṣam ekakṛtva ekākinā mahāyājakena praviśyate kintvātmanimittaṁ lokānām ajñānakṛtapāpānāñca nimittam utsarjjanīyaṁ rudhiram anādāya tena na praviśyate|"},{"book":"ibriṇaḥ","chapter":"9","verse":"8","text":"ityanena pavitra ātmā yat jñāpayati tadidaṁ tat prathamaṁ dūṣyaṁ yāvat tiṣṭhati tāvat mahāpavitrasthānagāmī panthā aprakāśitastiṣṭhati|"},{"book":"ibriṇaḥ","chapter":"9","verse":"9","text":"tacca dūṣyaṁ varttamānasamayasya dṛṣṭāntaḥ, yato hetoḥ sāmprataṁ saṁśodhanakālaṁ yāvad yannirūpitaṁ tadanusārāt sevākāriṇo mānasikasiddhikaraṇe'samarthābhiḥ"},{"book":"ibriṇaḥ","chapter":"9","verse":"10","text":"kevalaṁ khādyapeyeṣu vividhamajjaneṣu ca śārīrikarītibhi ryuktāni naivedyāni balidānāni ca bhavanti|"},{"book":"ibriṇaḥ","chapter":"9","verse":"11","text":"aparaṁ bhāvimaṅgalānāṁ mahāyājakaḥ khrīṣṭa upasthāyāhastanirmmitenārthata etatsṛṣṭe rbahirbhūtena śreṣṭhena siddhena ca dūṣyeṇa gatvā"},{"book":"ibriṇaḥ","chapter":"9","verse":"12","text":"chāgānāṁ govatsānāṁ vā rudhiram anādāya svīyarudhiram ādāyaikakṛtva eva mahāpavitrasthānaṁ praviśyānantakālikāṁ muktiṁ prāptavān|"},{"book":"ibriṇaḥ","chapter":"9","verse":"13","text":"vṛṣachāgānāṁ rudhireṇa gavībhasmanaḥ prakṣepeṇa ca yadyaśucilokāḥ śārīriśucitvāya pūyante,"},{"book":"ibriṇaḥ","chapter":"9","verse":"14","text":"tarhi kiṁ manyadhve yaḥ sadātanenātmanā niṣkalaṅkabalimiva svameveśvarāya dattavān, tasya khrīṣṭasya rudhireṇa yuṣmākaṁ manāṁsyamareśvarasya sevāyai kiṁ mṛtyujanakebhyaḥ karmmabhyo na pavitrīkāriṣyante?"},{"book":"ibriṇaḥ","chapter":"9","verse":"15","text":"sa nūtananiyamasya madhyastho'bhavat tasyābhiprāyo'yaṁ yat prathamaniyamalaṅghanarūpapāpebhyo mṛtyunā muktau jātāyām āhūtalokā anantakālīyasampadaḥ pratijñāphalaṁ labheran|"},{"book":"ibriṇaḥ","chapter":"9","verse":"16","text":"yatra niyamo bhavati tatra niyamasādhakasya bale rmṛtyunā bhavitavyaṁ|"},{"book":"ibriṇaḥ","chapter":"9","verse":"17","text":"yato hatena balinā niyamaḥ sthirībhavati kintu niyamasādhako bali ryāvat jīvati tāvat niyamo nirarthakastiṣṭhati|"},{"book":"ibriṇaḥ","chapter":"9","verse":"18","text":"tasmāt sa pūrvvaniyamo'pi rudhirapātaṁ vinā na sādhitaḥ|"},{"book":"ibriṇaḥ","chapter":"9","verse":"19","text":"phalataḥ sarvvalokān prati vyavasthānusāreṇa sarvvā ājñāḥ kathayitvā mūsā jalena sindūravarṇalomnā eṣovatṛṇena ca sārddhaṁ govatsānāṁ chāgānāñca rudhiraṁ gṛhītvā granthe sarvvalokeṣu ca prakṣipya babhāṣe,"},{"book":"ibriṇaḥ","chapter":"9","verse":"20","text":"yuṣmān adhīśvaro yaṁ niyamaṁ nirūpitavān tasya rudhirametat|"},{"book":"ibriṇaḥ","chapter":"9","verse":"21","text":"tadvat sa dūṣye'pi sevārthakeṣu sarvvapātreṣu ca rudhiraṁ prakṣiptavān|"},{"book":"ibriṇaḥ","chapter":"9","verse":"22","text":"aparaṁ vyavasthānusāreṇa prāyaśaḥ sarvvāṇi rudhireṇa pariṣkriyante rudhirapātaṁ vinā pāpamocanaṁ na bhavati ca|"},{"book":"ibriṇaḥ","chapter":"9","verse":"23","text":"aparaṁ yāni svargīyavastūnāṁ dṛṣṭāntāsteṣām etaiḥ pāvanam āvaśyakam āsīt kintu sākṣāt svargīyavastūnām etebhyaḥ śreṣṭheै rbalidānaiḥ pāvanamāvaśyakaṁ|"},{"book":"ibriṇaḥ","chapter":"9","verse":"24","text":"yataḥ khrīṣṭaḥ satyapavitrasthānasya dṛṣṭāntarūpaṁ hastakṛtaṁ pavitrasthānaṁ na praviṣṭavān kintvasmannimittam idānīm īśvarasya sākṣād upasthātuṁ svargameva praviṣṭaḥ|"},{"book":"ibriṇaḥ","chapter":"9","verse":"25","text":"yathā ca mahāyājakaḥ prativarṣaṁ paraśoṇitamādāya mahāpavitrasthānaṁ praviśati tathā khrīṣṭena punaḥ punarātmotsargo na karttavyaḥ,"},{"book":"ibriṇaḥ","chapter":"9","verse":"26","text":"karttavye sati jagataḥ sṛṣṭikālamārabhya bahuvāraṁ tasya mṛtyubhoga āvaśyako'bhavat; kintvidānīṁ sa ātmotsargeṇa pāpanāśārtham ekakṛtvo jagataḥ śeṣakāle pracakāśe|"},{"book":"ibriṇaḥ","chapter":"9","verse":"27","text":"aparaṁ yathā mānuṣasyaikakṛtvo maraṇaṁ tat paścād vicāro nirūpito'sti,"},{"book":"ibriṇaḥ","chapter":"9","verse":"28","text":"tadvat khrīṣṭo'pi bahūnāṁ pāpavahanārthaṁ balirūpeṇaikakṛtva utsasṛje, aparaṁ dvitīyavāraṁ pāpād bhinnaḥ san ye taṁ pratīkṣante teṣāṁ paritrāṇārthaṁ darśanaṁ dāsyati|"}]}