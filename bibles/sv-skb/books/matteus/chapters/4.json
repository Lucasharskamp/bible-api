{"data":[{"book":"Matteus","chapter":"4","verse":"1","text":"Sedan [direkt efter att den helige Ande hade kommit över honom, se Matt 3:16] blev Jesus ledd av Anden upp i öknen [som ligger på högre höjd än Jordandalen där han befann sig] för att bli prövad (testad) av djävulen."},{"book":"Matteus","chapter":"4","verse":"2","text":"Jesus fastade (åt ingen mat) i fyrtio dagar och fyrtio nätter [på liknande sätt som Mose och Elia också gjort, se 2 Mos 34:28; 1 Kung 19:8]. Efter detta blev han hungrig."},{"book":"Matteus","chapter":"4","verse":"3","text":"Då kom frestaren [djävulen, han som förleder] fram och sade till honom: ”Om du är Guds Son (eftersom du är det), befall då att de här stenarna blir bröd (mat).”"},{"book":"Matteus","chapter":"4","verse":"4","text":"Men han [Jesus] svarade och sade: ”Det står skrivet [5 Mos 8:3]:"},{"book":"Matteus","chapter":"4","verse":"5","text":"Sedan tog djävulen honom till den heliga staden [Jerusalem] och ställde honom på den högsta platsen på templet [kan syfta på tempelbyggnaden eller hela tempelområdet],"},{"book":"Matteus","chapter":"4","verse":"6","text":"och sade till honom: ”Om du är Guds Son, så kasta dig ner, för det står skrivet [Ps 91:11-12]:"},{"book":"Matteus","chapter":"4","verse":"7","text":"Jesus upplyste (gr. phemi) honom: ”Det står också (även) skrivet [5 Mos 6:16]:"},{"book":"Matteus","chapter":"4","verse":"8","text":"Igen tog djävulen honom till ett mycket högt berg och visade alla världens riken och deras prakt (ära, glans)."},{"book":"Matteus","chapter":"4","verse":"9","text":"Han sade till Jesus: ”Jag ger dig allt detta om du faller ner och tillber mig.”"},{"book":"Matteus","chapter":"4","verse":"10","text":"Då sade Jesus till honom: ”Gå bort Satan, för det står skrivet [5 Mos 6:13]:"},{"book":"Matteus","chapter":"4","verse":"11","text":"Då lämnade djävulen honom och änglar kom och betjänade honom."},{"book":"Matteus","chapter":"4","verse":"12","text":"När Jesus fick höra att Johannes hade blivit fängslad, återvände han till Galileen. [Han gick till sin hemstad Nasaret, se Luk 4:14-31.]"},{"book":"Matteus","chapter":"4","verse":"13","text":"Han lämnade Nasaret och bosatte sig i Kapernaum, en stad längs med sjön [Gennesarets sjö] i regionen Sebulon och Naftali."},{"book":"Matteus","chapter":"4","verse":"14","text":"Han gjorde det för att uppfylla en av Jesajas profetior [Jes 9:1-2]:"},{"book":"Matteus","chapter":"4","verse":"15","text":"[Du] Sebulons och Naftalis land"},{"book":"Matteus","chapter":"4","verse":"16","text":"Det folk som sitter i mörker"},{"book":"Matteus","chapter":"4","verse":"17","text":"Från och med nu började Jesus predika [och fortsatte på samma tema som Johannes Döparen, se Matt 3:2] och sade:"},{"book":"Matteus","chapter":"4","verse":"18","text":"Medan han vandrade längs med Galileiska sjön, fick han se två bröder, Simon som [senare också] kallas Petrus och hans bror Andreas, fiska med ett kastnät i sjön. [Denna typ av cirkulära kastnät, med en radie på omkring sex meter, kastades ut från stranden eller från en båt. När nätet sjunkit snörptes det ihop undertill och fångade fisken.]"},{"book":"Matteus","chapter":"4","verse":"19","text":"Han sade till dem: ”Följ mig [bli mina lärjungar] och jag ska göra er till människofiskare.”"},{"book":"Matteus","chapter":"4","verse":"20","text":"På en gång lämnade de sina nät (generellt ord för olika typer av nät) och följde honom."},{"book":"Matteus","chapter":"4","verse":"21","text":"När han gick vidare därifrån såg han två andra bröder, Jakob, Sebedeus son, och hans bror Johannes. [De var också fiskare.] De satt i båten tillsammans med sin far Sebedeus och gjorde i ordning (lagade) sina nät. Han kallade dem [på samma sätt som han gjort med Simon Petrus och Andreas]."},{"book":"Matteus","chapter":"4","verse":"22","text":"På en gång lämnade de båten och sin far och följde honom."},{"book":"Matteus","chapter":"4","verse":"23","text":"Jesus gick omkring i (runt i) hela Galileen. [På en gång fick de fyra första lärjungarna följa med Jesus på den första av tre längre resor i Galileen som omnämns i Bibeln.] Han undervisade i synagogorna. Han predikade evangeliet (det glada budskapet) om riket och helade alla slags sjukdomar (kroniska, obotliga sjukdomar) och alla slags krämpor (tillfälliga sjukdomar) bland folket."},{"book":"Matteus","chapter":"4","verse":"24","text":"Ryktet om honom spred sig i hela [den romerska provinsen] Syrien [hedniskt område norr om Galileen]. Man förde till honom alla som led av olika slags sjukdomar (kroniska, obotliga sjukdomar) och plågor (var drabbade av tortyrliknande smärtor), de under demoniskt inflytande (demoniserade), de som var fallandesjuka (ordagrant ”blir sjuk under månens inflytande”, grekiska ordet beskriver sjukdomar med periodiskt återkommande anfall och kramper) och de som var paralyserade (lama) och han helade dem."},{"book":"Matteus","chapter":"4","verse":"25","text":"Stora skaror följde honom. De kom från Galileen, Dekapolis [ordagrant ”De tio städerna”, ett område öster om Galileiska sjön, som från början bestod av tio städer], Jerusalem, Judéen och från den andra [östra] sidan av Jordan [Pereen]."}]}