{"data":[{"book":"ପ୍ରେରିତ","chapter":"2","verse":"1","text":"ପେଣ୍ଟିକଷ୍ଟ ପଣ୍ତତି ନାଣ୍ଡିଙ୍ଗ୍ କ୍ରିସ୍ଟାନ୍‍ ଲୋକୁ ୱିଜେରେ ଉଣ୍ତ୍ରେ ବାଡିଦୁ ଉଣ୍ତାତା ମାର୍ହାର୍‌ ।"},{"book":"ପ୍ରେରିତ","chapter":"2","verse":"2","text":"ଆୟାଦାପ୍ରେନେ ନାଣ୍ତ ଗାଲି ୱାନି ଆଉଲି ୱାଜା ବାଦଡ଼୍‍ତାନ୍‍ ଉଣ୍ତ୍ରି ବାଦଡ଼ତାନ୍‌ ଆଉଲି ଆତାତ୍‌ ମାରି ଏମେ ଇଲ୍‌ତୁ ୱାର୍‌ ବାସ୍‍ତାମାର୍ହାର୍‍, ଆକା ଆୟା ଆଉଲିଦାନ୍‍ ପୁରା ଆତାତ୍‌ ।"},{"book":"ପ୍ରେରିତ","chapter":"2","verse":"3","text":"ତାନିୱେନ୍‍କା ୱାର୍‌ ସୁଡ଼ୁତାର୍‌, ଏସୋ ସିସୁ ୱେତଲ୍‍ ସାର୍‍ଜି ଆବେ ମାର୍ହି ୱିଜେରିଙ୍ଗ୍‍ ମୁଟ୍‍ତାତ୍‍ ।"},{"book":"ପ୍ରେରିତ","chapter":"2","verse":"4","text":"ୱାର୍‌ ୱିଜେରେ ପବିତ୍ର ଆତ୍ମାଦୁ ପୁରା ଆତାର୍‌ ମାରି ଆତ୍ମାଦାନ୍‌ ସାଲାଜି ଆଇ ଆଇ ବାସାଦାନ୍‍ ମାଟା ଇଣ୍ତ୍ରେଙ୍ଗ୍‌ ଆସ୍‌ତାର୍‌ ।"},{"book":"ପ୍ରେରିତ","chapter":"2","verse":"5","text":"ଦୁନିଆଦି ୱିଜୁ ଦେସ୍‍ତାନ୍‍ ୱାତିମାନି ଜିହୁଦି ଦାର୍ମୁ ଲୋକୁ ୱିଜେରେ ଜିରୁସାଲାମ୍‍ତୁ ଉଣ୍ତାତା ମାର୍ହାର୍‌ ।"},{"book":"ପ୍ରେରିତ","chapter":"2","verse":"6","text":"କୁଟୁମ୍‍ତୁ ଆଜିମାନି ଆଉଲି ୱେନ୍‌ଜି, ନାଣ୍ତ ଲୋକ୍‌ ଆବେ ଉଣ୍ତାତାର୍‌ । କ୍ରିସ୍ତ ବିସ୍‍ବାସ୍‍ସିର୍‍ ଆବେ ଉଣ୍ତାତିମାନି ୱିଜେରି ବାସାଦାନ୍‍ ମାଟା ଇଜିମାନିକା ୱେନ୍‌ଜି ୱାରି ମନ୍‌ତୁ କାବାନିକା ୱାତାତ୍‌ ।"},{"book":"ପ୍ରେରିତ","chapter":"2","verse":"7","text":"ମାରି, ୱାର୍‌ କାବାଆଜି ମାରି ବେମ୍‍ରିଆଜି ଇନ୍‌ଡ୍ରେଙ୍ଗ୍‌ ଆସ୍‌ତାର୍‌, “ଇୟାୱାଜା ୱାର୍‍ଗିଜିମାନି ଇୟା ଲୋକୁ ଇନିକା ଗାଲିଲିୟତିକାର୍‍ ଆଏର୍‌ ?"},{"book":"ପ୍ରେରିତ","chapter":"2","verse":"8","text":"ଆରିଙ୍ଗ୍‌ ମାଡ୍‌ ୱିଜୁ ଏଣ୍ତେସ୍‌ ୱାରିଙ୍ଗ୍‌ ମା ନିଜେଦି ଜନମ୍‌ତି ବାସାଦାନ୍‍ ୱାର୍‍ଗିଜିମାନିକା ୱେନ୍‍ଜିନାପ୍‍ ?"},{"book":"ପ୍ରେରିତ","chapter":"2","verse":"9","text":"ମାଡ୍‌ ପାର୍ତିୟ, ମାଦିୟ ମାରି ଏଲାମିୟ, ମାରି ମେସପଟାମିଆ, ଜିହୁଦା ଦେସ୍‌ ମାରି କାପ୍‍ପାଦକିଆ, ପନ୍ତ ମାରି ଆସିଆ,"},{"book":"ପ୍ରେରିତ","chapter":"2","verse":"10","text":"ପ୍ରୁଗିଆ ମାରି ପାମ୍ଫିଲିଆ, ମିସର୍‍ ମାରି କୁରିଣି ଲାକ୍‌ତୁରି ଲିବିୟା ରାଜିଦୁମାନିକାର୍‍ । ମାବାଣ୍‍କୁ ଏସୋ ଲୋକୁ ରୋମ୍‍ତାନ୍‍ ୱାତିମାନି ଜିହୁଦିର୍‌"},{"book":"ପ୍ରେରିତ","chapter":"2","verse":"11","text":"ମାରି ଜିହୁଦି ଦାର୍ମୁ ଆତିମାର୍‍ଇ ଲୋକୁ; ମାରି ଏସୋ କ୍ରିତି ନି ଆରବିୟ ଦେସ୍‌ତି ଲୋକୁ । ମାରିବା ମାପୁରୁ ଏମେ କାବାଆନି ବିସୟ୍‌ ୱିଜୁ କିତାମାନାନ୍‍, ଆୟା ବିସୟ୍‌ତାନ୍‌ ମାପ୍‌ ୱିଜେରେ ୱାରିମାଣ୍‌କୁ ମା ନିଜେ ନିଜେଦି ବାସାଦାନ୍‍ ୱେନ୍‍ଡ୍ରେଙ୍ଗ୍‍ ଆଟ୍‍ସିନାପ୍‍ ।”"},{"book":"ପ୍ରେରିତ","chapter":"2","verse":"12","text":"କାବାନି ବେମ୍‍ରିଆଜି ୱାର୍‌ ନିଜେ ନିଜେଦିମାନୁ ୱେନ୍‍ବାଦେଙ୍ଗ୍‍ ଆସ୍‌ତାର୍‌, “ତେନି ଅର୍ତ ଇନିକା ?”"},{"book":"ପ୍ରେରିତ","chapter":"2","verse":"13","text":"ମାତର୍‌ ଆଇକାର୍‌ ବିସ୍‍ବାସିରିଙ୍ଗ୍‍ ୱେକ୍‍ରିସ୍‍ କିଜି ଇର୍ହାର୍‌, “ଇୟା ଲୋକୁ ଅଙ୍ଗୁର୍‌ରସ୍‌ ଉଣୁଜି ସସ୍‍ତା ମାନାର୍‌ ।”"},{"book":"ପ୍ରେରିତ","chapter":"2","verse":"14","text":"ତାନିୱେନ୍‍କା ଆଇ ଏଗାର୍‍ ଲୋକୁ ପ୍ରେରିତ ସିସୁରି ୱାଲେ ପିତର୍‌ ନିଙ୍ଗ୍‍ଜି ନାଣ୍ତ ଆଉଲି ଆଜି ଇର୍ହାନ୍‌, ଏ ଜିହୁଦି ତଡ଼ାନ୍‌କୁ ତାଙ୍ଗିଁକ୍‌ ମାରି ଜିରୁସାଲାମ୍‍ତୁ ବାସାତିମାନି ମଣ୍ତଲି, ନା ମାଟା ନେଗେନ୍‌ତାନ୍‌ ୱେନ୍‌ଡ୍ରୁ, ନାନ୍ ଇୟା ବିସୟ୍‌ତାନ୍‌ ବୁଜାକିଜି ଇନା ।"},{"book":"ପ୍ରେରିତ","chapter":"2","verse":"15","text":"ମିର୍‌ ଅଡ଼୍‌ବିଜିନିଦେର୍‌, ଇୟାକାର୍‌ ସହସ୍‍ତିକାର୍‍ । ସିଲେ, ଇୟାକାର୍‌ ସହସ୍‍ତିକାର୍‍ ଆଏର୍‌ । ଇରିଙ୍ଗ୍‌ ଇଲେଇ ୱେଡ଼ା ସାଲ୍‍ଦି ନୋ ଗଣ୍ଟା ।"},{"book":"ପ୍ରେରିତ","chapter":"2","verse":"16","text":"ମାତର୍‌ ବାବବାଦି ଜୟେଲ୍‍ ଏମେ ଗଟାନା ବିସୟ୍‌ତାନ୍‌ ବବିସତ୍‍ବାଣି ଇର୍ହାମାର୍ହାନ୍, ଆକା ଆୟାୱାଜା ଉନ୍‌ଡ୍ରି ଗଟନା;"},{"book":"ପ୍ରେରିତ","chapter":"2","verse":"17","text":"ମାପୁରୁ ଇନାନ୍‌; ୱିଜ୍‍ନି ଦିନ୍‍କାଙ୍ଗ୍‍ଁ ଇକା ୱିଜୁ ଗଟାନାତ୍‌,"},{"book":"ପ୍ରେରିତ","chapter":"2","verse":"18","text":"ହୁଁ ନା ଦାସ୍‍କୁ ଅର୍‌ସେ ମେମାରି ନି ଆଇମେକା ମୁସ୍‌କୁ,"},{"book":"ପ୍ରେରିତ","chapter":"2","verse":"19","text":"ନାନ୍ ବାଦଡ଼୍‍ ମୁସ୍‌କୁ କାବାଆନି ପାଣି"},{"book":"ପ୍ରେରିତ","chapter":"2","verse":"20","text":"ପ୍ରବୁଦି ପେରି ଗୌରବ୍‍ ଦିନ୍‍ତି ୱାନି ଆଗ୍‌ଡ଼ି"},{"book":"ପ୍ରେରିତ","chapter":"2","verse":"21","text":"ନାସ୍ତିୱାଲେ ଏନ୍‌ ପ୍ରବୁଦି ଦର୍‌ତାନ୍‌ ପାର୍‌ତନା କିନାନ୍‌, ୱାନ୍‌ ରକିୟା ପୟ୍‌ନାନ୍‌ ।"},{"book":"ପ୍ରେରିତ","chapter":"2","verse":"22","text":"ଏ ଇସ୍ରାଏଲ୍‌ତି ଲୋକୁ, ଇୟାୱିଜୁ ମାଟା ୱେନ୍‌ଡ୍ରୁ ! ନାଣ୍ତ ସାକ୍ତିଦି ପାଣି ମାରି କାବାନି ସିନା ଦାନ୍‌ ନାଜରିୟତିୟ ଜିସୁ ଜେ ମାପୁରୁ ପକ୍‍ତିକାନ୍ ଇଜି ପାର୍‍ମାଣ୍‍ କିଆୟ୍‍ ଆତାମାନାନ୍‍ ମାରି ମାପୁରୁ ସାକ୍ତି ପୁରାକିତିକାନ୍‍, ଇକା ମି ଲାକ୍‌ତୁ ସତ୍‌ ଆତାମାନାତ୍‌ । ମି ଲୋଇ ଇୟା ଇୟାୱିଜୁ ଗଟନା ଗଟାତାତ୍‍, ଆଦେଙ୍ଗ୍‌ ଇୟା ବିସୟ୍‌ତାନ୍‌ ମିର୍‌ ନେଗେନ୍‍କିଜି ନେସ୍‌ତିମାନିଦେର୍‌ ।"},{"book":"ପ୍ରେରିତ","chapter":"2","verse":"23","text":"୨:୨୩ ମାତିଉ ୨୭:୩୫; ମାର୍କ ୧୫:୨୪; ଲୁକ ୨୩:୩୩; ଜୋହନ ୧୯:୧୮.ମାପୁରୁ ୱାନି ଉପାୟ୍‌ ଇସାବ୍‌ତାନ୍‌ ଜିସୁଙ୍ଗୁଁ ମି କିୟୁଦୁ ସର୍ପେ କିଦେଙ୍ଗ୍‌ ତିର୍‍ କିତାମାର୍ହାନ୍‌ । ମାରି ମିର୍‌ ୱାନିଙ୍ଗ୍‌ ପାପିଲୋକା ମାଣାନ୍‌ କ୍ରୁସଦୁ ଏକିସ୍‍କିଜି ଡାକ୍‍ତି ମାର୍‌ଇଦେର୍‌ ।"},{"book":"ପ୍ରେରିତ","chapter":"2","verse":"24","text":"୨:୨୪ ମାତିଉ ୨୮:୫,୬; ମାର୍କ ୧୬:୬; ଲୁକ ୨୪:୫.ମାତର୍‌ ମାପୁରୁ ୱାନିଙ୍ଗ୍‌ ସାନି ମାଣ୍‌କୁ ଡ଼ିସିସ୍‍କିଜି ମାରିଡ଼େସି ନିକ୍‍ତାନ୍‍, ଇରିଙ୍ଗ୍‌ ୱାନ୍‌ ସାତି ମାନୁ ତରାୟ୍‍ଆଜି ତେବାନିକା ଅସମ୍ଭବ ।"},{"book":"ପ୍ରେରିତ","chapter":"2","verse":"25","text":"ଦାଉଦ ୱାନି ବିସୟ୍‌ତାନ୍‌ ଇନାନ୍‌,"},{"book":"ପ୍ରେରିତ","chapter":"2","verse":"26","text":"ଆଦେଙ୍ଗ୍‌ ନା ଜିବନ୍‌ ୱେଡ଼ିକାଦୁ ପୁରାଆତାମାନା,"},{"book":"ପ୍ରେରିତ","chapter":"2","verse":"27","text":"ଇରିଙ୍ଗ୍‌ ନିନ୍‌ ନାଙ୍ଗିଁ ସାନି ଦୁନିଆଦୁ ଡ଼ିସ୍‍ଇ;"},{"book":"ପ୍ରେରିତ","chapter":"2","verse":"28","text":"ନିନ୍‌ ନାଙ୍ଗିଁ ଜିବନ୍‌ତି ସାରି ତର୍‍ତିମାନି"},{"book":"ପ୍ରେରିତ","chapter":"2","verse":"29","text":"ଏ ନା ଇସ୍ରାଏଲତି ତଡ଼ାନ୍‌କୁ ନି ତାଙ୍ଗିଁକ୍‍, ବୁଜାନିୱାଜା ନାନ୍ ମିଙ୍ଗିଁ ମା ଡକ୍ରାଦାଦା ରାଜା ଦାଉଦତି ବିସୟ୍‌ତାନ୍‌ ଏସ ଇନ୍‌ଡ୍ରେଙ୍ଗ୍‌ ଦର୍‌କାର୍‌ ମାନାତ୍‌ ଇଜି ଅଡ଼୍‌ବିଜିନା । ୱାନ୍‌ ସିତିଙ୍ଗ୍‌ ମୁସ୍‌ତାର୍‌, ମାରି ୱାନି ଦୁକିଗୁଟା ନେର୍‌ ସାନ୍ଦି ଇବେ ମା ଲୋଇ ମାନାତ୍‌ ।"},{"book":"ପ୍ରେରିତ","chapter":"2","verse":"30","text":"ୱାନ୍‌ ଅରେନ୍‌ ବାବବାଦି ମାର୍ହାନ୍‍, ଆଦେଙ୍ଗ୍‌ ୱାନି ଉଣ୍ତିଙ୍ଗ୍‌ ମାପୁରୁଦି ଜିଦ୍‌ ମାଟା ନେସ୍‍ତାମାର୍ହାନ୍‍ । ଦାଉଦତି କୁଟୁମ୍‌ତି ଲୋଇ ଅରେନ୍‌ ୱାନିଙ୍ଗ୍‌ ରାଜା କିନାନ୍‌ ଇଜି ମାପୁରୁ ପାର୍‌ମାଣ୍‌ କିତାମାର୍ହାନ୍‌ ।"},{"book":"ପ୍ରେରିତ","chapter":"2","verse":"31","text":"ମାପୁରୁ ୱାନିଦିନ୍‍ତୁ ଇନିକା କିଦେଙ୍ଗ୍‌ ସଲ୍‌ସିନାନ୍‌, ଦାଉଦ ଆକା ନେସ୍‌ସି, କ୍ରିସ୍ତ ଅର୍ତାତ୍‍ ମସିହଦି ମାରିଡ଼େସି ନିଙ୍ଗିଁନି ବିସୟ୍‌ତାନ୍‌ ଇର୍ହାମାନାନ୍‌;"},{"book":"ପ୍ରେରିତ","chapter":"2","verse":"32","text":"ମାପୁରୁ ଇୟା ଜିସୁଙ୍ଗୁଁ ସାତିମାଣାନ୍‌ ମାରିଡ଼େସି ନିକ୍‍ତାମାନାନ୍‍ । ମାପ୍‌ ୱିଜେରେ ତେନି ସାକି ।"},{"book":"ପ୍ରେରିତ","chapter":"2","verse":"33","text":"ଜିସୁ ୱାନି ବୁବା ମାପୁରୁଦି ଉଣେରି ତରିନ୍‌ ପେରାୟ୍‍ ଆତାମାନାନ୍‌ ମାରି ବୁବାଦି ଜିଦ୍‌ ଇସାବ୍‌ତାନ୍‌ ୱାନିମାଣ୍‌କୁ ପବିତ୍ର ଆତ୍ମା ପୟ୍‌ତାମାନାନ୍‌ । ଇଲେଇ ମିର୍‌ ଆମାକା ସୁଡ଼ୁଜିନିଦେର୍‍ ମାରି ୱେନ୍‌ଜିନିଦେର୍‌, ଆକା ୱାନି ଦାନ୍‌ । ଆକା ୱାନ୍‌ ମା ମୁସ୍‌କୁ ୱାକ୍‍ତା ସିତାମାନାନ୍‌ ।"},{"book":"ପ୍ରେରିତ","chapter":"2","verse":"34","text":"ଦାଉଦ ନିଜେ ମୁସ୍‌କୁପୁର୍‌ତୁ ସଲ୍‍ଏନ୍‍ ମାର୍ହାନ୍‍, ମାତର୍‌ ୱାନ୍‌ ଇର୍ହାନ୍‌,"},{"book":"ପ୍ରେରିତ","chapter":"2","verse":"35","text":"ନାନ୍ ନି ସାତ୍ରୁରିଙ୍ଗ୍ ନି ପାଦାମ୍‌ ଆଡ୍‍ଗି କିଇ ସାନ୍ଦି ।"},{"book":"ପ୍ରେରିତ","chapter":"2","verse":"36","text":"“ମାରି ଇସ୍ରାଏଲ୍‌ତି ଲୋକୁ ୱିଜେରେ ସତ୍‍ତାନ୍‍ ନେସିର୍‍ ଜେ, ଇୟା ଏମେ ଜିସୁଙ୍ଗୁଁ ମିର୍‌ କ୍ରୁସଦୁ ଏକିସ୍‍ କିତିଦେର୍‍, ମାପୁରୁ ୱାନିଙ୍ଗ୍‌ ନେ ପ୍ରବୁ ନି କ୍ରିସ୍ତ ଅର୍ତାତ୍‍ ମସିହ କିତାମାନାନ୍‍ ।”"},{"book":"ପ୍ରେରିତ","chapter":"2","verse":"37","text":"ଇୟାୱିଜୁ ମାଟା ୱେନ୍‌ଜି ୱାରି ଜିବନ୍‌ ନାଣ୍ତ କିଲିବିଲି ଆତାତ୍‌ ମାରି ପିତର୍‌ ନି ଆଇ ପ୍ରେରିତ ସିସୁରିଙ୍ଗ୍‌ ୱେନ୍‌ବାତାର୍‌, “ତଡ଼ାନ୍‌କୁ ମାପ୍‌ ଇନିକା କିନାପ୍‍ ?”"},{"book":"ପ୍ରେରିତ","chapter":"2","verse":"38","text":"ପିତର ୱାରିଙ୍ଗ୍‌ ଇର୍ହାନ୍‌, “ମିର୍‌ ୱିଜେରେ ପାପ୍‌ତାନ୍‌ ଡ଼େସିୱାଜି ମି ପାପ୍‌ କେମା ଆନି ଉଣ୍ତିଙ୍ଗ୍‌ ଜିସୁ କ୍ରିସ୍ତଦି ଦର୍‌ତାନ୍‌ ଡୁବନ୍‌ ଅତୁ; ଆର୍‌ତିଙ୍ଗ୍‌ ମିର୍‌ ମାପୁରୁଦି ଦାନ୍‌ ପବିତ୍ର ଆତ୍ମା ପୟ୍‌ନିଦେର୍‌ ।"},{"book":"ପ୍ରେରିତ","chapter":"2","verse":"39","text":"ଇରିଙ୍ଗ୍‌ ମାପୁରୁଦି ପାର୍‌ମାଣ୍‌ ମି ଉଣ୍ତିଙ୍ଗ୍‌, ମି କଡ଼ରି ଉଣ୍ତିଙ୍ଗ୍‌ ମାରି ପ୍ରବୁ, ମାପୁରୁଦି ମାଣାନ୍‌ କୁକାୟ୍‍ଆତି ଆକ ତେବାଜିମାନି ୱିଜେରି ଉଣ୍ତିଙ୍ଗ୍‌ ଟିକ୍‌ ।”"},{"book":"ପ୍ରେରିତ","chapter":"2","verse":"40","text":"ପିତର ୱାରିଙ୍ଗ୍‍ ମାଡ଼ିସ୍‍କିଜି ମାରି ନାଣ୍ତ ମାଟେଣାନ୍‍ ୱାରିଙ୍ଗ୍‌ ସାକି ସିଜି ଇର୍ହାନ୍‌, “ଇୟା ତାଗ୍‌ଇ ଲୋକା ମୁସ୍‍କୁ ୱାନି ସାସ୍ତିଦାନ୍‍ ନିଜେ ନିଜେଦିଙ୍ଗ୍‍ ରକିୟା କିଦୁ ।”"},{"book":"ପ୍ରେରିତ","chapter":"2","verse":"41","text":"ୱାରି ଲୋଇ ନାଣ୍ତ ଲୋକୁ ୱାନି ମାଟାଦୁ ବିସ୍‌ବାସ୍‌ କିଜି ଡୁବନ୍‌ ଅତାର୍‌ । ଆୟା ନାଣ୍ତିଙ୍ଗ୍ ତିନି ହାଜାର୍‌ ଲୋକୁ ଦଲ୍‍ତୁ ମିସାତାର୍‍ ।"},{"book":"ପ୍ରେରିତ","chapter":"2","verse":"42","text":"ଆୟାନାଣ୍ତିରାନ୍‍ ସିସୁର୍‍ ୱାରିଙ୍ଗ୍‌ ସିକିୟା ସିତାର୍‍ । ମାରି ୱାର୍‌ ମିସାବିଡ଼୍‍ ଆତାର୍‌, ରୁଟି ରୁକ୍‌ତେଙ୍ଗ୍‍ ମାରି ପାର୍‌ତାନା କିଦେଙ୍ଗ୍‌ ମୋନ୍‌ସିଜି ତେବାତାର୍‍ ।"},{"book":"ପ୍ରେରିତ","chapter":"2","verse":"43","text":"ପ୍ରେରିତ ସିସୁର୍‍ ନାଣ୍ତ କାବାଆନି ସିନେଙ୍ଗ୍‍ ମାରି କାବାଆନି ବିସୟ୍‌ କିତାନ୍‌ । ମାରି ୱିଜେରେ ଆବେନୁ ତିଲାତା ସର୍ହାର୍‍ ।"},{"book":"ପ୍ରେରିତ","chapter":"2","verse":"44","text":"୨:୪୪ ପ୍ରେରିତ ୪:୩୨-୩୫.ବିସ୍‍ବାସ୍‍ସିର୍‍ ଆପ୍‍ଣା ଆପ୍‍ଣାଦି ୱାଲେ ଉନ୍‍ଡ୍ରେମାନୁ ମିସାତାର୍‍ ମାରି ମିସାଜି ୱାରି ୱିଜୁ ଦନ୍‌ ସିଜିସାଜି ଆତାର୍‌ ।"},{"book":"ପ୍ରେରିତ","chapter":"2","verse":"45","text":"ୱାର୍‌ ଆପ୍‍ଣା ଆପ୍‍ଣାଦି ମାନି ଦନ୍‌ତିଙ୍ଗ୍‍ ପର୍‌ଜି, ଡାବୁଙ୍ଗୁଁ ୱିଜେରି ଦର୍‌କାର୍‌ ଇସାବ୍‌ତାନ୍‌ ନିଜେନିଜେ ଲୋଇ ବାଟା କିତାର୍‍ ।"},{"book":"ପ୍ରେରିତ","chapter":"2","verse":"46","text":"ୱାର୍‌ ୱିଜୁଦିନ୍‌ ପାର୍‍ତନାକିନି ମନ୍ଦିର୍‌ତୁ ଉନ୍‍ଡ୍ରେ ଦଲ୍‌ ୱାଜା ଉଣ୍ତାଜି ମାର୍ହାର୍‌ ମାରି ଇଲ୍‌କାଙ୍ଗ୍‌ ଇଲ୍‌କାଙ୍ଗ୍‌ ରୁଟି ରୁକ୍‍ସି ୱେଡ଼ିକା ମନ୍‍ତାନ୍‍ ମାରି ନେଗି ଜିବନ୍‌ତାନ୍‌ ଉଣିତିନିକା କିଜି,"},{"book":"ପ୍ରେରିତ","chapter":"2","verse":"47","text":"ମାପୁରୁଦି ଦନ୍ୟବାଦ୍‌ କିଜି ୱିଜେରେ ଲୋକା ୱାଲେ ନେଗି ୱେଡ଼ିକା କିତାର୍‍ । ମାରି ପ୍ରବୁ ରକିୟା ପୟ୍‌ନି ଲୋକାଙ୍ଗ୍‌ ୱିଜୁଦିନ୍‌ ୱାରି ଦଲ୍‍ତୁ ମିସା କିଦେଙ୍ଗ୍‌ ଆସ୍‌ତାନ୍‌ ।"}]}