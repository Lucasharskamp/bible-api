{"data":[{"book":"2 K'orontos","chapter":"9","verse":"1","text":"Yhuditse fa'a krstiyaniwotssh kisheet gizi jango itsh guut'o taan geyiratse,"},{"book":"2 K'orontos","chapter":"9","verse":"2","text":"«Akayiy dats ashuwots natstsoon tuut tep'osh k'andek'kne» etaat mek'edoniitsi ashuwotsoke it jangosh ti ít'ir it kup'ar it finitwok'o t dantsoshe, it kup'at itfiintsonwere k'oshwotsnoor tuuzere."},{"book":"2 K'orontos","chapter":"9","verse":"3","text":"Keewanatse itatse no detsts it'o dats mec'ro wotar b́oorerawok'o eeshwanotsi woshiirwe, itwere ari taa haniyere shin ti ettsok'o k'ande'er korere."},{"book":"2 K'orontos","chapter":"9","verse":"4","text":"Mek'edoni dats ashuwots taanton itok waarr itk'ande'aawo bodatsiyal itats noit'tsatse tuutson jiitsitwone, itmó ayde'erniye itjiitsiti."},{"book":"2 K'orontos","chapter":"9","verse":"5","text":"Mansha imetuwone it etts tewud doon it imiruwo it k'aniyitwok'o itsh bogawitwok'owa etaat eshwaanots taayere shino itok boweetwok'o wosho b́ geyiko b́wottsok'o daatsre, mank'oon taa twoor tewudi dowon it imetuwo k'anke b́wotiti, itwere it imet angnon b́woterawo shunon b́wottsok'owoniye b́kitsiti."},{"book":"2 K'orontos","chapter":"9","verse":"6","text":"«Múk'shde shooketwo muk'e b́kakuwiti, ay shooktso aye b́ ko'iyiti» ett keewetso gawde'ere."},{"book":"2 K'orontos","chapter":"9","verse":"7","text":"Eshe Ik'o b́shunfo geneúwon imet asho b́wottsotse asho ik ikon b́nibotse imosh b́geetso shunr ima bako shiyaanefetsr wee b́maac'otse aalo imk'aye."},{"book":"2 K'orontos","chapter":"9","verse":"8","text":"Jam aawo jamkeewon it tooko falr shengfiinats jinosh itfalitwok'o ayide b́ deero itsh imo falfe."},{"book":"2 K'orontos","chapter":"9","verse":"9","text":"«Hanwere t'owwotssh tewdi dowon imre,"},{"book":"2 K'orontos","chapter":"9","verse":"10","text":"Shooko shooktsosh, moowosh misho imirwo Izar Izewer it shooket shooko ayde'er imetwe, it kááwi shuwonowere itsh ayituwe."},{"book":"2 K'orontos","chapter":"9","verse":"11","text":"It tewdi doo noweeron boosh b́bodiru ash jamwots Ik'o bo úditwok'o jam aawo it imetwok'o Ik'o jam keewon iti deritwe."},{"book":"2 K'orontos","chapter":"9","verse":"12","text":"It kaliru tewdi finan krstiyaniyots kic'otse kishoniyere bogo ashuwots Ik'osh ay udo bot'intsitwok'o woshitwe."},{"book":"2 K'orontos","chapter":"9","verse":"13","text":"It tewdi dowi finann Krstos doo shishiyo dek'at bísh azazetswotsi itwottsok'onat, bonat k'oshwotsnsh tewdi doo kitsosh b́ wottsotse jametswots Ik'o úditúne."},{"book":"2 K'orontos","chapter":"9","verse":"14","text":"It atse fa'a s'eent kud'ts Ik'i s'aatatse tuutson itjangosh Ik'o k'onfetsr itn gawitune."},{"book":"2 K'orontos","chapter":"9","verse":"15","text":"Ash noon keewon keewosh falerawo bí imtsosh Ik'o údeek wotowe."}]}