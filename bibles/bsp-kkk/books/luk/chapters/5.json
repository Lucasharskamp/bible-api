{"data":[{"book":"Luk","chapter":"5","verse":"1","text":"Dɔsɔk dɔlɔma, Yesu pəcəmɛ agbɛp ŋa kəba ka Kenesarɛt, afum ŋamɛpnɛ kɔ ŋaccəŋkəl toloku ta Kanu."},{"book":"Luk","chapter":"5","verse":"2","text":"K'ɛnəŋk dəndo kəba kəsək cibil mɛrəŋ, ncɛ awɛnt ŋanawur disrɛ, ŋacyak manta maŋan mɔ."},{"book":"Luk","chapter":"5","verse":"3","text":"Kɔ Yesu ɛmbɛkɛ abil ŋin disrɛ, nŋɛ ŋɛnayɔnɛ ŋa Simɔŋ mɔ, k'oloku kɔ a pəbɔlɛnɛ agbɛp pipic. K'ɛndɛ debil pəctəksɛ kənay kəŋkɔ kənacəmɛ dəntɔf mɔ."},{"book":"Luk","chapter":"5","verse":"4","text":"Ntɛ ɛsak kəlok-loku mɔ, k'oloku Simɔŋ: «Məcɔŋnɛ nde pəntukmɛ mɔ, nəgbal manta monu nəsumpər lop.»"},{"book":"Luk","chapter":"5","verse":"5","text":"Kɔ Simɔŋ oloku kɔ: «Wəkiriŋ, pibi pampɛ fəp səcgbal manta, mba ali paka səsɔtɔ fɛ. Mba ntɛ məloku ti mɔ, kəgbal k'inder manta.»"},{"book":"Luk","chapter":"5","verse":"6","text":"Ntɛ ɛŋgbal manta mɔ, k'osumpər lop yɛlarəm haŋ kɔ manta moncop kəwalɛ."},{"book":"Luk","chapter":"5","verse":"7","text":"Kɔ ŋawe anapa aŋan akɔ ŋanayi abil ŋa mɛrəŋ ŋɔkɔ disrɛ mɔ, kədemar ŋa. Kɔ akakɔ ŋander, kɔ ŋalas cibil cacɔkɔ mɛrəŋ haŋ cəcfaŋ kəkalɛ."},{"book":"Luk","chapter":"5","verse":"8","text":"Ntɛ ɛnəŋk tatɔkɔ mɔ, kɔ Simɔŋ Piyɛr ɛntɛmpɛnɛ Yesu wɛcək dəntɔf, k'oloku: «Wəbɛ, məbɔl'em! Fum wəciya iyɔnɛ.»"},{"book":"Luk","chapter":"5","verse":"9","text":"Kɔ kusu kəwos kɔ, nkɔn kɔ akɔ ŋanayi mɔ fəp, teta lop yɔkɔ ŋanasumpər mɔ."},{"book":"Luk","chapter":"5","verse":"10","text":"Itɔ pənayi sɔ asol a Simɔŋ, Sak kɔ Isaŋ, awut a Sebede. Kɔ Yesu oloku Simɔŋ: «Ta mənesɛ! Kəyɛfɛ mɔkɔ, afum ŋɔ mənde məcfɛkəs oŋ.»"},{"book":"Luk","chapter":"5","verse":"11","text":"K'asumpər lop akakɔ ŋampɛnɛ cibil dɛgbɛp, kɔ ŋasak ca fəp, kɔ ŋancɛpsɛ Yesu darəŋ."},{"book":"Luk","chapter":"5","verse":"12","text":"Dare dɔlɔma dɔ Yesu ɛnayi. Kɔ wərkun wəlɔma nwɛ sen sənasumpər dis fəp mɔ, ender. Ntɛ ɛnəŋk Yesu mɔ, k'ɛntɛmpɛnɛ dəntɔf, k'ɛncəpɛ Yesu tobu, k'ɛlɛtsɛnɛ kɔ: «Mariki, kɔ məfaŋ ti-ɛ, məntam kəsɔkəs im.»"},{"book":"Luk","chapter":"5","verse":"13","text":"Kɔ Yesu ɛntɛnc kəca, k'oŋgbuŋɛnɛ kɔ, k'oloku: «Ifaŋ ti, məsɔk!» Gbəncana babɔkɔ kɔ sen səsak fum wəkakɔ."},{"book":"Luk","chapter":"5","verse":"14","text":"Kɔ Yesu oloku kɔ: «Ta məloku ti fum o fum, mba məkɔ məmentərnɛ wəloŋnɛ. Məkenɛ kɔ poloŋnɛ teta kəsɔkəs kam pəmɔ tɔkɔ Musa encic ti mɔ, tendeyɔnɛ ŋa sede.»"},{"book":"Luk","chapter":"5","verse":"15","text":"Tewe tɔn tɛncsam kəsam dəm, afum alarəm ŋacloŋkanɛ kəcəŋkəl kɔ, kətɛn ka kətaməs ka docu daŋan."},{"book":"Luk","chapter":"5","verse":"16","text":"Mba kɔ Yesu owur afum dacɔ, k'ɔŋkɔ nde dətɛgbərɛ dəkəlok-lokər Kanu."},{"book":"Luk","chapter":"5","verse":"17","text":"Dɔsɔk dɔlɔma Yesu pəctəksɛ. AFarisi kɔ atəksɛ a sariyɛ ŋandɛ. Ŋayɛfɛ-yɛfɛ sədare sa tɔf ya Kalile kɔ Yude, kɔ dare da Yerusalɛm. Kɔ fənɔntər fa Kanu Kəpɔŋ fəyi kɔ Yesu, ntɛ tɔŋsɔŋɛ pəctaməs acuy mɔ."},{"book":"Luk","chapter":"5","verse":"18","text":"Kɔ afum ŋander, ŋagbaŋnɛ wətɔtam kəkɔt dəpoko, ŋacsɛp kəbɛrɛ kəkɔboc kɔ fɔr ya Yesu kiriŋ."},{"book":"Luk","chapter":"5","verse":"19","text":"Ntɛ dɛlay da afum dɔsɔŋɛ ŋa kətɔsɔtɔ dəkəbɛrɛ mɔ, kɔ ŋampɛsɛ kəlɔ kəroŋ, kɔ ŋaŋkɔ ŋafeni kəlɔ darenc kəfo kəlɔma, kɔ ŋantorɛ wətɔkɔt nwɛ pəyi dəyala yɔn afum dacɔ, Yesu fɔr kiriŋ."},{"book":"Luk","chapter":"5","verse":"20","text":"Ntɛ Yesu ɛnəŋk kəlaŋ kəŋan mɔ, kɔ Yesu oloku fum nwɛ: «Aŋaŋnɛn'am kiciya kam!»"},{"book":"Luk","chapter":"5","verse":"21","text":"Atəksɛ sariyɛ kɔ aFarisi ŋayɛfɛ kəcɛm-cɛmnɛ, ŋacyifnɛ: «Fum wəre ɔfɔ wəkawɛ ɔŋlɔməs Mariki mɔ? An'ɛntam kəŋaŋnɛnɛ kiciya, kɔ pəntɔyɔnɛ Kanu sona-ɛ?»"},{"book":"Luk","chapter":"5","verse":"22","text":"Kɔ Yesu ɛncərɛ pɛcɛm-cɛmnɛ paŋan, k'eyif ŋa: «T'ake tɔ mɛcɛm-cɛmnɛ mamɛ meyinɛ nu-ɛ?"},{"book":"Luk","chapter":"5","verse":"23","text":"Ake 'tɔcuca kəloku: ‹Aŋaŋnɛn'am kiciya kam,› kɔ kəloku: ‹Məyɛfɛ, məkɔt›-ɛ?"},{"book":"Luk","chapter":"5","verse":"24","text":"Awa indeyɔ'm tantɛ ntɛ tɔŋsɔŋɛ nəcərɛ a Wan ka Wərkun ɔntɔmpər kətam nnɔ doru dandɛ ka kəŋaŋnɛnɛ ka kiciya: Kɔ Yesu oloku wətɔtam kəkɔt, ‹Ilok'əm: Məyɛfɛ! Məlɛk yala yam, məlukus nde ndaram!›»"},{"book":"Luk","chapter":"5","verse":"25","text":"Gbəncana babɔkɔ kɔ wərkun nwɛ ɛyɛfɛ fɔr yaŋan kiriŋ, k'ɛlɛk yala yɔn, k'osumpər dɔpɔ kəkɔ nde ndɔrɔn pəcyek-yekəs Kanu."},{"book":"Luk","chapter":"5","verse":"26","text":"Kɔ cusu cəwos afum fəp, kɔ ŋayɛfɛ kəyek-yekəs Kanu. Kɔ kənesɛ kəyi ŋa, ŋacloku: «Sənəŋk mɔkɔ ntɛ səntatɔ-nəŋk mɔ.»"},{"book":"Luk","chapter":"5","verse":"27","text":"Ntɛ tatɔkɔ tencepər mɔ, kɔ Yesu owur k'ɛnəŋk wəbaŋəs dut wəlɔma, nwɛ ancwe Lewy mɔ, pəndɛ nde aŋgbancan ŋa abaŋəs dut. Kɔ Yesu oloku kɔ: «Məcɛps'em darəŋ.»"},{"book":"Luk","chapter":"5","verse":"28","text":"Kɔ Lewy ɛsak mes fəp, k'ɛyɛfɛ k'ɛncɛpsɛ Yesu darəŋ."},{"book":"Luk","chapter":"5","verse":"29","text":"Kɔ Lewy ɔŋkɔ pəbocɛ kɔ kəsata kəpɔŋ nde ndɔrɔn. Abaŋəs dut alarəm ŋanayi di, ŋandɛs-ndɛs dəmɛsa kɔ afum alɔma kɔ Yesu."},{"book":"Luk","chapter":"5","verse":"30","text":"AFarisi kɔ atəksɛ sariyɛ aŋan ŋaccɔpɛnɛ, ŋacyif acɛpsɛ a Yesu darəŋ: «T'ake tɔ nəndinɛ yeri, nəcmunəs kəfo kin kɔ abaŋəs dut kɔ aciya-ɛ?»"},{"book":"Luk","chapter":"5","verse":"31","text":"Mba Yesu oloku ŋa: «Bafɔ atamnɛ ŋafaŋ wətɛn cɔl de, mba acuy ŋafaŋ kɔ."},{"book":"Luk","chapter":"5","verse":"32","text":"Bafɔ alompu ŋɔ inder kəwe, mba aciya, ntɛ tɔŋsɔŋɛ ŋasəkpər bəkəc, ŋacəmɛ pəlompu darəŋ.»"},{"book":"Luk","chapter":"5","verse":"33","text":"Kɔ ŋaloku Yesu: «Acɛpsɛ a Saŋ darəŋ kɔ aFarisi, ŋaŋsuŋ tɛm fəp ŋaccəpəs, mba kɔ akam məna ŋandi yeri ŋacmun.»"},{"book":"Luk","chapter":"5","verse":"34","text":"Kɔ Yesu eyif ŋa: «Nəntam kəsɔŋɛ anapa a wəfura kəsuŋ ŋasɔrɔyi wəfura kəsək ba?"},{"book":"Luk","chapter":"5","verse":"35","text":"Dɔsɔk dendebəp ndɛ ŋandegbɛyɛnɛ kɔ wəfura mɔ, awa ŋandesuŋ dɔsɔk dadɔkɔ.»"},{"book":"Luk","chapter":"5","verse":"36","text":"Kɔ Yesu oloku ŋa sɔ capafɔ ncɛ: «Fum o fum ɔfɔwali kəpol dəkəloto kəfu kəkɔcɛpər yamos yɛməcɛ-məcɛ. Bawo tɔŋsɔŋɛ kəpol ka kəloto kəfu kaŋkɔ ɛwali mɔ, kətɔmar yamos yɛməcɛ-məcɛ yayɔkɔ ɛfaŋ kəlompəs mɔ."},{"book":"Luk","chapter":"5","verse":"37","text":"Fum o fum ɔfɔbɛr member mofu dətɔlɔba pa akata pokur. Kɔ məyɔ ti-ɛ, member meŋwesli tɔlɔba, member moloŋɛ. Məyi oŋ məsɔtɔ fɛ tɔlɔba, məsɔtɔ fɛ member."},{"book":"Luk","chapter":"5","verse":"38","text":"Məbɛr member mofu dətɔlɔba pofu!"},{"book":"Luk","chapter":"5","verse":"39","text":"Fum o fum omun member mokur ɔfɔsɔfaŋ mofu, bawo oloku: ‹Mokur mɛtəŋnɛ.›»"}]}