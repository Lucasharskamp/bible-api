{"data":[{"book":"Ọnụọgụgụ","chapter":"17","verse":"1","text":"Mgbe ahụ, Onyenwe anyị gwara Mosis okwu sị ya,"},{"book":"Ọnụọgụgụ","chapter":"17","verse":"2","text":"“Gwa ụmụ Izrel okwu, sitekwa nʼaka ha nata mkpanaka iri na abụọ otu mkpanaka nʼisi onyendu nke ebo ọbụla. Dekwasị aha onyendu ọbụla nʼahụ mkpanaka nke ya."},{"book":"Ọnụọgụgụ","chapter":"17","verse":"3","text":"Ma nʼelu mkpanaka Livayị dekwasị aha Erọn. A ga-enwe otu mkpanaka maka onyendu ebo ọbụla."},{"book":"Ọnụọgụgụ","chapter":"17","verse":"4","text":"Tinye mkpanaka ndị a niile nʼime ụlọ nzute, nʼihu Ihe Ama ahụ, ebe m na-ezute gị."},{"book":"Ọnụọgụgụ","chapter":"17","verse":"5","text":"Mkpanaka nke onye ahụ m họpụtara ga-ama ifuru ndụ. M ga-ewezugakwa ntamu niile nke ndị Izrel site nʼebe m nọ, bụ nke ha na-atamu megide unu.”"},{"book":"Ọnụọgụgụ","chapter":"17","verse":"6","text":"Ya mere, Mosis gwara ndị Izrel okwu ndị a. Ndị ndu ha nyere ya mkpanaka iri na abụọ, otu mkpanaka nʼisi otu onyeisi maka onyeisi ebo ha nʼotu nʼotu. Mkpanaka Erọn dịkwa nʼetiti nke ha."},{"book":"Ọnụọgụgụ","chapter":"17","verse":"7","text":"Mosis chịịrị ha niile dozie ha nʼihu Onyenwe anyị nʼime ime ụlọ nzute Ihe Ama ahụ."},{"book":"Ọnụọgụgụ","chapter":"17","verse":"8","text":"Nʼechi ya, Mosis banyere nʼụlọ nzute Ihe Ama ahụ chọpụta na ọ bụghị naanị na mkpanaka Erọn, onye nọchitere anya ebo Livayị, amaala ifuru, kama na ọ waala okoko ma mịakwa mkpụrụ osisi chara acha a na-akpọ alụmọnd."},{"book":"Ọnụọgụgụ","chapter":"17","verse":"9","text":"Mgbe ahụ, Mosis sitere nʼihu Onyenwe anyị wepụta mkpanaka ndị ahụ niile gosi ha ndị Izrel niile. Ha hụrụ ha, ma nwoke ọbụla weghachiri mkpara osisi nke ya."},{"book":"Ọnụọgụgụ","chapter":"17","verse":"10","text":"Onyenwe anyị gwara Mosis sị, “Tinye mkpanaka Erọn nʼihu Ihe Ama ahụ, ka ọ dịgide nʼebe ahụ dịka ihe ama nye ndị nnupu isi. Nke a ga-eme ka ntamu ndị a megide m kwụsị, ka ha ghara ịnwụ.”"},{"book":"Ọnụọgụgụ","chapter":"17","verse":"11","text":"Ya mere, Mosis mezuru ihe niile dịka Onyenwe anyị nyere ya nʼiwu."},{"book":"Ọnụọgụgụ","chapter":"17","verse":"12","text":"Ma ndị Izrel zara Mosis sị ya, “Ndị nwụrụ anwụ ka anyị bụ! Ofufu ka anyị furu. Nʼezie anyị bụ ndị furu efu."},{"book":"Ọnụọgụgụ","chapter":"17","verse":"13","text":"Onye ọbụla bịaruru nso ebe obibi Onyenwe anyị ga-anwụ. Anyị niile ga-anwụ?”"}]}