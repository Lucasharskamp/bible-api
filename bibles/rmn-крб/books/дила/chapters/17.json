{"data":[{"book":"Дила","chapter":"17","verse":"1","text":"Он накхлэ э Амфиполь тай Аполлония тай алэ андэ Фессалоники, катэ сас э синагога э иудеенги."},{"book":"Дила","chapter":"17","verse":"2","text":"О Павел, сар екхараи, гело андэ синагога тай отхэ трин субботэс пал екхаврэстэ зборизэлас э иудеенца катар Яздипэ,"},{"book":"Дила","chapter":"17","verse":"3","text":"галярэлас тай сиклярэлас, кай о Христос камэлас тэ мэрэл тай тэ дживиндёл андар мулэ."},{"book":"Дила","chapter":"17","verse":"4","text":"Лэнги пакянилэ сарсавэ иудея, аякха ли бут грекя, савэ гинэнас э Дэвлэс, тай бут намлыдэс джювля. Тай алаи он лилэ тэ пхирэн э Павлэса тай э Силаса."},{"book":"Дила","chapter":"17","verse":"5","text":"Адава ваздиняс кизгандилима андэ аврэ иудеендэ, тай он лилэ налаче манушэн, савэн аракхлэ андэ базари, кидинэ дюняс тай ваздинэ э диз. Он гелэ ко кхер ки Иасонэско, родэнас э Павлэс тай э Силас, тэ никалэн лэн ко дюняс."},{"book":"Дила","chapter":"17","verse":"6","text":"Кана он лэн отхэ на аракхлэ, он сидинэ э Иасонэс тай аврэ пхралэн ки дизаки барэ."},{"book":"Дила","chapter":"17","verse":"7","text":"— Тай о Иасон мукляс лэн андэ по кхер. Он на керэн, со пхэнэл о император, тай пхэнэн, кай си авэр патишаи, Саво бучёл Исус."},{"book":"Дила","chapter":"17","verse":"8","text":"Кана о дюняс тай э дизаки барэ шунлэ адава, трашанилэ."},{"book":"Дила","chapter":"17","verse":"9","text":"Он лилэ катар Иасон тай аврэндар баро джерэмэс тай муклэ лэн."},{"book":"Дила","chapter":"17","verse":"10","text":"Сар ули рат, о пхрала бичялдэ э Павлэс тай э Силас андэ Верия. Он алэ отхэ тай гелэ андэ иудейски синагога."},{"book":"Дила","chapter":"17","verse":"11","text":"О мануша андэ Верия сас пхутэрдэ илэнца, ниш андэ Фессалоники. Он лачес пакянилэ одолэски, со пхэнэлас о Павел, тай кажын дес сиклёнас о Яздипэ, тэ галён, чячипэ си одова, со он шунлэ."},{"book":"Дила","chapter":"17","verse":"12","text":"О бут андар лэндэ пакянилэ, пакянилэ ли бут намлыдэс гречянкес тай бут грекя."},{"book":"Дила","chapter":"17","verse":"13","text":"Ай кана о иудея андэ Фессалоники галилэ одолэстар, кай о Павел пхукавэл э збора э Дэвлэски андэ Верия, он алэ ли отхэ тай лилэ тэ ваздэн э дюняс."},{"book":"Дила","chapter":"17","verse":"14","text":"О пхрала чяльти бичялдэ э Павлэс ки моря, ай о Сила тай о Тимафей ачилэ андэ диз."},{"book":"Дила","chapter":"17","verse":"15","text":"Одола, савэ гелдэ э Павлэс, алэ лэса андэ Афини, ай дэчи гелэ палэ э письмаса э Силаски тай э Тимафеески чяльти тэ авэн лэстэ."},{"book":"Дила","chapter":"17","verse":"16","text":"О Павел ишандиелас пэ амалэн, пхирэлас андэ Афини, тай лэс холяскерэлас, кай сас бут идоля андэ адалэ дизатэ."},{"book":"Дила","chapter":"17","verse":"17","text":"Ов зборизэлас андэ синагога э иудеенца тай э грекенца, савэ гинэн э Дэвлэс. Кажын дес ов зборизэлас э манушэнца, савэ авэнас андэ базари."},{"book":"Дила","chapter":"17","verse":"18","text":"Лэса зборизэнас ли философя андар школэс эпикурейцэнги тай стоикенги. Сарсавэ пхученас:"},{"book":"Дила","chapter":"17","verse":"19","text":"Э Павлэс андэ опэр Ареопаг17.19 Одова си горас э Аресаско. О нав э тикнэ гораско андэ диз ки Афини, опэр савэстэ кидэнаспэс тэ зборизэн катар пакяпэ, сиклярипэ тай катар чячё бэшыпэ. тай манглэ:"},{"book":"Дила","chapter":"17","verse":"20","text":"Амэ на галяс, со ту пхэнэс, тай амэ мангас тэ джянас, со си адава."},{"book":"Дила","chapter":"17","verse":"21","text":"О афиняня тай савэ авэнас аврэ дизэндар алаендар бут дэхэнас тэ пхукавэн я тэ шунэн со-то нэво."},{"book":"Дила","chapter":"17","verse":"22","text":"О Павел тэрдило машкарэ ко Ареопаг тай пхэнляс:"},{"book":"Дила","chapter":"17","verse":"23","text":"Мэ пхиравас агорял тай лачес дикхавас тумарэ шужэ тхана. Опэр екх андар алтари сас яздимэ: «НАДЖЯНЛЭ ДЭВЛЭСКИ». Адалэ наджянлэ Дэвлэстар, Савэс тумэ на джянэн, ами гинэн, мэ пхэнав тумэнги."},{"book":"Дила","chapter":"17","verse":"24","text":"О Дэл, кай кердяс о дюняс тай алаи, со си андэ лэстэ, си э Сагбуско опрунэско тай э пхуяко. Ов на бэшэл андэ храмя, кай си кердэ э манушэнги вастэнца."},{"book":"Дила","chapter":"17","verse":"25","text":"Ов на мангел, о мануша тэ керэн Лэски иргатлыки пумарэ вастэнца, сар кай Лэски со-то на рэсэл. Ов Сам дэл алаи э манушэн бэшыпэ, тынышы тай алаи авэр."},{"book":"Дила","chapter":"17","verse":"26","text":"Екхе манушэстар Ов кердяс алаи э дюняс, тай о мануша тэ пхэрэн алаи э пху, тай ангал гиндяс, кана тай катэ он кан бэшэн."},{"book":"Дила","chapter":"17","verse":"27","text":"Алаи адава о Дэл кердяс адалэски, о мануша тэ родэн Лэс тай тэ аракхен Лэс, ай Ов ли нанай дур кажнестар андар амэндэ."},{"book":"Дила","chapter":"17","verse":"28","text":"Вай андэ Лэстэ амэ бэшас, пхирас тай сам, сар адалэстар пхэнэнас савэ андар тумарэ яздимарендэ: «Вай амэ сам Лэски порода»."},{"book":"Дила","chapter":"17","verse":"29","text":"Тай тэ сам э порода э Дэвлэски, дэчи амэ на камэл тэ керас э Дэвлэс пхолякерэс, рупунэс я барунэ идолэс я сарсави-то шавлин, керди, сар мангел тай сар галёл о мануш."},{"book":"Дила","chapter":"17","verse":"30","text":"Буруни, кана о мануша на джянэнас э Дэвлэс, Ов адалэски пхандэлас Пэ якха, ай акана Ов тхэл алаи э манушэнги вэркатэ тэ ачявэн пумарэ бэзя."},{"book":"Дила","chapter":"17","verse":"31","text":"Ов тхэдяс о дес, кана Ов кан керэл чячё цындос алаи э дюняски, тай Ов акана аракхляс Манушэс, Саво ли кан овэл о цындомари. Ов сикавдяс адава ангал алаендэ, кай дживиндярдяс Лэс андар мулэ!"},{"book":"Дила","chapter":"17","verse":"32","text":"Кана он шунлэ катар дживиндипэ андар мулэ, сарсавэ андар лэндэ лилэ тэ асан, авэра пхэнлэ:"},{"book":"Дила","chapter":"17","verse":"33","text":"Адалэса о Павел гело лэндар."},{"book":"Дила","chapter":"17","verse":"34","text":"Набут мануша пакянилэ тай лилэ тэ пхирэн пал Павел. Машкарэ лэндэ сас о Дионисий андар Ареопаг, э манушни, сави бучёлас Дамарь, тай авэра."}]}