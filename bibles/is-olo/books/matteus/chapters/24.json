{"data":[{"book":"Matteus","chapter":"24","verse":"1","text":"Þegar Jesús gekk út úr helgidóminum langaði lærisveinana að fá hann með sér í skoðunarferð um musterissvæðið."},{"book":"Matteus","chapter":"24","verse":"2","text":"En hann sagði við þá:"},{"book":"Matteus","chapter":"24","verse":"3","text":"Stuttu seinna þegar Jesús sat í hlíð Olíufjallsins gengu lærisveinarnir til hans og spurðu hann um þetta:"},{"book":"Matteus","chapter":"24","verse":"4","text":"„Látið engan blekkja ykkur,“ svaraði Jesús,"},{"book":"Matteus","chapter":"24","verse":"5","text":"„því margir munu koma og segjast vera Kristur og leiða marga í villu."},{"book":"Matteus","chapter":"24","verse":"6","text":"Þið munuð heyra stríðsfréttir, en þær eru ekki tákn um endurkomu mína. Því að styrjaldir halda áfram eins og verið hefur, en endirinn er ekki þar með kominn."},{"book":"Matteus","chapter":"24","verse":"7","text":"Þjóðir og ríki jarðarinnar munu heyja styrjaldir sín á milli og hungursneyð og jarðskjálftar geisa víða."},{"book":"Matteus","chapter":"24","verse":"8","text":"Þetta er aðeins byrjun hörmunganna sem koma."},{"book":"Matteus","chapter":"24","verse":"9","text":"Þið verðið pyntaðir og líflátnir, og allir munu hata ykkur vegna þess að þið tilheyrið mér."},{"book":"Matteus","chapter":"24","verse":"10","text":"Þá munu margir falla frá trúnni, og hata og svíkja hverjir aðra."},{"book":"Matteus","chapter":"24","verse":"11","text":"Margir falsspámenn munu koma og leiða marga í villu."},{"book":"Matteus","chapter":"24","verse":"12","text":"Afbrot aukast er kærleikur flestra kólnar,"},{"book":"Matteus","chapter":"24","verse":"13","text":"en sá sem stöðugur stendur allt til enda mun frelsast."},{"book":"Matteus","chapter":"24","verse":"14","text":"Gleðiboðskapurinn um guðsríki verður fluttur öllum þjóðum heimsins, og þá loks mun endirinn koma.“"},{"book":"Matteus","chapter":"24","verse":"15","text":"„Þegar þið sjáið viðurstyggð eyðingarinnar, sem Daníel spámaður talaði um, standandi á helgum stað – lesandinn athugi það!"},{"book":"Matteus","chapter":"24","verse":"16","text":"Þá verða þeir sem eru í Júdeu að flýja til fjalla,"},{"book":"Matteus","chapter":"24","verse":"17","text":"þeir sem staddir eru á svölunum heima hjá sér, fari þá ekki inn til að taka saman föggur sínar áður en þeir flýja."},{"book":"Matteus","chapter":"24","verse":"18","text":"Þeir sem þá verða á ökrum fari ekki heim eftir nauðsynjum."},{"book":"Matteus","chapter":"24","verse":"19","text":"Neyð þeirra sem þá verða barnshafandi eða hafa fyrir ungbörnum að sjá, mun verða mikil."},{"book":"Matteus","chapter":"24","verse":"20","text":"Biðjið að flótti ykkar verði ekki um vetur eða á helgidegi,"},{"book":"Matteus","chapter":"24","verse":"21","text":"því þá verða meiri ofsóknir en nokkru sinni fyrr."},{"book":"Matteus","chapter":"24","verse":"22","text":"Sannleikurinn er sá að yrði þessi tími ekki styttur, myndi allt mannkynið farast, en vegna hinna útvöldu mun tíminn verða styttur."},{"book":"Matteus","chapter":"24","verse":"23","text":"Ef einhver segir þá við þig: „Kristur er kominn á þennan eða hinn staðinn,“ eða „hann hefur birst hér eða þar,“ þá trúið því ekki."},{"book":"Matteus","chapter":"24","verse":"24","text":"Falskristar munu koma fram og einnig falsspámenn, sem gera munu mikil kraftaverk til að blekkja fólk, jafnvel þá sem Guð hefur kallað."},{"book":"Matteus","chapter":"24","verse":"25","text":"Munið að ég hef varað ykkur við."},{"book":"Matteus","chapter":"24","verse":"26","text":"Ef einhver kemur og segir ykkur að Kristur sé kominn aftur og sé úti í eyðimörkinni, þá sinnið því ekki og farið ekki þangað. Ef sagt er að hann sé í felum á tilteknum stað, þá trúið því ekki!"},{"book":"Matteus","chapter":"24","verse":"27","text":"Ég, Kristur, mun koma jafn óvænt og eldingin sem leiftrar frá austri til vesturs!"},{"book":"Matteus","chapter":"24","verse":"28","text":"Reynið að skilja tákn tímanna á sama hátt og þið skiljið að þar muni hræið vera sem gammarnir safnast.“"},{"book":"Matteus","chapter":"24","verse":"29","text":"„Eftir þessar ofsóknir mun sólin myrkvast og tunglið hætta að lýsa. Stjörnurnar munu hrapa af himni og kraftar alheimsins ganga úr skorðum!"},{"book":"Matteus","chapter":"24","verse":"30","text":"Þá mun tákn komu minnar sjást á himninum og allir jarðarbúar skelfast. Þeir munu sjá mig koma í skýjum himinsins með mætti og mikilli dýrð."},{"book":"Matteus","chapter":"24","verse":"31","text":"Þegar lúðurinn hljómar, munu englar mínir safna saman þeim sem ég hef valið, úr öllum áttum, heimshorna á milli.“"},{"book":"Matteus","chapter":"24","verse":"32","text":"„Lærið af fíkjutrénu: Þegar greinar þess eru orðnar mjúkar og laufið fer að springa út, þá vitið þið að sumarið er í nánd."},{"book":"Matteus","chapter":"24","verse":"33","text":"Eins skuluð þið vita að þegar þið sjáið allt þetta, þá er endurkoma mín í nánd,"},{"book":"Matteus","chapter":"24","verse":"34","text":"og þá fyrst mun þessi kynslóð líða undir lok.“"},{"book":"Matteus","chapter":"24","verse":"35","text":"„Himinn og jörð munu hverfa, en mín orð standa að eilífu."},{"book":"Matteus","chapter":"24","verse":"36","text":"Enginn veit þann dag eða stund er endirinn verður, hvorki englarnir né sonur Guðs, aðeins faðirinn einn."},{"book":"Matteus","chapter":"24","verse":"37-38","text":"Fólk mun almennt taka öllu með ró eins og allt sé í lagi – það verða veisluhöld, mannfagnaðir og brúðkaup – rétt eins og var á dögum Nóa áður en flóðið kom."},{"book":"Matteus","chapter":"24","verse":"39","text":"Menn trúðu ekki orðum Nóa fyrr en flóðið skall á og hreif þá alla burt. Þannig fer einnig við komu mína."},{"book":"Matteus","chapter":"24","verse":"40","text":"Tveir munu vinna á akri, annar verður tekinn en hinn skilinn eftir."},{"book":"Matteus","chapter":"24","verse":"41","text":"Tvær verða við heimilisstörf, önnur verður tekin en hin skilin eftir."},{"book":"Matteus","chapter":"24","verse":"42","text":"Verið viðbúnir! Þið vitið ekki hvaða dag Drottinn kemur."},{"book":"Matteus","chapter":"24","verse":"43","text":"Innbrotsþjófur gerir ekki boð á undan sér, þess vegna verða menn að vera á verði."},{"book":"Matteus","chapter":"24","verse":"44","text":"Þess vegna verðið þið að vera stöðugt viðbúnir endurkomu minni.“"},{"book":"Matteus","chapter":"24","verse":"45","text":"„Hver er trúr og hygginn þjónn, sem húsbóndinn hefur falið umsjónarstarfið svo að allir fái fæðu sína á réttum tíma?"},{"book":"Matteus","chapter":"24","verse":"46-47","text":"Sæll er sá þjónn sem húsbóndinn finnur að breytir þannig þegar hann kemur. Víst er að hann mun fela honum umsjón með öllu sem hann á."},{"book":"Matteus","chapter":"24","verse":"48","text":"En segi svikull þjónn við sjálfan sig: „Húsbóndinn kemur ekki strax,“"},{"book":"Matteus","chapter":"24","verse":"49","text":"og tekur að berja samstarfsmenn sína og stunda veislur og drykkjuskap"},{"book":"Matteus","chapter":"24","verse":"50","text":"þá kemur húsbóndi hans honum að óvörum"},{"book":"Matteus","chapter":"24","verse":"51","text":"og refsar honum sviksemina.“"}]}