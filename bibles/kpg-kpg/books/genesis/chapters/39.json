{"data":[{"book":"Genesis","chapter":"39","verse":"1","text":"Digau Ishmael la guu lahi a Joseph gi Egypt, guu hui gi tangada o Egypt go Potiphar, tangada aamua ni di king, gei di tagi labelaa ni digau hagaloohi di hale o di king."},{"book":"Genesis","chapter":"39","verse":"2","text":"Dimaadua le e madalia a Joseph, guu hai nia mee huogodoo a mee ala ma gaa hai la gii kila humalia. Mee e noho i di hale o dono dangada aamua o Egypt.39.2 Nnegau 7.9"},{"book":"Genesis","chapter":"39","verse":"3","text":"Potiphar la gu iloo ia bolo Dimaadua le e madalia a Joseph, idimaa, nia mee huogodoo a mee ala ma gaa hai le e kila humalia."},{"book":"Genesis","chapter":"39","verse":"4","text":"Potiphar gu tenetene huoloo gi Joseph dela e hai hegau humalia, ga haga menege aga a mee gaa dagi dono hale mo ana mee huogodoo."},{"book":"Genesis","chapter":"39","verse":"5","text":"Daamada i di madagoaa deelaa gaa hana gi muli, gei Dimaadua gu hagahumalia digau o di hale Potiphar idimaa go Joseph. Gu hagahumalia labelaa nia mee huogodoo ala i lodo di hale o maa, mo i lodo nia gowaa a maa."},{"book":"Genesis","chapter":"39","verse":"6","text":"Potiphar gaa dugu anga ana mee huogodoo gi Joseph gi madamada humalia ai, gu deai dana mee e haga daadaamee gineia i lodo dono hale ai, aalaa hua go ana mee ala e gai."},{"book":"Genesis","chapter":"39","verse":"7","text":"Mai gi nomuli, gei di lodo o Potiphar gu hiihai gi Joseph, gaa dangi ang gi mee bolo e hula e kii ginaua."},{"book":"Genesis","chapter":"39","verse":"8","text":"Gei Joseph digi hana, ga helekai gi di ahina deelaa, “Dogu dangada aamua dana mee e haga daadaamee gineia i lodo di hale deenei ai, idimaa, mee e hagadagadagagee mai gi di au. Ana mee huogodoo gu dugu mai gi di au e madamada humalia iei au."},{"book":"Genesis","chapter":"39","verse":"9","text":"Ogu mogobuna i lodo di hale deenei le e hai gadoo be nia mogobuna o maa, gei mee dana mee ne dugu gi daha mo au ai, dela hua kooe, idimaa, goe dela di lodo o maa. Malaa, au e deemee loo di hai di mee hala mo di huaidu damanaiee deenei i mua o God!”"},{"book":"Genesis","chapter":"39","verse":"10","text":"Di ahina deelaa e dangidangi gi mee i nia laangi e logo, gei Joseph digi hana e kii i baahi o mee."},{"book":"Genesis","chapter":"39","verse":"11","text":"Dahi laangi hua, gei Joseph ne ulu adu gi lodo di hale belee hai ana hegau, gei nia hege o di hale la hagalee i golo."},{"book":"Genesis","chapter":"39","verse":"12","text":"Di ahina deelaa gaa kumi di gahu o Joseph ga helekai, “Hanimoi e kii gidaua!” Gei Joseph gaa badu a mee gi daha gaa lele gi malaelae, gei di gahu o maa gu diiagi i baahi di ahina deelaa."},{"book":"Genesis","chapter":"39","verse":"13","text":"Di ahina deelaa ne gidee bolo mee ne lele gi malaelae la digi kaina dono gahu,"},{"book":"Genesis","chapter":"39","verse":"14","text":"gei mee ga gahigahi mai nia hege o di hale, ga helekai, “Mmada malaa! Tangada o Hebrew deenei dela ne laha mai go dogu lodo gi tadau hale e haganneennee gidaadou. Mee ne ulu mai gi lodo dogu ruum belee kumi au, gei au ga wolowolo gi nua loo."},{"book":"Genesis","chapter":"39","verse":"15","text":"Au ne wolowolo gi nua, gei mee gaa lele gi malaelae, ga diiagi dono gahu deenei i dogu baahi!”"},{"book":"Genesis","chapter":"39","verse":"16","text":"Malaa, di ahina deelaa ga benebene di gahu i dono baahi, gaa dae loo gi di hanimoi o tangada aamua o Joseph."},{"book":"Genesis","chapter":"39","verse":"17","text":"Mee ga hagi anga gi mee go di kai la hua, ga helekai, “Dau hege dela go tangada o Hebrew, dela ne laha mai kooe gi kinei, ne ulu mai gi lodo dogu ruum ga gumigumi au."},{"book":"Genesis","chapter":"39","verse":"18","text":"Gei au ga wolowolo gi nua, gei mee gaa hana gaa lele gi malaelae, ga diiagi dono gahu deenei i dogu baahi.”"},{"book":"Genesis","chapter":"39","verse":"19","text":"Tangada aamua o Joseph gu hagawelewele huoloo,"},{"book":"Genesis","chapter":"39","verse":"20","text":"gaa lahi a Joseph gaa haa gi lodo di hale galabudi i di gowaa dela e dugu ai digau galabudi a di king. Malaa, Joseph guu noho i lodo di hale galabudi deelaa."},{"book":"Genesis","chapter":"39","verse":"21","text":"Gei Dimaadua e madalia hua a Joseph e hagahumalia a mee, deelaa di mee ne hidi ai di tagi o di hale galabudi e tenetene huoloo gi Joseph,39.21 Nnegau 7.9"},{"book":"Genesis","chapter":"39","verse":"22","text":"ga haga menege aga a mee belee madamada humalia digau huogodoo o di hale galabudi. Joseph guu dagi nia mee huogodoo ala e hai i lodo di hale galabudi deelaa."},{"book":"Genesis","chapter":"39","verse":"23","text":"Di tagi di hale galabudi gu hagalee madamada humalia i nia mee, idimaa Joseph dela guu hai nia maa, idimaa Dimaadua e madalia a Joseph, e hai nia hegau huogodoo a mee ala e hai la gii kila humalia."}]}