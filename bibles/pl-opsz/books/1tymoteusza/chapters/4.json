{"data":[{"book":"1 Tymoteusza","chapter":"4","verse":"1","text":"Duch Święty wyraźnie zapowiada, że w czasach ostatecznych niektórzy przestaną wierzyć Chrystusowi i dadzą się oszukać złym duchom oraz przyjmą nauki pochodzące od demonów."},{"book":"1 Tymoteusza","chapter":"4","verse":"2","text":"Ludzie, którzy je głoszą, to kłamcy i obłudnicy—czyniąc zło, zagłuszyli swoje sumienie."},{"book":"1 Tymoteusza","chapter":"4","verse":"3","text":"Będą oni zabraniać zawierania związków małżeńskich i spożywania niektórych pokarmów, a przecież Bóg stworzył je, aby wierzący, którzy poznali prawdę, z wdzięcznością z nich korzystali."},{"book":"1 Tymoteusza","chapter":"4","verse":"4","text":"Wszystko bowiem, co Bóg stworzył, jest dobre, i niczego, co z wdzięcznością przyjmujemy, nie musimy unikać."},{"book":"1 Tymoteusza","chapter":"4","verse":"5","text":"Dziękując Bogu za pożywienie i postępując zgodnie z Jego słowem, sprawiamy, że każdy nasz posiłek jest święty."},{"book":"1 Tymoteusza","chapter":"4","verse":"6","text":"Wyjaśniając te sprawy innym wierzącym, będziesz dobrym sługą Chrystusa Jezusa. W ten sposób udowodnisz również, że karmiłeś się Jego prawdziwą nauką o wierze i że jesteś jej posłuszny."},{"book":"1 Tymoteusza","chapter":"4","verse":"7","text":"Nie trać czasu na bezsensowne i bezwartościowe historie, ale dbaj o swój duchowy rozwój."},{"book":"1 Tymoteusza","chapter":"4","verse":"8","text":"Ćwiczenia fizyczne mają ograniczoną wartość, ale dobra kondycja duchowa przydaje się w każdej sytuacji i będzie nagrodzona zarówno w życiu obecnym, jak i przyszłym."},{"book":"1 Tymoteusza","chapter":"4","verse":"9","text":"Nauka ta jest wiarygodna i zasługuje na zaufanie."},{"book":"1 Tymoteusza","chapter":"4","verse":"10","text":"To dlatego tak ciężko pracujemy i walczymy. Pokładamy bowiem nadzieję w żywym Bogu, Zbawicielu wszystkich ludzi—zwłaszcza tych, który Mu wierzą."},{"book":"1 Tymoteusza","chapter":"4","verse":"11","text":"Nauczaj tych rzeczy i wzywaj ludzi do ich stosowania w życiu."},{"book":"1 Tymoteusza","chapter":"4","verse":"12","text":"Niech nikt nie lekceważy cię z powodu twojego młodego wieku. Przeciwnie, bądź wzorem dla innych wierzących w sposobie mówienia i zachowania, w okazywaniu miłości, a także w wierze i czystości."},{"book":"1 Tymoteusza","chapter":"4","verse":"13","text":"Do czasu mojego przybycia czytaj słowo Boże, zwracaj uwagę innym wierzącym na ich grzechy i nauczaj ich."},{"book":"1 Tymoteusza","chapter":"4","verse":"14","text":"Nie zaniedbuj swojego duchowego daru, który otrzymałeś, gdy starsi kościoła położyli na ciebie ręce i prorokowali."},{"book":"1 Tymoteusza","chapter":"4","verse":"15","text":"Bez reszty poświęć się służbie, aby wszyscy wyraźnie widzieli twoje duchowe postępy."},{"book":"1 Tymoteusza","chapter":"4","verse":"16","text":"Uważaj na siebie i na to, co głosisz. Trzymaj się tego, co słuszne, a zapewnisz zbawienie sobie i tym, którzy cię słuchają."}]}