{"data":[{"book":"Rimljanima","chapter":"2","verse":"1","text":"Ali ti koji zbog toga sudiš druge nemaš za to isprike, ma tko bio. Sudeći druge, osuđuješ samoga sebe jer i ti činiš isto što i oni."},{"book":"Rimljanima","chapter":"2","verse":"2","text":"A znamo da će Bog po istini suditi onima koji takvo što čine."},{"book":"Rimljanima","chapter":"2","verse":"3","text":"Misliš li ti, čovječe, koji i sam tako činiš, a osuđuješ druge, da ćeš izbjegnuti Božji sud?"},{"book":"Rimljanima","chapter":"2","verse":"4","text":"Prezireš li izobilje Božje dobrote, velikodušnosti i strpljivosti prema tebi? Ne razumiješ li da te Bog dobrotom želi dovesti do obraćenja?"},{"book":"Rimljanima","chapter":"2","verse":"5","text":"Ali ti svojom tvrdokornošću i srcem koje ne želi pokajanje sam na sebe navlačiš gnjev. A doći će Dan Božjega gnjeva kad će se Božja pravda očitovati u pravednome Božjem sudu"},{"book":"Rimljanima","chapter":"2","verse":"6","text":"koji će svakome dosuditi prema njegovim djelima:"},{"book":"Rimljanima","chapter":"2","verse":"7","text":"onima koji postojano čine dobra djela i tako teže slavi, časti i besmrtnosti—vječni život,"},{"book":"Rimljanima","chapter":"2","verse":"8","text":"a samovoljnicima, koji se opiru istini i priklanjaju nepravdi—gnjev i srdžbu."},{"book":"Rimljanima","chapter":"2","verse":"9","text":"Nevolja i tjeskoba snaći će dušu svakoga čovjeka koji čini zlo—posebice Židova, ali i pripadnika drugih naroda,2:9 U grčkome: Grka."},{"book":"Rimljanima","chapter":"2","verse":"10","text":"a slava, čast i mir bit će svima koji čine dobro, i Židovima i pripadnicima drugih naroda."},{"book":"Rimljanima","chapter":"2","verse":"11","text":"Jer Bog nije pristran."},{"book":"Rimljanima","chapter":"2","verse":"12","text":"Kaznit će pripadnike drugih naroda za grijeh iako nikad nisu imali pisani Božji zakon, a Židovima će suditi po Zakonu jer su pod Zakonom i zgriješili."},{"book":"Rimljanima","chapter":"2","verse":"13","text":"Pred Bogom, naime, nisu pravedni oni koji Zakon poznaju, nego oni koji se drže njegovih odredbi."},{"book":"Rimljanima","chapter":"2","verse":"14","text":"Jer pripadnici naroda koji nemaju Zakona naravno razabiru što je dobro i tako se drže zakonskih odredbi iako im one nisu zadane. Tako su oni sami sebi Zakonom,"},{"book":"Rimljanima","chapter":"2","verse":"15","text":"što pokazuje da je to što Zakon nalaže upisano u njihovim srcima. O tome svjedoče njihova savjest i prosuđivanja na temelju kojih se optužuju ili brane."},{"book":"Rimljanima","chapter":"2","verse":"16","text":"Sve će se to očitovati na Dan kada će Bog po Isusu Kristu suditi ono što je skriveno u ljudima. To je evanđelje koje navješćujem."},{"book":"Rimljanima","chapter":"2","verse":"17","text":"Ali ti koji se nazivaš Židovom pouzdaješ se u Zakon i ponosiš svojim dobrim odnosom s Bogom,"},{"book":"Rimljanima","chapter":"2","verse":"18","text":"poznaješ Božju volju i znaš prepoznati što je bolje jer te tomu uči Zakon."},{"book":"Rimljanima","chapter":"2","verse":"19","text":"Uvjeren si da si vođa slijepcima i svjetlo ljudima u tami,"},{"book":"Rimljanima","chapter":"2","verse":"20","text":"da možeš odgajati nerazumne i poučavati neuke zato što u Zakonu imaš oličenje znanja i istine."},{"book":"Rimljanima","chapter":"2","verse":"21","text":"Ali ti koji poučavaš druge, ne poučavaš samoga sebe! Propovijedaš da se ne krade, a kradeš!"},{"book":"Rimljanima","chapter":"2","verse":"22","text":"Zabranjuješ preljub, a počinjaš ga! Idoli su ti gnusni, ali pljačkaš njihove hramove!"},{"book":"Rimljanima","chapter":"2","verse":"23","text":"Ponosiš se time što imaš Zakon, a sramotiš Boga kršeći ga!"},{"book":"Rimljanima","chapter":"2","verse":"24","text":"Nije stoga ni čudno da u Svetom pismu piše: “Božje ime se vašom krivnjom huli među narodima.”2:24 Izaija 52:5."},{"book":"Rimljanima","chapter":"2","verse":"25","text":"Obrezanje ti kao Židovu koristi samo ako poštuješ Zakon, ali ako Zakon kršiš, onda kao da i nisi obrezan: ono te ne čini ništa boljim od neobrezanog poganina."},{"book":"Rimljanima","chapter":"2","verse":"26","text":"Ako se dakle neobrezan čovjek drži odredbi Zakona, neće li mu se to uračunati kao obrezanje?"},{"book":"Rimljanima","chapter":"2","verse":"27","text":"Oni koji su podrijetlom neobrezanici, a drže se Zakona, bit će na osudu vama koji ste, iako imate pisani Zakon i obrezanje, prijestupnici prema Zakonu."},{"book":"Rimljanima","chapter":"2","verse":"28","text":"Pravi Židov nije onaj tko je Židov izvana, niti je pravo obrezanje vidljivo obrezanje tijela,"},{"book":"Rimljanima","chapter":"2","verse":"29","text":"već je Židov Židov po onome iznutra, a pravo je obrezanje promjena srca koju čini Božji Duh, a ne pisani zakon. Koji su primili takvo obrezanje, primit će pohvalu od Boga, a ne od ljudi."}]}