{"data":[{"book":"Matayo","chapter":"19","verse":"1","text":"Awo Yesu bwe yamala okwogera ebigambo ebyo n’ava e Ggaliraaya n’ajja mu bitundu bya Buyudaaya okusukka emitala wa Yoludaani."},{"book":"Matayo","chapter":"19","verse":"2","text":"Ekibiina kinene ne bamugoberera era n’awonya abalwadde baabwe."},{"book":"Matayo","chapter":"19","verse":"3","text":"Abafalisaayo ne bajja gy’ali bamugezese nga bagamba nti, “Kikkirizibwa omusajja okugoba mukazi we olw’ensonga n’emu?”"},{"book":"Matayo","chapter":"19","verse":"4","text":"Yesu n’abaddamu nti, “Temusomanga nti, ‘Okuva ku lubereberye Katonda yatonda omusajja n’omukazi,’"},{"book":"Matayo","chapter":"19","verse":"5","text":"era nti, ‘Omusajja anaalekanga kitaawe ne nnyina, ne yeegatta ne mukazi we. Nabo banaabanga omuntu omu,"},{"book":"Matayo","chapter":"19","verse":"6","text":"nga tebakyali babiri naye omuntu omu.’ Noolwekyo Katonda be yagatta awamu, omuntu tabaawukanyanga.”"},{"book":"Matayo","chapter":"19","verse":"7","text":"Ne bamubuuza nti, “Kale lwaki Musa yalagira nti omusajja bw’abanga agoba mukazi we amuwenga ebbaluwa ey’okumugoba?”"},{"book":"Matayo","chapter":"19","verse":"8","text":"Yesu n’abaddamu nti, “Olw’obukakanyavu bw’emitima gyammwe, Musa kyeyava abakkiriza okugoba bakazi bammwe, naye nga okuva olubereberye tekyali bwe kityo."},{"book":"Matayo","chapter":"19","verse":"9","text":"Era mbagamba nti omuntu yenna anaagobanga mukazi we okuggyako olw’obwenzi, n’amala awasa omulala, anaabanga ayenze, n’oyo anaawasanga oyo agobeddwa anaabanga ayenze.”"},{"book":"Matayo","chapter":"19","verse":"10","text":"Abayigirizwa ne bamugamba nti, “Obanga bwe biri bwe bityo, ekisingako obulungi bwe butawasiza ddala!”"},{"book":"Matayo","chapter":"19","verse":"11","text":"Yesu n’abaddamu nti, “Abantu bonna tebayinza kutegeera kigambo kino okuggyako abo Katonda b’akiwa."},{"book":"Matayo","chapter":"19","verse":"12","text":"Kubanga abamu bazaalibwa nga tebasobola kuwasa abalala balaayibwa bantu bannaabwe ate abalala bagaana okuwasa ne beewaayo okukola omulimu ogw’obwakabaka obw’omu ggulu. Buli asobola okutegeera kino akitegeere.”"},{"book":"Matayo","chapter":"19","verse":"13","text":"Yesu ne bamuleetera abaana abato abasseeko emikono gye abawe n’omukisa. Naye abayigirizwa ne bajunga abaabaleeta."},{"book":"Matayo","chapter":"19","verse":"14","text":"Naye Yesu n’agamba abayigirizwa be nti, “Mukkirize abaana abato bajje gye ndi so temubaziyiza, kubanga abafaanana ng’abo be bannannyini bwakabaka obw’omu ggulu.”"},{"book":"Matayo","chapter":"19","verse":"15","text":"N’abassaako emikono n’abawa omukisa n’alyoka avaayo."},{"book":"Matayo","chapter":"19","verse":"16","text":"Awo omuntu omu n’amusemberera n’amubuuza nti, “Omuyigiriza, nkole ki ekirungi okufuna obulamu obutaggwaawo?”"},{"book":"Matayo","chapter":"19","verse":"17","text":"Yesu n’amuddamu nti, “Lwaki ombuuza ebikwata ku birungi? Omulungi ali omu, naye bw’obanga oyagala okuyingira mu bulamu, ggondera amateeka.”"},{"book":"Matayo","chapter":"19","verse":"18","text":"N’amuddamu nti, “Ge galuwa?”"},{"book":"Matayo","chapter":"19","verse":"19","text":"ossangamu ekitiibwa kitaawo ne nnyoko era yagalanga muliraanwa wo nga bwe weeyagala wekka.’ ”"},{"book":"Matayo","chapter":"19","verse":"20","text":"Omuvubuka oyo n’amuddamu nti, “Ebyo byonna nabikwata dda, ate kiki ekimpeebuuseeko?”"},{"book":"Matayo","chapter":"19","verse":"21","text":"Yesu n’amugamba nti, “Obanga oyagala okuba omutuukirivu genda otunde ebibyo, ensimbi ozigabire abaavu, kale oliba n’obugagga mu ggulu, olyoke ojje ongoberere.”"},{"book":"Matayo","chapter":"19","verse":"22","text":"Naye omuvubuka bwe yawulira ebyo n’agenda ng’anakuwadde kubanga yali mugagga."},{"book":"Matayo","chapter":"19","verse":"23","text":"Awo Yesu n’agamba abayigirizwa be nti, “Ddala ddala mbagamba nti, kizibu omugagga okuyingira mu bwakabaka obw’omu ggulu."},{"book":"Matayo","chapter":"19","verse":"24","text":"Era mbategeeza nti kyangu eŋŋamira okuyita mu nnyindo y’empiso, okusinga omugagga okuyingira mu bwakabaka bwa Katonda!”"},{"book":"Matayo","chapter":"19","verse":"25","text":"Ebigambo ebyo abayigirizwa be ne bibeewuunyisa nnyo, n’okugamba ne bagamba nti, “Kale ani ayinza okulokolebwa?”"},{"book":"Matayo","chapter":"19","verse":"26","text":"Yesu n’abatunuulira enkaliriza n’abagamba nti, “Eri abantu tekiyinzika. Naye Katonda, ayinza byonna.”"},{"book":"Matayo","chapter":"19","verse":"27","text":"Awo Peetero n’abuuza Yesu nti, “Ffe twaleka byonna ne tukugoberera. Kale ffe tulifuna ki?”"},{"book":"Matayo","chapter":"19","verse":"28","text":"Yesu n’amuddamu nti, “Ddala ddala mbagamba nti, Omwana w’Omuntu bw’alituula ku ntebe ye ey’ekitiibwa mu nsi empya, nammwe abangoberera mulituula ku ntebe ekkumi n’ebbiri nga mulamula ebika bya Isirayiri ekkumi n’ebibiri."},{"book":"Matayo","chapter":"19","verse":"29","text":"Na buli muntu yenna eyaleka ennyumba, oba baganda be, oba bannyina, oba kitaawe oba nnyina, oba baana be, oba ttaka lye olw’erinnya lyange aliweebwa okwenkana emirundi kikumi, era alisikira obulamu obutaggwaawo."},{"book":"Matayo","chapter":"19","verse":"30","text":"Bangi aboolubereberye, abaliba abooluvannyuma, n’ab’oluvannyuma ne baba aboolubereberye.”"}]}