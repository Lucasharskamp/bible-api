{"data":[{"book":"2 КАРЫНФЯНАЎ","chapter":"7","verse":"1","text":"І вось, любасныя, маючы такія абяцаньні, ачысьцім сябе ад усякае паганасьці плоці і духу, творачы сьвятыню ў страху Божым."},{"book":"2 КАРЫНФЯНАЎ","chapter":"7","verse":"2","text":"Дайце месца нам: мы нікога не пакрыўдзілі, і нікому не нашкодзілі, ні ад кога не дамагаліся карысьці."},{"book":"2 КАРЫНФЯНАЎ","chapter":"7","verse":"3","text":"Не на асуду кажу; бо я раней сказаў, што вы ў сэрцах нашых, так каб разам і памерці і жыць."},{"book":"2 КАРЫНФЯНАЎ","chapter":"7","verse":"4","text":"Я шмат спадзяюся на вас, шмат хвалюся вамі; я поўны ўцехі, узбагачаюся радасьцю пры ўсёй журбе нашай."},{"book":"2 КАРЫНФЯНАЎ","chapter":"7","verse":"5","text":"Бо, калі прыйшлі мы ў Македонію, цела наша ня мела ніякага спакою, а мы былі ўціснутыя адусюль: звонку - напады, усярэдзіне - страхі."},{"book":"2 КАРЫНФЯНАЎ","chapter":"7","verse":"6","text":"Але Бог, суцешнік пакорлівых, суцешыў нас Цітавым прыходам"},{"book":"2 КАРЫНФЯНАЎ","chapter":"7","verse":"7","text":"і ня толькі прыходам яго, але і ўцехаю, якою ён суцяшаўся за вас, расказваючы нам пра вашую руплівасьць, пра ваш плач, пра вашае дбаньне за мяне, так што радасьць мая яшчэ збольшылася."},{"book":"2 КАРЫНФЯНАЎ","chapter":"7","verse":"8","text":"А таму, калі я засмуціў вас пасланьнем, не шкадую, хоць і пашкадаваў быў; бачу, што пасланьне тое засмуціла вас, хоць і часова."},{"book":"2 КАРЫНФЯНАЎ","chapter":"7","verse":"9","text":"Цяпер я радуюся не таму, што вы засмуціліся, а таму, што вы засмуціліся на пакаяньне; бо засмуціліся дзеля Бога, так што зусім ня зьведалі праз нас шкоды."},{"book":"2 КАРЫНФЯНАЎ","chapter":"7","verse":"10","text":"Бо смутак дзеля Бога прыносіць нязьменнае пакаяньне на збавеньне; а смутак зямны чыніць сьмерць."},{"book":"2 КАРЫНФЯНАЎ","chapter":"7","verse":"11","text":"Бо тое, што вы засмуціліся дзеля Бога, глядзеце, якую абудзіла ў вас руплівасьць, якія перапросіны, якую абуранасьць вінаватымі, які страх, якое жаданьне, якую дбайнасьць, якое спагнаньне! І ва ўсім вы паказалі сябе чыстымі ў гэтай справе."},{"book":"2 КАРЫНФЯНАЎ","chapter":"7","verse":"12","text":"Дык вось, калі я пісаў вам, дык ня дзеля зьняважніка і ня дзеля зьняважанага, а каб вам адкрыўся наш пільны клопат пра вас перад Богам."},{"book":"2 КАРЫНФЯНАЎ","chapter":"7","verse":"13","text":"Таму мы суцешыліся ўцехаю вашай; а яшчэ болей узрадаваныя мы Цітавай радасьцю, што вы ўсе супакоілі дух ягоны;"},{"book":"2 КАРЫНФЯНАЎ","chapter":"7","verse":"14","text":"і вось, я не застаўся пасаромлены, калі трохі пахваліўся вамі перад ім; але як што вам мы гаварылі ўсю праўду, так і перад Цітам пахвала наша аказалася праўдзіваю;"},{"book":"2 КАРЫНФЯНАЎ","chapter":"7","verse":"15","text":"і сэрца ягонае вельмі прыхільнае да вас, калі згадвае ён пакорлівасьць вашу, як вы яго прынялі былі са страхам і трымценьнем."},{"book":"2 КАРЫНФЯНАЎ","chapter":"7","verse":"16","text":"І вось радуюся, што ва ўсім магу пакласьціся на вас."}]}