{"data":[{"book":"Marko","chapter":"8","verse":"1","text":"U to se vrijeme opet okupi veliko mnoštvo, a ljudi nisu imali što jesti. Isus pozove učenike te im reče:"},{"book":"Marko","chapter":"8","verse":"2","text":"“Žao mi je tih ljudi. Već su tri dana ovdje sa mnom i više nemaju što jesti."},{"book":"Marko","chapter":"8","verse":"3","text":"Ako ih pošaljem gladne kućama, klonut će na putu. Neki su došli izdaleka.”"},{"book":"Marko","chapter":"8","verse":"4","text":"“Pa kako da im u ovoj pustoši nabavimo dovoljno hrane?” upitaju učenici."},{"book":"Marko","chapter":"8","verse":"5","text":"“Koliko kruhova imate?” upita ih."},{"book":"Marko","chapter":"8","verse":"6","text":"Nato on reče mnoštvu da posjeda po zemlji. Zatim uzme sedam kruhova, zahvali za njih Bogu, razlomi ih na komade i dade svojim učenicima. A učenici ih podijele mnoštvu."},{"book":"Marko","chapter":"8","verse":"7","text":"Nađe se i nekoliko ribica. Isus ih blagoslovi pa reče učenicima da i njih podijele."},{"book":"Marko","chapter":"8","verse":"8","text":"Svi se nasitiše, a zatim pokupe sedam košara preostale hrane."},{"book":"Marko","chapter":"8","verse":"9","text":"Ondje je bilo oko četiri tisuće muškaraca. Pošto su jeli, on ih otpusti kućama."},{"book":"Marko","chapter":"8","verse":"10","text":"Odmah zatim uđe s učenicima u lađu i doplovi u okolicu Dalmanute."},{"book":"Marko","chapter":"8","verse":"11","text":"Kad farizeji doznaju da je stigao, dođu s njime raspravljati. Tražili su od njega da im pokaže znak s neba kao potvrdu."},{"book":"Marko","chapter":"8","verse":"12","text":"Kad je to čuo, on uzdahne i reče: “Zašto ovaj naraštaj neprestano traži znakove? Zaista vam kažem, ovaj ih naraštaj neće dobiti.”"},{"book":"Marko","chapter":"8","verse":"13","text":"Zatim se vrati u lađicu, ostavi ih i preplovi na drugu stranu jezera."},{"book":"Marko","chapter":"8","verse":"14","text":"No učenici su zaboravili ponijeti hrane prije polaska te su sa sobom u lađi imali samo jedan kruh."},{"book":"Marko","chapter":"8","verse":"15","text":"Isus ih strogo opomene: “Čuvajte se farizejskoga kvasca i kvasca kralja Heroda!”"},{"book":"Marko","chapter":"8","verse":"16","text":"“Nemamo kruha”, govorili su međusobno jer mišljahu da im je zato to rekao."},{"book":"Marko","chapter":"8","verse":"17","text":"Isus je čuo o čemu govore pa reče: “Zašto govorite o tomu da nemate kruha? Zar još niste razumjeli, zar ne shvaćate? Zar su vam srca tako otvrdnula?"},{"book":"Marko","chapter":"8","verse":"18","text":"Imate oči, a ne vidite! Imate uši, a ne čujete!8:18 Jeremija 5:21. Zar ništa ne možete upamtiti?"},{"book":"Marko","chapter":"8","verse":"19","text":"A onih pet tisuća muškaraca koje sam nahranio razlomivši pet kruhova? Koliko ste punih košara ostataka skupili nakon toga?”"},{"book":"Marko","chapter":"8","verse":"20","text":"“A koliko je košara hrane preostalo kad sam razlomio sedam kruhova i njima nahranio četiri tisuće muškaraca?”"},{"book":"Marko","chapter":"8","verse":"21","text":"“Pa zar još ne razumijete?” upita ih."},{"book":"Marko","chapter":"8","verse":"22","text":"Kad stignu u Betsaidu, dovedu mu slijepca i zamole ga da ga dotakne i iscijeli."},{"book":"Marko","chapter":"8","verse":"23","text":"Isus uzme slijepca za ruku i povede ga izvan sela, pljune mu u oči te na njih položi ruke. “Vidiš li što?” upita ga."},{"book":"Marko","chapter":"8","verse":"24","text":"Čovjek podiže pogled. “Vidim ljude,” reče, “ali nejasno, poput stabala koja hodaju!”"},{"book":"Marko","chapter":"8","verse":"25","text":"Tada mu Isus ponovno stavi ruke na oči i čovjeku se taj put posve vrati vid, tako da je vidio sasvim jasno."},{"book":"Marko","chapter":"8","verse":"26","text":"Isus ga pošalje kući. “Ne svraćaj putem u selo”, reče mu."},{"book":"Marko","chapter":"8","verse":"27","text":"Isus i njegovi učenici odu iz Galileje u sela Filipove Cezareje. On ih putem upita: “Što ljudi kažu, tko sam ja?”"},{"book":"Marko","chapter":"8","verse":"28","text":"“Neki kažu da si Ivan Krstitelj,” odgovore učenici, “drugi kažu da si Ilija, a treći da si jedan od proroka.”"},{"book":"Marko","chapter":"8","verse":"29","text":"Tada ih upita: “A za koga me vi držite?” Petar odgovori: “Ti si Krist!”"},{"book":"Marko","chapter":"8","verse":"30","text":"Isus im zabrani da ikomu o njemu govore."},{"book":"Marko","chapter":"8","verse":"31","text":"Zatim im počne objašnjavati kako će on, Sin Čovječji, morati mnogo pretrpjeti od starješina, svećeničkih poglavara i pismoznanaca, koji će ga odbaciti, te da će biti ubijen i nakon tri dana uskrsnuti."},{"book":"Marko","chapter":"8","verse":"32","text":"Govorio im je o tome posve otvoreno. Petar ga nato povede na stranu i počne ga od toga odgovarati."},{"book":"Marko","chapter":"8","verse":"33","text":"Isus se okrene, pogleda učenike te strogo ukori Petra: “Odstupi od mene, Sotono, jer ti ne razmišljaš na Božji način, nego ljudski!”"},{"book":"Marko","chapter":"8","verse":"34","text":"Tada pozove učenike i mnoštvo da priđu i slušaju. Zatim reče im: “Želi li tko biti mojim sljedbenikom, neka se odrekne samoga sebe, neka uzme svoj križ i neka ide za mnom."},{"book":"Marko","chapter":"8","verse":"35","text":"Jer svatko tko želi sačuvati svoj život izgubit će ga; a tko dade svoj život za mene i za Radosnu vijest, imat će istinski život."},{"book":"Marko","chapter":"8","verse":"36","text":"Kakva ti je korist ako stekneš sav svijet, a izgubiš vječni život?"},{"book":"Marko","chapter":"8","verse":"37","text":"Što se može mjeriti s vrijednošću života?8:37 U grčkome: Ili što će čovjek dati u zamjenu za svoj život?"},{"book":"Marko","chapter":"8","verse":"38","text":"Posrami li se tko mene i mojih riječi pred ovim preljubničkim i grešnim naraštajem, njega ću se i ja, Sin Čovječji, posramiti kada dođem u svojoj i Očevoj slavi i u slavi svetih anđela.”"}]}