{"data":[{"book":"VaEfeso","chapter":"5","verse":"1","text":"Naizvozvo, ivai vateveri vaMwari, savana vanodikanwa"},{"book":"VaEfeso","chapter":"5","verse":"2","text":"uye murarame upenyu hworudo, sezvatakadikanwa naKristu akazvipa nokuda kwedu sechipiriso chinonhuhwira uye sechibayiro kuna Mwari."},{"book":"VaEfeso","chapter":"5","verse":"3","text":"Asi pakati penyu hapafaniri kutaurwa kunyange zvoupombwe, kana tsvina yemhando ipi zvayo, kana kukara, nokuti izvi hazvina kunaka kuvanhu vatsvene vaMwari."},{"book":"VaEfeso","chapter":"5","verse":"4","text":"Uye hapafaniri kuva nokufunga kusina maturo, kutaura kwoupenzi kana kunemera, izvo zvisina kufanira, asi zviri nani kuvonga."},{"book":"VaEfeso","chapter":"5","verse":"5","text":"Nokuti naizvozvi munogona kuva nechokwadi kuti: Hakuna mhombwe, kana munhu ane tsvina kana ane nhafu, munhu akadaro ndiye anonamata zvifananidzo, anowana nhaka muumambo hwaKristu nohwaMwari."},{"book":"VaEfeso","chapter":"5","verse":"6","text":"Ngakurege kuva nomunhu anokunyengerai namashoko asina maturo, nokuti nokuda kwezvinhu zvakadaro, kutsamwa kwaMwari kunouya pamusoro peavo vasingateereri."},{"book":"VaEfeso","chapter":"5","verse":"7","text":"Naizvozvo musashamwaridzana navo."},{"book":"VaEfeso","chapter":"5","verse":"8","text":"Nokuti kare maiva rima, asi zvino mava chiedza muna She. Garai savana vechiedza"},{"book":"VaEfeso","chapter":"5","verse":"9","text":"(nokuti chibereko chechiedza chino kunaka kwose, kururama nechokwadi)"},{"book":"VaEfeso","chapter":"5","verse":"10","text":"uye muzive zvinofadza Ishe."},{"book":"VaEfeso","chapter":"5","verse":"11","text":"Musayanana namabasa erima, asi zviri nani kuafumura."},{"book":"VaEfeso","chapter":"5","verse":"12","text":"Nokuti zvinonyadza kureva zvinoitwa muchivande navana vasingateereri."},{"book":"VaEfeso","chapter":"5","verse":"13","text":"Asi zvinhu zvose zvinoratidzwa pachena nechiedza zvinobva zvaonekwa,"},{"book":"VaEfeso","chapter":"5","verse":"14","text":"nokuti chiedza ndicho chinoratidza zvinhu zvose. Ndokusaka zvichinzi:"},{"book":"VaEfeso","chapter":"5","verse":"15","text":"Zvino, muchenjere kuti munorarama sei, kwete savasina kuchenjera asi savakachenjera,"},{"book":"VaEfeso","chapter":"5","verse":"16","text":"muchishandisa mikana yose, nokuti mazuva akaipa."},{"book":"VaEfeso","chapter":"5","verse":"17","text":"Naizvozvo musava mapenzi, asi munzwisise kuti kuda kwaShe ndokupi."},{"book":"VaEfeso","chapter":"5","verse":"18","text":"Musadhakwa newaini, nokuti ndipo pano kusazvidzora. Asi, muzadzwe noMweya."},{"book":"VaEfeso","chapter":"5","verse":"19","text":"Mutaure kuno mumwe nomumwe wenyu namapisarema, nedzimbo uye nenziyo dzomweya. Muimbe uye muridzire Ishe mimhanzi mumwoyo yenyu,"},{"book":"VaEfeso","chapter":"5","verse":"20","text":"muchivonga Mwari Baba pazvinhu zvose, muzita raIshe wedu Jesu Kristu."},{"book":"VaEfeso","chapter":"5","verse":"21","text":"Muzviise pasi pomumwe nomumwe wenyu muchitya Kristu."},{"book":"VaEfeso","chapter":"5","verse":"22","text":"Vakadzi, muzviise pasi pavarume venyu sezvamunoita kuna She."},{"book":"VaEfeso","chapter":"5","verse":"23","text":"Nokuti murume musoro womukadzi saKristu ari musoro wekereke, iwo muviri wake, iyo yaari muponesi wayo."},{"book":"VaEfeso","chapter":"5","verse":"24","text":"Zvino sezvo kereke ichizviisa pasi paKristu, saizvozvowo vakadzi vanofanira kuzviisa pasi pavarume vavo pazvinhu zvose."},{"book":"VaEfeso","chapter":"5","verse":"25","text":"Varume, idai vakadzi venyu, saKristu akada kereke uye akazvipa nokuda kwayo"},{"book":"VaEfeso","chapter":"5","verse":"26","text":"kuti aiite tsvene, akaishambidza nokushambidza kwemvura neshoko,"},{"book":"VaEfeso","chapter":"5","verse":"27","text":"uye kuti ayiuyise kwaari sekereke inobwinya, isina gwapa kana kuunyana kana chipi zvacho chainopomerwa."},{"book":"VaEfeso","chapter":"5","verse":"28","text":"Nenzira imwe cheteyo, varume vanofanira kuda vakadzi vavo semiviri yavo chaiyo. Uyo anoda mukadzi wake anozvida iye pachake."},{"book":"VaEfeso","chapter":"5","verse":"29","text":"Pana izvozvo zvose, hakuna munhu angavenga muviri wake, asi anoupa zvokudya uye anouchengeta, sezvinoita Kristu kukereke,"},{"book":"VaEfeso","chapter":"5","verse":"30","text":"nokuti tiri nhengo dzomuviri wake."},{"book":"VaEfeso","chapter":"5","verse":"31","text":"“Nokuda kwaizvozvi, murume achasiya baba namai vake uye asanganiswe nomukadzi, uye vaviri vachava nyama imwe chete.”"},{"book":"VaEfeso","chapter":"5","verse":"32","text":"Ichi ndicho chakavanzika chakadzika, asi ndiri kutaura pamusoro paKristu nekereke."},{"book":"VaEfeso","chapter":"5","verse":"33","text":"Kunyange zvakadaro, mumwe nomumwe wenyuwo anofanira kuda mukadzi wake sezvaanozvida iye, uye mukadzi anofanira kuremekedza murume wake."}]}