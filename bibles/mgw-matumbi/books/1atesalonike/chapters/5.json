{"data":[{"book":"1 Atesalonike","chapter":"5","verse":"1","text":"Mwalongo, ntu'pu' kitumbu sa kumwandikyanga bu'kana na nsimu na lisu'ba lyalu'a buya Bwana Yesu."},{"book":"1 Atesalonike","chapter":"5","verse":"2","text":"Mwenga mwabene mutangite wisowiso panga lisu'ba lyo buya Bwana lyapanga lyo ng'ang'amukya kati mwii mwaisa yiba kilo."},{"book":"1 Atesalonike","chapter":"5","verse":"3","text":"Palu' bandu pababaya panga, “Tubile na amani na salama,” apo ngapawisa ualabiyi wa kiyu'ngu'ya kati nnwawa mwene lwu'ngu' lwo papa mwana, na baakombwali yepa."},{"book":"1 Atesalonike","chapter":"5","verse":"4","text":"Lakini mwenga, mwalongo bitu, lisu'ba lyo lyanng'ang'amuyali kati mwii, kwa mwanjaa mutamali mulubi'ndu'."},{"book":"1 Atesalonike","chapter":"5","verse":"5","text":"Mwenga mwaboti mwabana ba mubweya, kai' ba muntwekati. Tubileli kilo wala mulubi'ndu'."},{"book":"1 Atesalonike","chapter":"5","verse":"6","text":"Kwa nyo, kanetupange kati bi'ngi' babagonja lugono. Twenga tupalikwa tube minyo no li'ngi'lya."},{"book":"1 Atesalonike","chapter":"5","verse":"7","text":"Kwa mwanjaa babagonja lugono, bagonja kilo, na babalobya wi'mbi', balobya kilo."},{"book":"1 Atesalonike","chapter":"5","verse":"8","text":"Ila twenga twabandu ba muntwekati, tutame kwa kwili'ngi'lya twabene. Tuwale imani na upendo pakyuba li'nga ituli'ndi'le mungondo, na nyinyonyo tuwale imani yo kosopolelwa pantwe."},{"book":"1 Atesalonike","chapter":"5","verse":"9","text":"Nnu'ngu' atusawili twenga li'nga atulangamise munyongo yake, ila aatusawi li'nga tube na ukosopoli kwo pi'tya Bwana witu Yesu Kilisitu."},{"book":"1 Atesalonike","chapter":"5","verse":"10","text":"Yesu aawile kwa kitumbu situ li'nga tutame pamope nakwe, ibe pano patubile twabau'mi au tuwile."},{"book":"1 Atesalonike","chapter":"5","verse":"11","text":"Kwa nyo, muyi'yane mwoyo no sengana muimani, mwabene na bene kati mwamuyobeli panga."},{"book":"1 Atesalonike","chapter":"5","verse":"12","text":"Lelo mwalongo, tunnu'banga muitange samani yabe balu' babakasana panga lyengo lya Nnu'ngu' mukipi'nga sinu, kunnongoya kwa utawala wa Bwana Yesu na kunnyi'gana mu'lu' mwo tama kwa Kilisitu."},{"book":"1 Atesalonike","chapter":"5","verse":"13","text":"Mwaisimu muno na kwapenda bu'kana na lyengo lyabe. Kai', mutame kwa amani kila mundu na nnyine."},{"book":"1 Atesalonike","chapter":"5","verse":"14","text":"Mwalongo bitu, tunnu'banga kwakwi'li'ka akataa, mwakangamaye babati'kwanike myoyo, mwayangatiye akigopi, munkomeye kila mundu."},{"book":"1 Atesalonike","chapter":"5","verse":"15","text":"Mulinguli panga mundu ywoywoti kaneapaye kummukiya nnyine mana ankosile. Lakini masu'ba goti mupange manogau mwabene na bene na kwa bandu boti."},{"book":"1 Atesalonike","chapter":"5","verse":"16","text":"Munapusike masu'ba goti,"},{"book":"1 Atesalonike","chapter":"5","verse":"17","text":"Kai', kanemukotoke kunnu'ba Nnu'ngu'."},{"book":"1 Atesalonike","chapter":"5","verse":"18","text":"Musukulu kwa kila likowe, kwa mwanjaa ngamwatupala Nnu'ngu' tutame nkati ya Yesu Kilisitu."},{"book":"1 Atesalonike","chapter":"5","verse":"19","text":"Kanemunkanikiye Loo Mpeleteu."},{"book":"1 Atesalonike","chapter":"5","verse":"20","text":"Kanemugasalawe mayi'gi'yo ga ulondoli wa Nnu'ngu'."},{"book":"1 Atesalonike","chapter":"5","verse":"21","text":"Lakini mulipekeseni kila likowe lya ulondoli wa Nnu'ngu' na kulikamwa lyalibile linogau."},{"book":"1 Atesalonike","chapter":"5","verse":"22","text":"Mutame kuutalu na ulau wa kila sampuli."},{"book":"1 Atesalonike","chapter":"5","verse":"23","text":"Bai, Nnu'ngu' mwene amani ampeleteye mpamo. Kai', ali'ndi'le loo, myoyo, na yi'ga yinu li'nga kanemwabi'ki'lwe lukoolo paaisa Bwana witu Yesu Kilisitu."},{"book":"1 Atesalonike","chapter":"5","verse":"24","text":"Ywembe ywankemite endau'bili'ka, nembe aapanga go."},{"book":"1 Atesalonike","chapter":"5","verse":"25","text":"Mwalongo bitu, mutulu'bi."},{"book":"1 Atesalonike","chapter":"5","verse":"26","text":"Mwapei salamu alongo boti kwa upendo wa Kilisitu."},{"book":"1 Atesalonike","chapter":"5","verse":"27","text":"Ninnagyanga kwa lina lya Bwana Yesu, mupange kila ndi'la li'nga alongo boti basomelwe balua yi'no."},{"book":"1 Atesalonike","chapter":"5","verse":"28","text":"Ngu'ngu' ya Bwana witu Yesu Kilisitu ibe namwenga."}]}