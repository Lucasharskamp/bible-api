{"data":[{"book":"Ezra","chapter":"8","verse":"1","text":"Dit zijn de familiehoofden met hun stamlijst, die met mij uit Babel zijn weggetrokken onder de regering van koning Artaxerxes."},{"book":"Ezra","chapter":"8","verse":"2","text":"Van de zonen van Pinechas: Gersjom; van de zonen van Itamar: Daniël; van de zonen van David: Chattoesj,"},{"book":"Ezra","chapter":"8","verse":"3","text":"de zoon van Sjekanja; van de zonen van Parosj: Zekarja en met hem honderd vijftig man, die in de stamlijst stonden ingeschreven."},{"book":"Ezra","chapter":"8","verse":"4","text":"Van de zonen van Pachat-Moab: Eljehoënai, de zoon van Zerachja met tweehonderd man;"},{"book":"Ezra","chapter":"8","verse":"5","text":"van de zonen van Sjekanja: de zoon van Jachaziël met driehonderd man;"},{"book":"Ezra","chapter":"8","verse":"6","text":"van de zonen van Adin: Ébed, de zoon van Jonatan met vijftig man."},{"book":"Ezra","chapter":"8","verse":"7","text":"Van de zonen van Elam: Jesjaja, de zoon van Atalja met zeventig man;"},{"book":"Ezra","chapter":"8","verse":"8","text":"van de zonen van Sjefatja: Zebadja, de zoon van Mikaël met tachtig man;"},{"book":"Ezra","chapter":"8","verse":"9","text":"van de zonen van Joab: Obadja, de zoon van Jechiël met tweehonderd achttien man;"},{"book":"Ezra","chapter":"8","verse":"10","text":"van de zonen van Sjelomit: de zoon van Josifja met honderd zestig man;"},{"book":"Ezra","chapter":"8","verse":"11","text":"van de zonen van Bebai: Zekarja, de zoon van Bebai met acht en twintig man;"},{"book":"Ezra","chapter":"8","verse":"12","text":"van de zonen van Azgad: Jochanan, de zoon van Hakkatan met honderd en tien man."},{"book":"Ezra","chapter":"8","verse":"13","text":"Van de zonen van Adonikam: enige hoofden van mindere rang, Elifélet, Jeïël en Sjemaja genaamd, met zestig man."},{"book":"Ezra","chapter":"8","verse":"14","text":"Van de zonen van Bigwai: Oetai en Zakkoer met zeventig man."},{"book":"Ezra","chapter":"8","verse":"15","text":"Ik verzamelde hen bij de rivier, die naar Ahawa stroomt, en wij kampeerden daar drie dagen. Maar toen ik daar volk en priesters overzag, ontdekte ik niemand van de zonen van Levi."},{"book":"Ezra","chapter":"8","verse":"16","text":"Daarom zond ik de hoofden Eliézer, Ariël, Sjemaja, Elnatan, Jarib, Elnatan, Natan, Zekarja, Mesjoellam en de schriftgeleerden Jojarib en Elnatan"},{"book":"Ezra","chapter":"8","verse":"17","text":"met een boodschap voor Iddo, het hoofd in de plaats Kasifja, en legde de woorden in hun mond, die ze spreken moesten tot Iddo, zijn broeders en de tempelknechten van Kasifja, om ons bedienaren voor het huis van onzen God te zenden."},{"book":"Ezra","chapter":"8","verse":"18","text":"En daar de hand van onzen God vol goedheid op ons rustte, zonden zij ons verstandige mannen. Van de zonen van Machli, zoon van Levi, zoon van Israël: Sjerebja met zijn zonen en broeders, achttien man."},{"book":"Ezra","chapter":"8","verse":"19","text":"Van de zonen van Merari: Chasjabja en Jesjaja,"},{"book":"Ezra","chapter":"8","verse":"20","text":"met hun broeders en zonen, twintig man. Van de tempelknechten, die David en de vorsten voor de dienst der levieten hadden geschonken: tweehonderd twintig tempelknechten, allen met name vermeld."},{"book":"Ezra","chapter":"8","verse":"21","text":"Nu kondigde ik daar, bij de rivier Ahawa, een vasten af, om ons voor onzen God te vernederen, en een gelukkige reis van Hem af te smeken voor ons, onze kinderen en voor onze have."},{"book":"Ezra","chapter":"8","verse":"22","text":"Want ik schaamde mij, den koning soldaten en ruiters te vragen, om ons onderweg tegen den vijand te beschermen. Want wij hadden aan den koning gezegd: De hand van onzen God rust vol goedheid op allen, die Hem zoeken, maar zijn macht en toorn zijn tegen allen gericht, die Hem verlaten."},{"book":"Ezra","chapter":"8","verse":"23","text":"Daarom vastten wij en riepen onzen God aan; en Hij heeft ons verhoord."},{"book":"Ezra","chapter":"8","verse":"24","text":"Daarna koos ik twaalf priesterhoofden uit: Sjerebja en Chasjabja met tien van hun broeders."},{"book":"Ezra","chapter":"8","verse":"25","text":"Ik woog hun het zilver, het goud en het vaatwerk af, dat de koning, zijn raadsheren en magnaten, en heel Israël, dat zich daar nog bevond, geschonken hadden als offergave voor het huis van onzen God."},{"book":"Ezra","chapter":"8","verse":"26","text":"Na het afgewogen te hebben, stelde ik hun zeshonderd vijftig talenten aan zilver ter hand, voor honderd talenten zilveren vaten, honderd talenten aan goud,"},{"book":"Ezra","chapter":"8","verse":"27","text":"twintig gouden bekers ter waarde van duizend darieken, en twee prachtige vaten van geglansd koper, zo kostbaar als goud."},{"book":"Ezra","chapter":"8","verse":"28","text":"En ik sprak tot hen: Gij zijt Jahweh toegewijd; maar ook de vaten zijn heilig, en het zilver en goud is een vrijwillige gave aan Jahweh, den God uwer vaderen."},{"book":"Ezra","chapter":"8","verse":"29","text":"Bewaart ze dus zorgvuldig, totdat gij ze kunt afwegen en overdragen aan de hoofden der priesters en levieten, en aan de familiehoo fden van Israël te Jerusalem in de vertrekken van de tempel van Jahweh."},{"book":"Ezra","chapter":"8","verse":"30","text":"Toen namen de priesters en levieten het afgewogen zilver en goud en de vaten in ontvangst, om ze naar Jerusalem te brengen, naar de tempel van onzen God."},{"book":"Ezra","chapter":"8","verse":"31","text":"Op de twaalfde dag van de eerste maand vertrokken wij van de rivier Ahawa, om naar Jerusalem te gaan. De hand van onzen God bleef op ons rusten, en behoedde ons onderweg voor vijand en rover."},{"book":"Ezra","chapter":"8","verse":"32","text":"Zo kwamen wij te Jerusalem aan. En nadat wij er drie dagen rust hadden genomen,"},{"book":"Ezra","chapter":"8","verse":"33","text":"werden op de vierde dag in het huis van onzen God het zilver, goud en het vaatwerk gewogen, en den priester Meremot, den zoon van Oeri-ja ter hand gesteld, in tegenwoordigheid van Elazar, den zoon van Pinechas, en van de levieten Jozabad, den zoon van Jesjóea, en Noadja, den zoon van Binnoej."},{"book":"Ezra","chapter":"8","verse":"34","text":"Alles werd geteld en gewogen, en het hele gewicht werd opgetekend."},{"book":"Ezra","chapter":"8","verse":"35","text":"Terzelfdertijd droegen de ballingen, die uit de gevangenschap waren teruggekeerd, twaalf stieren voor heel Israël als een brandoffer op aan Israëls God; daarenboven zes en negentig rammen, zeven en zeventig lammeren, twaalf bokken voor een zondeoffer: alles als een brandoffer voor Jahweh."},{"book":"Ezra","chapter":"8","verse":"36","text":"Ook overhandigden zij de bevelschriften van den koning aan de koninklijke satrapen en de landvoogden van de overzijde der Rivier, en dezen verleenden hun steun aan het volk, en aan de tempel van God."}]}