{"data":[{"book":"یۆحەنا","chapter":"10","verse":"1","text":"«ڕاستی ڕاستیتان پێ دەڵێم، ئەوەی لە دەرگاوە نەچێتە ناو پشتیری10‏:1 پشتیر: گەوەڕ، شوێنێکی تایبەتە بە کۆکردنەوەی مەڕ لە شەودا.‏ مەڕەکان، بەڵکو بە ڕێگایەکی دیکەدا بۆی سەربکەوێت، ئەوە دز و جەردەیە."},{"book":"یۆحەنا","chapter":"10","verse":"2","text":"بەڵام ئەوەی لە دەرگاوە بچێتە ژوورەوە، ئەوە شوانی مەڕەکانە."},{"book":"یۆحەنا","chapter":"10","verse":"3","text":"دەرگاوانیش دەرگاکەی لێ دەکاتەوە، مەڕەکانیش گوێ لە دەنگی دەگرن، بە ناو بانگی مەڕەکانی خۆی دەکات و دەیانباتە دەرەوە."},{"book":"یۆحەنا","chapter":"10","verse":"4","text":"کاتێک هەموو ئەوانەی خۆی هێنایە دەرەوە، لەپێشیانەوە دەڕوات و مەڕەکانیش دوای دەکەون، چونکە دەنگی دەناسنەوە."},{"book":"یۆحەنا","chapter":"10","verse":"5","text":"هەرگیز دوای کەسی بێگانە ناکەون، بەڵکو لێی ڕادەکەن، چونکە دەنگی بێگانە ناناسن.»"},{"book":"یۆحەنا","chapter":"10","verse":"6","text":"عیسا ئەم نموونەیەی بۆ گێڕانەوە، بەڵام ئەوان تێنەگەیشتن باسی چییان بۆ دەکات."},{"book":"یۆحەنا","chapter":"10","verse":"7","text":"لەبەر ئەوە دیسان عیسا فەرمووی: «ڕاستی ڕاستیتان پێ دەڵێم، منم دەرگای مەڕەکان."},{"book":"یۆحەنا","chapter":"10","verse":"8","text":"هەموو ئەوانەی پێش من هاتوون دز و جەردە بوون10‏:8 مەبەستی ئەوانەیە کە پێش هاتنی مەسیح بۆ خۆیان بانگەشەیان کرد کە مەسیحن، بەڵام درۆزن بوون. بڕوانە کردار 5‏:36‏،37‏‏.‏، بەڵام مەڕەکان گوێیان لێ نەگرتن."},{"book":"یۆحەنا","chapter":"10","verse":"9","text":"منم دەرگاکە. ئەوەی لە منەوە بچێتە ژوورەوە ڕزگاری دەبێت، ئازادانە دێتە ژوورەوە و دەچێتە دەرەوە و لەوەڕگا دەدۆزێتەوە."},{"book":"یۆحەنا","chapter":"10","verse":"10","text":"دز نایەت بۆ دزین و کوشتن و لەناوبردن نەبێت. بەڵام من هاتووم تاکو ئەوان ژیانیان هەبێت، ژیانێکی پڕ و تەواو."},{"book":"یۆحەنا","chapter":"10","verse":"11","text":"«منم شوانە دڵسۆزەکە. شوانی دڵسۆزیش ژیانی خۆی لە پێناوی مەڕەکاندا دادەنێت."},{"book":"یۆحەنا","chapter":"10","verse":"12","text":"بەکرێگیراویش شوانی مەڕەکان نییە و مەڕەکانیش هی ئەو نین. کاتێک دەبینێت گورگ دێت، مەڕەکان بەجێدەهێڵێت و ڕادەکات، گورگیش مەڕەکان دەبات و پەرتەوازەیان دەکات."},{"book":"یۆحەنا","chapter":"10","verse":"13","text":"کابرا هەڵدێت، چونکە بە کرێ گیراوە و خەمی مەڕەکانی نییە."},{"book":"یۆحەنا","chapter":"10","verse":"14","text":"«منم شوانە دڵسۆزەکە. مەڕی خۆم دەناسم و ئەوانیش من دەناسن،"},{"book":"یۆحەنا","chapter":"10","verse":"15","text":"هەروەک چۆن باوک دەمناسێت، منیش باوک دەناسم. ژیانم بۆ مەڕەکان دادەنێم."},{"book":"یۆحەنا","chapter":"10","verse":"16","text":"هەروەها مەڕی دیکەم هەیە کە سەر بەم پشتیرە نین، دەبێ ئەوانیش بهێنم، ئەوانیش گوێیان لە دەنگم دەبێت، جا دەبنە یەک مێگەل و یەک شوان."},{"book":"یۆحەنا","chapter":"10","verse":"17","text":"لەبەر ئەوە باوک منی خۆشدەوێت، چونکە ژیانی خۆم دادەنێم تاکو وەریبگرمەوە."},{"book":"یۆحەنا","chapter":"10","verse":"18","text":"کەس لە منی ناستێنێ، بەڵکو خۆم دایدەنێم. دەسەڵاتم هەیە دایبنێم و دەسەڵاتم هەیە بیبەمەوە. ئەم ڕاسپاردەیەم لە باوکمەوە وەرگرتووە.»"},{"book":"یۆحەنا","chapter":"10","verse":"19","text":"بەهۆی ئەم قسانەوە دیسان دووبەرەکی لەنێو جولەکەکان پەیدابوو."},{"book":"یۆحەنا","chapter":"10","verse":"20","text":"زۆرێک لەوان گوتیان: «ڕۆحی پیسی هەیە و وڕێنە دەکات. بۆچی گوێی لێ دەگرن؟»"},{"book":"یۆحەنا","chapter":"10","verse":"21","text":"هەندێکی دیکەیان گوتیان: «ئەمە قسەی کەسێک نییە کە ڕۆحی پیسی تێدابێت. ئایا ڕۆحی پیس دەتوانێت چاوی نابینا چاک بکاتەوە؟»"},{"book":"یۆحەنا","chapter":"10","verse":"22","text":"زستان بوو و لە ئۆرشەلیم جەژنی هەنوکە10‏:22 هەروەها بە جەژنی پیرۆزکردن یان نوێکردنەوەی پەرستگا لە قودس ناسراوە، لە ساڵی 165 پ. ز.‏ بوو،"},{"book":"یۆحەنا","chapter":"10","verse":"23","text":"عیساش لە حەوشەکانی پەرستگا لە ڕێڕەوە سەر داپۆشراوەکەی سلێمان پیاسەی دەکرد، کە هەردوو لای بە کۆڵەکە گیرابوو."},{"book":"یۆحەنا","chapter":"10","verse":"24","text":"جولەکەکان لێی کۆبوونەوە و پێیان گوت: «هەتا کەی لە گومان دەمانهێڵیتەوە؟ ئەگەر تۆ مەسیحەکەیت، بە ئاشکرا پێمان بڵێ.»"},{"book":"یۆحەنا","chapter":"10","verse":"25","text":"عیسا وەڵامی دانەوە: «پێم گوتن بەڵام باوەڕ ناکەن. ئەو کارانەی بە ناوی باوکمەوە دەیکەم، شایەتیم بۆ دەدەن."},{"book":"یۆحەنا","chapter":"10","verse":"26","text":"بەڵام ئێوە باوەڕ ناکەن، چونکە لە مەڕەکانم نین."},{"book":"یۆحەنا","chapter":"10","verse":"27","text":"مەڕەکانم گوێ لە دەنگم دەگرن، منیش دەیانناسم و ئەوانیش بەدوام دەکەون،"},{"book":"یۆحەنا","chapter":"10","verse":"28","text":"ژیانی هەتاهەتاییان دەدەمێ و هەرگیز لەناو ناچن، کەسیش لە دەستم نایانڕفێنێت."},{"book":"یۆحەنا","chapter":"10","verse":"29","text":"باوکم کە بە منی داون لە هەمووان گەورەترە، کەسیش ناتوانێت لە دەستی باوک بیانڕفێنێت."},{"book":"یۆحەنا","chapter":"10","verse":"30","text":"من و باوک یەکین.»"},{"book":"یۆحەنا","chapter":"10","verse":"31","text":"دیسان ئەو جولەکانەی بەرهەڵستی عیسایان دەکرد بەردیان هەڵگرت تاکو بەردبارانی بکەن."},{"book":"یۆحەنا","chapter":"10","verse":"32","text":"بەڵام عیسا پێی فەرموون: «زۆر کاری چاکم لەلایەن باوکەوە پیشاندان، بەهۆی کامیانەوە بەردبارانم دەکەن؟»"},{"book":"یۆحەنا","chapter":"10","verse":"33","text":"جولەکەکان وەڵامیان دایەوە: «لەبەر کردارێکی چاک بەردبارانت ناکەین، بەڵکو بەهۆی کفرکردنتەوە، چونکە تۆ مرۆڤیت و خۆت دەکەیت بە خودا.»"},{"book":"یۆحەنا","chapter":"10","verse":"34","text":"عیساش وەڵامی دانەوە: ‏«ئایا لە تەوراتەکەتان نەنووسراوە: ﴿من پێم گوتن: ”ئێوە خوداوەندەکانن“﴾10‏:34 زەبوورەکان 82‏:6‏‏؟"},{"book":"یۆحەنا","chapter":"10","verse":"35","text":"نووسراوە پیرۆزەکە هەمیشە ڕاستی دەفەرموێت. ئەگەر خودا ئەوانە بە ”خوداوەندەکان“ ناو بنێت کە وشەی خودایان بۆ هاتووەتە خوارەوە،"},{"book":"یۆحەنا","chapter":"10","verse":"36","text":"ئیتر چۆن ئێوە بەوە دەڵێن کە باوک بۆ خۆی تەرخانی کردووە و ناردوویەتی بۆ جیهان: ”تۆ کفر دەکەیت،“ چونکە گوتم: ”من کوڕی خودام“؟"},{"book":"یۆحەنا","chapter":"10","verse":"37","text":"ئەگەر کارەکانی باوکم نەکەم، باوەڕم پێ مەکەن."},{"book":"یۆحەنا","chapter":"10","verse":"38","text":"بەڵام ئەگەر ئەو کارانە بکەم، هەرچەندە باوەڕیشم پێ ناکەن، باوەڕ بەو کارانە بکەن، تاکو بزانن و تێبگەن کە باوک لە مندایە و منیش لە باوکدام.»"},{"book":"یۆحەنا","chapter":"10","verse":"39","text":"دیسان ویستیان بیگرن، بەڵام لە دەستیان دەربازی بوو."},{"book":"یۆحەنا","chapter":"10","verse":"40","text":"ئینجا عیسا چووەوە ئەوبەری ڕووباری ئوردون و لەوێ مایەوە، لەو شوێنەی کە یەحیا یەکەم جار خەڵکی لە ئاو هەڵدەکێشا."},{"book":"یۆحەنا","chapter":"10","verse":"41","text":"زۆر خەڵک هاتنە لای و دەیانگوت: «یەحیا هیچ پەرجووێکی نەکرد، بەڵام هەرچی یەحیا دەربارەی ئەم پیاوە گوتی ڕاست بوو.»"},{"book":"یۆحەنا","chapter":"10","verse":"42","text":"لەوێ خەڵکێکی زۆر باوەڕیان بە عیسا هێنا."}]}