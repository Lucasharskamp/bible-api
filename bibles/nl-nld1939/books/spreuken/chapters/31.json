{"data":[{"book":"Spreuken","chapter":"31","verse":"1","text":"Wenken voor Lemoeël, den koning van Massa, die zijn moeder hem gaf."},{"book":"Spreuken","chapter":"31","verse":"2","text":"Mijn zoon, wat zal ik u zeggen; Wat, kind van mijn schoot; Wat, kind van mijn geloften!"},{"book":"Spreuken","chapter":"31","verse":"3","text":"Verkwist uw geld niet aan vrouwen, Schenk uw hart niet aan haar, die koningen verderven;"},{"book":"Spreuken","chapter":"31","verse":"4","text":"Dat past geen koningen, Lemoeël! Het past geen koningen, wijn te drinken; Vorsten mogen niet verzot zijn op drank."},{"book":"Spreuken","chapter":"31","verse":"5","text":"Anders vergeten zij al drinkend de wet, En verdraaien het recht van alle verdrukten."},{"book":"Spreuken","chapter":"31","verse":"6","text":"Geef de drank maar aan hen, die ontredderd zijn, Schenk wijn aan bedroefden:"},{"book":"Spreuken","chapter":"31","verse":"7","text":"Al drinkend vergeten ze hun armoe, En denken niet meer aan hun zorgen."},{"book":"Spreuken","chapter":"31","verse":"8","text":"Kom op voor hen, die niets weten te zeggen, Voor het recht van allen, die verkwijnen;"},{"book":"Spreuken","chapter":"31","verse":"9","text":"Open uw mond, geef een billijk vonnis, Verschaf recht aan armen en tobbers."},{"book":"Spreuken","chapter":"31","verse":"10","text":"Een flinke vrouw! Men vindt haar niet licht; Haar waarde is hoger dan die van juwelen!"},{"book":"Spreuken","chapter":"31","verse":"11","text":"Haar man kan vast op haar bouwen, Hem ontgaat geen winst."},{"book":"Spreuken","chapter":"31","verse":"12","text":"Ze brengt hem voordeel, zolang hij leeft, Nimmer zal ze hem schaden;"},{"book":"Spreuken","chapter":"31","verse":"13","text":"Ze haalt wol en linnen in huis, En verwerkt die met willige handen."},{"book":"Spreuken","chapter":"31","verse":"14","text":"Als een handelsschip haalt ze van verre haar spijs,"},{"book":"Spreuken","chapter":"31","verse":"15","text":"En als het nog nacht is, staat ze al op, Bereidt ze het eten voor haar gezin, En wijst haar dienstboden de dagtaak aan."},{"book":"Spreuken","chapter":"31","verse":"16","text":"Na rijp beraad koopt ze een akker, Van wat ze verdiende plant ze een wijngaard;"},{"book":"Spreuken","chapter":"31","verse":"17","text":"Ze gordelt haar lenden met kracht, De handen steekt ze uit de mouwen."},{"book":"Spreuken","chapter":"31","verse":"18","text":"Ze onderzoekt, of haar huishouden loopt, Zelfs in de nacht gaat haar lamp niet uit;"},{"book":"Spreuken","chapter":"31","verse":"19","text":"Ze slaat de hand aan het spinnewiel, Haar vingers grijpen de klos."},{"book":"Spreuken","chapter":"31","verse":"20","text":"Ze is vrijgevig voor den arme, Den behoeftige stopt ze iets toe;"},{"book":"Spreuken","chapter":"31","verse":"21","text":"Voor haar gezin hoeft ze de kou niet te vrezen, Want heel haar gezin heeft een dubbel stel kleren."},{"book":"Spreuken","chapter":"31","verse":"22","text":"Zelf maakt ze haar mantels, Ze gaat in lijnwaad en purper gekleed;"},{"book":"Spreuken","chapter":"31","verse":"23","text":"Ook haar man valt op in de poorten, Waar hij zetelt met de oudsten van het land."},{"book":"Spreuken","chapter":"31","verse":"24","text":"Ze verkoopt de eigengemaakte gewaden, En levert den handelaar gordels;"},{"book":"Spreuken","chapter":"31","verse":"25","text":"Ze is met kracht en voornaamheid bekleed, En kent geen angst voor de komende dag."},{"book":"Spreuken","chapter":"31","verse":"26","text":"Haar mond is vol wijsheid, Een vriendelijke wenk ligt op haar tong:"},{"book":"Spreuken","chapter":"31","verse":"27","text":"Zo gaat ze de gangen na van haar gezin, Niet in ledigheid eet ze haar brood!"},{"book":"Spreuken","chapter":"31","verse":"28","text":"Haar zonen staan op, en prijzen haar gelukkig, Haar man ook geeft haar deze lof:"},{"book":"Spreuken","chapter":"31","verse":"29","text":"“Menige vrouw weert zich dapper, Maar gij hebt ze allen overtroffen!”"},{"book":"Spreuken","chapter":"31","verse":"30","text":"Bedriegelijk is de bevalligheid, en broos is de schoonheid; Maar een vrouw, die Jahweh vreest, blijft geëerd."},{"book":"Spreuken","chapter":"31","verse":"31","text":"Laat haar genieten van wat haar handen wrochtten, In de poorten zullen haar daden haar prijzen!"}]}