{"data":[{"book":"1 Timotewu","chapter":"6","verse":"1","text":"Vosi yivavelili vavanda vakudayiliwa kuvatundamili vakomi vawu ili kukotoo kuva na nongwa ya vandu kulijowola litawa lya Chapanga na ng'ulilu yetu."},{"book":"1 Timotewu","chapter":"6","verse":"2","text":"Vavanda yivavelili vakomi wawu vamjumila Kilistu vakotoo kuvabedala kwakwihola veni ndi yivajumilili vayawu hela, ila vakudayiliwa kuvakimbanikila munu, nongwa ava yivapata chiyongishikili kufumila mufichuku fyawu ndi vajumili vala yivavatama."},{"book":"1 Timotewu","chapter":"6","verse":"3","text":"Mundu yoyonda yawula ng'ulilu ya weka na ayi na yajumila ng'odu filongu fya nakaka fya Bambu wetu Yesu Kilistu na ng'ulilu mungalilu yimunowesha Chapanga,"},{"book":"1 Timotewu","chapter":"6","verse":"4","text":"mundu ayu akwijuma hela na wala kamanya chindu ha. Ndi mundu yatama malimbu na shoshu kwa filongu hela na ayi yikuyegha weyi na ndewu na jowolu na hoshu sha wafu,"},{"book":"1 Timotewu","chapter":"6","verse":"5","text":"na malimbu yivajumbili chigelu kwa vandu yivavelili hala shawu sidanganyika na vavahela unakaka. Vakwihola kucha kugola chichuku cha Chapanga ndi deha ya kupata ulundamali."},{"book":"1 Timotewu","chapter":"6","verse":"6","text":"Nakaka kugola findu fyadayila Chapanga na fitubaki findu fituveli nafyu ndi findu fya kututanga munu."},{"book":"1 Timotewu","chapter":"6","verse":"7","text":"Nongwa twisa na chindu ha apa pamlima, datuwuyi na chindu ha."},{"book":"1 Timotewu","chapter":"6","verse":"8","text":"Topi, leki tuva na filivi na fwali, tukudayiliwa fitubaki fituveli nafyu."},{"book":"1 Timotewu","chapter":"6","verse":"9","text":"Lakini vala yivadayila ulundamali vakuwa munyeshiwu na kuwomela mumtambu wa dobukelu sitangalili wafu sha chipufi, sila sivakwegha mbaka kuuvifyi na kufyoghiwa."},{"book":"1 Timotewu","chapter":"6","verse":"10","text":"Kwa nongwa kutama munu mbiya ndi chikandilu cha wafu wonda. Vandu vamonga vadobukela munu kupata mbiya mbaka vawuleka ujumilwa na kwigobola ndima shawu kwa ng'ong'uteku ngomi."},{"book":"1 Timotewu","chapter":"6","verse":"11","text":"Lakini yuwi kuva mundu wa Chapanga, wiseghi na findu afi fya wafu. Goli ugoleki na Chapanga na fimunowesha Chapanga na ujumilwa na utami na kwiwunishila pamu na ushisha moyu."},{"book":"1 Timotewu","chapter":"6","verse":"12","text":"Kimbaniki kuvawesha mayeshu muujumilwa, ili yangi unofu wa jola wuukemiliwili na Chapanga chipindi pawujumilili ujumilu waku pawulongolu ya vatovilela vatangalili."},{"book":"1 Timotewu","chapter":"6","verse":"13","text":"Ngukulayisha pawulongolu ya Chapanga yafigayila findu fyosi unofu na pawulongolu ya Yesu Kilistu yatovilelili na kudeta unakaka pawulongolu ya Ponsiu Pilatu,"},{"book":"1 Timotewu","chapter":"6","verse":"14","text":"Kamuli fila fiwulayishiwili ngajila vifyu mbaka payisa Bambu wetu Yesu Kilistu."},{"book":"1 Timotewu","chapter":"6","verse":"15","text":"Kwisa kwa mweni dakuvi chipindi chijakwili cha Chapanga yanemiliwili na Mtavala wa paweka, Mutwa wa vatwa na Bambu wa vabambu."},{"book":"1 Timotewu","chapter":"6","verse":"16","text":"Mweni weka yaki akwikala jola mungesha yingajila kuselilela mundu. Kwahela mundu yaweshili kumuwona awu yawesha kumuwona. Kwa mweni yivi ndundamilu na uwesu wa jola! Yina."},{"book":"1 Timotewu","chapter":"6","verse":"17","text":"Wuvalayishi vandu yivaveli valundamali mungalilu ya ponopa, vakotoo kwifuna, vakotoo kuvika shuvililu yawu ya mali yingajila kudumbiwa, ila vamwidumbi Chapanga, yavelili kwa usangi waki yatugayila findu fyonda fitufisekilela."},{"book":"1 Timotewu","chapter":"6","verse":"18","text":"Wuvalayishi vagoli fya nyanyi, vavi na figoli fitangalili finofu na vavi vasangi na yivadayila kuvapa findu fyawu vandu vamonga."},{"book":"1 Timotewu","chapter":"6","verse":"19","text":"Kwa kugola nahawu dakuvatangi kupata unofu wa jola kucha mundu yayikungashila findu fitangalili ili fimutangi chipindi dachiyisi."},{"book":"1 Timotewu","chapter":"6","verse":"20","text":"Yuwi Timotewu, viki unofu findu fyosi fiwuhadishiwili. Wiseghi na maywangu va wafu na malimbu va chipufi kwa chila vandu vamonga vakuchikema, “Umanyi”."},{"book":"1 Timotewu","chapter":"6","verse":"21","text":"Nongwa vamonga vakwijuma kucha vana umanyi awu wa udesi na yichifumbukili vayaghamisha ujumilwa."}]}