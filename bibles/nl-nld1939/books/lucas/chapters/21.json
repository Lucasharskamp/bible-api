{"data":[{"book":"Lucas","chapter":"21","verse":"1","text":"Toen Hij nu opkeek, zag Hij de rijken hun giften in de offerkist storten."},{"book":"Lucas","chapter":"21","verse":"2","text":"Maar Hij zag ook een arme weduwe, die er twee penningen in wierp."},{"book":"Lucas","chapter":"21","verse":"3","text":"En Hij sprak: Voorwaar, Ik zeg u: deze arme weduwe heeft er meer in gestort dan alle anderen."},{"book":"Lucas","chapter":"21","verse":"4","text":"Want allen hebben van hun overvloed geofferd, maar zij heeft van haar armoede gegeven, heel haar vermogen."},{"book":"Lucas","chapter":"21","verse":"5","text":"Toen sommigen van de tempel zeiden, dat hij versierd was met prachtige stenen en geschenken, sprak Hij:"},{"book":"Lucas","chapter":"21","verse":"6","text":"Er zullen dagen komen, dat van al wat ge daar ziet, geen steen op de andere zal blijven, maar alles zal worden verwoest."},{"book":"Lucas","chapter":"21","verse":"7","text":"Ze vroegen Hem: Meester, wanneer zal dat gebeuren, en wat zal het teken zijn, dat het op handen is?"},{"book":"Lucas","chapter":"21","verse":"8","text":"Hij sprak: Past op, dat gij u niet laat misleiden! Want velen zullen met mijn Naam optreden, en zeggen: Ik ben het; en de tijd is nabij. Gaat hen niet achterna."},{"book":"Lucas","chapter":"21","verse":"9","text":"En wanneer gij hoort van oorlogen en omwentelingen, schrikt er niet van; want eerst moet dit alles gebeuren, en ook dan nog komt het einde niet dadelijk."},{"book":"Lucas","chapter":"21","verse":"10","text":"Toen zeide Hij hun: Volk zal opstaan tegen volk, en rijk tegen rijk;"},{"book":"Lucas","chapter":"21","verse":"11","text":"en er zullen geweldige aardbevingen zijn, en pest en hongersnood op verschillende plaatsen; verschrikkingen zullen er komen, en grote tekenen aan de hemel."},{"book":"Lucas","chapter":"21","verse":"12","text":"Maar eer dit alles geschiedt, zal men de hand aan u slaan en u vervolgen; u in synagogen en kerkers brengen, u slepen voor koningen en landvoogden terwille van mijn Naam."},{"book":"Lucas","chapter":"21","verse":"13","text":"Dat zal u overkomen, omdat gij getuigenis afleggen moet."},{"book":"Lucas","chapter":"21","verse":"14","text":"Neemt dan bij uzelf het besluit, er niet bezorgd voor te zijn, hoe gij u verdedigen zult."},{"book":"Lucas","chapter":"21","verse":"15","text":"Want Ik zal u een taal en wijsheid geven, die geen uwer tegenstanders zal kunnen weerstaan of weerspreken."},{"book":"Lucas","chapter":"21","verse":"16","text":"Gij zult overgeleverd worden door ouders en broers, door bloedverwanten en vrienden; sommigen van u zal men doden."},{"book":"Lucas","chapter":"21","verse":"17","text":"En gij zult gehaat zijn bij allen terwille van mijn Naam;"},{"book":"Lucas","chapter":"21","verse":"18","text":"maar geen haar op uw hoofd zal verloren gaan."},{"book":"Lucas","chapter":"21","verse":"19","text":"Door uw standvastigheid zult gij uw ziel behouden."},{"book":"Lucas","chapter":"21","verse":"20","text":"Wanneer gij Jerusalem door legers ziet ingesloten, weet dan, dat haar verwoesting nabij is."},{"book":"Lucas","chapter":"21","verse":"21","text":"Laten zij, die in Judea zijn, dan naar de bergen vluchten; die binnen de stad zijn, er uittrekken, en die op het land zijn, er niet binnengaan."},{"book":"Lucas","chapter":"21","verse":"22","text":"Want dat zijn dagen van wraak; en alles wat er geschreven staat, zal in vervulling gaan."},{"book":"Lucas","chapter":"21","verse":"23","text":"Wee in die dagen de zwangere en de zogende vrouwen. Want daar zal grote ellende zijn in het land, en toorn over dit volk."},{"book":"Lucas","chapter":"21","verse":"24","text":"Ze zullen over de kling worden gejaagd, en als gevangenen worden weggevoerd onder alle volken; en Jerusalem zal door de heidenen worden vertrapt, tot de tijden der heidenen voorbij zullen zijn."},{"book":"Lucas","chapter":"21","verse":"25","text":"En er zullen tekenen zijn in zon en maan en sterren; en op de aarde doodsangst onder de volken, radeloos door het donderend geweld van de zee en de golven."},{"book":"Lucas","chapter":"21","verse":"26","text":"De mensen zullen verstijven van vrees en bange verwachting, van wat de wereld gaat overkomen; want de krachten der hemelen zullen worden geschokt."},{"book":"Lucas","chapter":"21","verse":"27","text":"Dan zullen ze den Mensenzoon op een wolk zien komen, met grote macht en majesteit."},{"book":"Lucas","chapter":"21","verse":"28","text":"Welnu, wanneer dit alles een aanvang gaat nemen, blikt op dan, en heft uw hoofden omhoog; want uw verlossing is nabij."},{"book":"Lucas","chapter":"21","verse":"29","text":"En Hij stelde hun een gelijkenis voor: Ziet naar de vijgeboom en alle andere bomen;"},{"book":"Lucas","chapter":"21","verse":"30","text":"zodra gij ze ziet uitbotten, dan weet gij ook, dat de zomer nabij is."},{"book":"Lucas","chapter":"21","verse":"31","text":"Zo ook, wanneer gij dit alles ziet, weet dan, dat het koninkrijk Gods nabij is."},{"book":"Lucas","chapter":"21","verse":"32","text":"Voorwaar, Ik zeg u: Dit geslacht gaat niet voorbij, vóórdat dit alles is geschied."},{"book":"Lucas","chapter":"21","verse":"33","text":"Hemel en aarde zullen voorbijgaan, maar mijn woorden zullen niet voorbijgaan."},{"book":"Lucas","chapter":"21","verse":"34","text":"Let op uzelf. Laat uw harten niet worden bezwaard door brasserij, dronkenschap en de zorgen des levens; en laat die dag u niet onverhoeds overvallen,"},{"book":"Lucas","chapter":"21","verse":"35","text":"als een strik. Want hij zal komen over allen, die de ganse aarde bewonen."},{"book":"Lucas","chapter":"21","verse":"36","text":"Waakt dus, en blijft altijd bidden, opdat gij ontkomen moogt aan dat alles, wat er gebeuren gaat; en opdat gij stand moogt houden voor het aanschijn van den Mensenzoon."},{"book":"Lucas","chapter":"21","verse":"37","text":"Overdag gaf Hij onderricht in de tempel, maar ‘s nachts ging Hij heen en bleef op de berg, die Olijfberg wordt genoemd."},{"book":"Lucas","chapter":"21","verse":"38","text":"En al het volk kwam ‘s morgens vroeg bij Hem in de tempel, om Hem te horen."}]}