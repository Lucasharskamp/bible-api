{"data":[{"book":"پَیدایش","chapter":"40","verse":"1","text":"کچھ دیر کے بعد یوں ہوا کہ مصر کے بادشاہ کے سردار ساقی اور بیکری کے انچارج نے اپنے مالک کا گناہ کیا۔"},{"book":"پَیدایش","chapter":"40","verse":"2","text":"فرعون کو دونوں افسروں پر غصہ آ گیا۔"},{"book":"پَیدایش","chapter":"40","verse":"3","text":"اُس نے اُنہیں اُس قیدخانے میں ڈال دیا جو شاہی محافظوں کے کپتان کے سپرد تھا اور جس میں یوسف تھا۔"},{"book":"پَیدایش","chapter":"40","verse":"4","text":"محافظوں کے کپتان نے اُنہیں یوسف کے حوالے کیا تاکہ وہ اُن کی خدمت کرے۔ وہاں وہ کافی دیر تک رہے۔"},{"book":"پَیدایش","chapter":"40","verse":"5","text":"ایک رات بادشاہ کے سردار ساقی اور بیکری کے انچارج نے خواب دیکھا۔ دونوں کا خواب فرق فرق تھا، اور اُن کا مطلب بھی فرق فرق تھا۔"},{"book":"پَیدایش","chapter":"40","verse":"6","text":"جب یوسف صبح کے وقت اُن کے پاس آیا تو وہ دبے ہوئے نظر آئے۔"},{"book":"پَیدایش","chapter":"40","verse":"7","text":"اُس نے اُن سے پوچھا، ”آج آپ کیوں اِتنے پریشان ہیں؟“"},{"book":"پَیدایش","chapter":"40","verse":"8","text":"اُنہوں نے جواب دیا، ”ہم دونوں نے خواب دیکھا ہے، اور کوئی نہیں جو ہمیں اُن کا مطلب بتائے۔“ یوسف نے کہا، ”خوابوں کی تعبیر تو اللہ کا کام ہے۔ ذرا مجھے اپنے خواب تو سنائیں۔“"},{"book":"پَیدایش","chapter":"40","verse":"9","text":"سردار ساقی نے شروع کیا، ”مَیں نے خواب میں اپنے سامنے انگور کی بیل دیکھی۔"},{"book":"پَیدایش","chapter":"40","verse":"10","text":"اُس کی تین شاخیں تھیں۔ اُس کے پتے لگے، کونپلیں پھوٹ نکلیں اور انگور پک گئے۔"},{"book":"پَیدایش","chapter":"40","verse":"11","text":"میرے ہاتھ میں بادشاہ کا پیالہ تھا، اور مَیں نے انگوروں کو توڑ کر یوں بھینچ دیا کہ اُن کا رس بادشاہ کے پیالے میں آ گیا۔ پھر مَیں نے پیالہ بادشاہ کو پیش کیا۔“"},{"book":"پَیدایش","chapter":"40","verse":"12","text":"یوسف نے کہا، ”تین شاخوں سے مراد تین دن ہیں۔"},{"book":"پَیدایش","chapter":"40","verse":"13","text":"تین دن کے بعد فرعون آپ کو بحال کر لے گا۔ آپ کو پہلی ذمہ داری واپس مل جائے گی۔ آپ پہلے کی طرح سردار ساقی کی حیثیت سے بادشاہ کا پیالہ سنبھالیں گے۔"},{"book":"پَیدایش","chapter":"40","verse":"14","text":"لیکن جب آپ بحال ہو جائیں تو میرا خیال کریں۔ مہربانی کر کے بادشاہ کے سامنے میرا ذکر کریں تاکہ مَیں یہاں سے رِہا ہو جاؤں۔"},{"book":"پَیدایش","chapter":"40","verse":"15","text":"کیونکہ مجھے عبرانیوں کے ملک سے اغوا کر کے یہاں لایا گیا ہے، اور یہاں بھی مجھ سے کوئی ایسی غلطی نہیں ہوئی کہ مجھے اِس گڑھے میں پھینکا جاتا۔“"},{"book":"پَیدایش","chapter":"40","verse":"16","text":"جب شاہی بیکری کے انچارج نے دیکھا کہ سردار ساقی کے خواب کا اچھا مطلب نکلا تو اُس نے یوسف سے کہا، ”میرا خواب بھی سنیں۔ مَیں نے سر پر تین ٹوکریاں اُٹھا رکھی تھیں جو بیکری کی چیزوں سے بھری ہوئی تھیں۔"},{"book":"پَیدایش","chapter":"40","verse":"17","text":"سب سے اوپر والی ٹوکری میں وہ تمام چیزیں تھیں جو بادشاہ کی میز کے لئے بنائی جاتی ہیں۔ لیکن پرندے آ کر اُنہیں کھا رہے تھے۔“"},{"book":"پَیدایش","chapter":"40","verse":"18","text":"یوسف نے کہا، ”تین ٹوکریوں سے مراد تین دن ہیں۔"},{"book":"پَیدایش","chapter":"40","verse":"19","text":"تین دن کے بعد ہی فرعون آپ کو قیدخانے سے نکال کر درخت سے لٹکا دے گا۔ پرندے آپ کی لاش کو کھا جائیں گے۔“"},{"book":"پَیدایش","chapter":"40","verse":"20","text":"تین دن کے بعد بادشاہ کی سال گرہ تھی۔ اُس نے اپنے تمام افسروں کی ضیافت کی۔ اِس موقع پر اُس نے سردار ساقی اور بیکری کے انچارج کو جیل سے نکال کر اپنے حضور لانے کا حکم دیا۔"},{"book":"پَیدایش","chapter":"40","verse":"21","text":"سردار ساقی کو پہلے والی ذمہ داری سونپ دی گئی،"},{"book":"پَیدایش","chapter":"40","verse":"22","text":"لیکن بیکری کے انچارج کو سزائے موت دے کر درخت سے لٹکا دیا گیا۔ سب کچھ ویسا ہی ہوا جیسا یوسف نے کہا تھا۔"},{"book":"پَیدایش","chapter":"40","verse":"23","text":"لیکن سردار ساقی نے یوسف کا خیال نہ کیا بلکہ اُسے بھول ہی گیا۔"}]}