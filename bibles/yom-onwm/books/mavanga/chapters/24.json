{"data":[{"book":"Mavanga","chapter":"24","verse":"1","text":"Bilumbu bitanu bu bivioka ; Ananiasi, pfumu banganga Nzambi, wutula ku Sezale va kimosi ayi bakulutu ayi phovi yimosi, dizina diandi Telitulusi. Bayenda funda Polo va ntuala nyadi."},{"book":"Mavanga","chapter":"24","verse":"2","text":"Bu batumisa Polo. Buna Telitulusi wutona kumfunda bu katuba :"},{"book":"Mavanga","chapter":"24","verse":"3","text":"Mu zithangu zioso ayi mu bibuangu bioso tueti makikinina ayi tueti kuvutudila matondo."},{"book":"Mavanga","chapter":"24","verse":"4","text":"Vayi mu kambu ku simbidila buwombo, ndiku leba mu diambu di mamboti maku mu kutuwila mu mambu makhufi madi yeto."},{"book":"Mavanga","chapter":"24","verse":"5","text":"Tumueni ti mutu wawu nyandi tho yi mambu mambimbi. Niandi weti totula zikhindu muidi Bayuda boso badi mu nza yimvimba. Niandi ntuadisi wu kimvuka kintedolongo ki basi Nazaleti"},{"book":"Mavanga","chapter":"24","verse":"6","text":"ayi wutomba busumunina Nzo Nzambi. Diawu tunkangila. [Tuzola kunsambisa boso buididi Mina mieto"},{"book":"Mavanga","chapter":"24","verse":"7","text":"vayi Lisiasi, Pfumu masodi, niandi wuyiza kunziona mu kingolo mu mioko mieto."},{"book":"Mavanga","chapter":"24","verse":"8","text":"Ayi wuvana lutumu ti mimfundi miza kuidi ngeyo24.8 Mambu madi va khatitsika bima biabi [ ] masiko mu minkanda minkaka..] Mawu bakula kuaku ngeyo veka bu wunkuiza nsambisa kiedika ki mambu momo tunfundidi."},{"book":"Mavanga","chapter":"24","verse":"9","text":"Bayuda bakikinina mambu momo ayi batuba ti buawu bobo bubela mambu beni."},{"book":"Mavanga","chapter":"24","verse":"10","text":"Nyadi bu kavana Polo minsua mi yolukila, buna Polo wutuba :"},{"book":"Mavanga","chapter":"24","verse":"11","text":"Ngeyo veka wulenda kuaku bakula ti kadi dikumi ayi bilumbu biodi biviokidi ko tona ndikibela ku Yelusalemi mu sambila."},{"book":"Mavanga","chapter":"24","verse":"12","text":"Mimfundi miama misia kumbata ko kani mu Nzo Nzambi, kani mu zinzozi lukutukunu, kani mu divula kani ndilembo findana ziphaka ayi mutu voti ndilembo tonisa khindu mu batu."},{"book":"Mavanga","chapter":"24","verse":"13","text":"Batu baba bamfundidi, balendi nunga ko mu sudikisa bumboti mambumoso momo bamfundidi buabu."},{"book":"Mavanga","chapter":"24","verse":"14","text":"Vayi diambu dimosi diodi ndinkikinina diawu diadi : minu ndieti sadila Nzambi yi bakulu beto boso buididi “Nzila” yoyi balembo tubila ti “dikabu di bavasuka.” Ndieti wilukila mambu moso momo masonama mu Mina mi Moyize ayi mu Minkanda mi mimbikudi."},{"book":"Mavanga","chapter":"24","verse":"15","text":"Ndintulanga diana diama mu Nzambi banga diodi didi mu bawu vekati batu basonga ayi batu bambimbi bela fuluka."},{"book":"Mavanga","chapter":"24","verse":"16","text":"Mu diambu diodi, minu mamvana ndieti nuana mu ba mayindu mamboti ma ntima makambulu tsembolo va meso ma Nzambi ayi va meso ma batu."},{"book":"Mavanga","chapter":"24","verse":"17","text":"Mimvu miwombo bu miviokidi bosi ndivutukidi ku tsi ama mu kuiza vanalusadusu kuidi minsukami ayi mu tambika makaba kuidi Nzambi."},{"book":"Mavanga","chapter":"24","verse":"18","text":"Mu diambu diodi, bayiza kumbata buna mbeni kukivedisa mu nzo Nzambi mu kambu kutikisa batu ayi mu kambu divunzi."},{"book":"Mavanga","chapter":"24","verse":"19","text":"Muaki Bayuda bankaka baba ku Azi nganu bawu bafueti ba va ntualꞌaku mu kumfunda enati diambu bambeki."},{"book":"Mavanga","chapter":"24","verse":"20","text":"Voti bika batu baba badi vava batuba diambu mbi di mbimbi bamona mu thangu ndiba samba va ntuala lukutukunu lu minyadi ;"},{"book":"Mavanga","chapter":"24","verse":"21","text":"botula kaka mambu momo ndituba bu ndiba va khatitsikꞌawu ti : “Ndieka nsambusu buabu kuidi beno mu diambu di mfulukulu yi bafua”."},{"book":"Mavanga","chapter":"24","verse":"22","text":"Sumbu Felikisi kazaba bumboti mambu matedi nzila, yi Pfumu buna wuba vutula ayi wuba kamba ti :"},{"book":"Mavanga","chapter":"24","verse":"23","text":"Wuvana lutumunu kuidi nkulutu masodi muingi batula Polo mu nloko vayi bamvanandambu kiphuanza ayi babika kandika badiandi mu kunsadisa."},{"book":"Mavanga","chapter":"24","verse":"24","text":"Ndambu yi bilumbu bu bivioka, Felikisi wuyiza ayi nketoꞌandi Dilusiye. Dilusiye wuba Nyuda. Buna Felikisi Wutumisa Polo ayi wu nwa mu diambu di minu mu Klisto Yesu."},{"book":"Mavanga","chapter":"24","verse":"25","text":"Vayi Polo bu kaba bakamba mambu madi mu busonga, mu kukikeba bumboti ayi mu mambu matedi tsambusulu ; Felikisi weka mona boma buna wunkamba :"},{"book":"Mavanga","chapter":"24","verse":"26","text":"Bosi wusia diana ti Polo weka mfuta zimbongo ; diawu kaba ku ntedisilanga mu solula yandi mu zikhumbu ziwombo."},{"book":"Mavanga","chapter":"24","verse":"27","text":"Mimvu miodi bu miviokika ; Felikisi bamvinginini kuidi Polikiusi Fesitusi. Mu diambu di monisa Bayuda khini, Felikisi wubika Polo mu nloko."}]}