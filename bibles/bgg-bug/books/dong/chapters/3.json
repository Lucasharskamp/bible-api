{"data":[{"book":"Dong","chapter":"3","verse":"1","text":"Sardis hà charch pha hamangkhliie shii zey:"},{"book":"Dong","chapter":"3","verse":"2","text":"Ji-è sieng mage bo, nathek shii nyie um bamuii pha ji shii hì zab iy dun pha ibi shii chuh rek bo.” Gu ne doh muii ro nathek è nyie rek pha jine guro Hamangkhung-aphuii mieg shii thuh de akhriig ro."},{"book":"Dong","chapter":"3","verse":"3","text":"3:3: Mth 24:43-44; Lug 12:39-40; Dng 16:15 Chiihphado, nathek shii nyie yua chiih-è nathek è nyie yoi pha ji shii now bo, ji nuii srane nawaithek layogthek re-è khid bo. Nathek asieng arone, gu ne mugopho duiine nathek lakhung shii wuii ruii pha ro, chiih-è nathek ne gu khuchung wuii ruii pha ishak ji rangde athieg phro."},{"book":"Dong","chapter":"3","verse":"4","text":"Jishii Sardis hà giak ne nawaithek yungthek so ruiijong ro. Nathek ne imo guii ne, gu rog lua ruii phro, nyieliieshii nathek ne rek spho chak ro."},{"book":"Dong","chapter":"3","verse":"5","text":"3:5: Mul 32:32-33; Chng 69:28; Dng 20:12; Mth 10:32; Lug 12:8 Hanyie è yang pha ji shii mua pho ne imo ji duiine guii ruii phro, chiih-è gu ne ithek ro ibengthek ne sieng pha jigi re-è asad phro. Guro Aphuii nane airo hamangkhliiethek moe shii gu ne ithek shii guro chak rone hong ne yaothiak pha ro."},{"book":"Dong","chapter":"3","verse":"6","text":"“Nathek shii khohthek um arone, chiihphado, jigigam è charch shii nyie yao pha ji yoi bo!"},{"book":"Dong","chapter":"3","verse":"7","text":"“Philadelphia hà, churh pha hamangkhliiethek shii zey:"},{"book":"Dong","chapter":"3","verse":"8","text":"Nathek nyie rek pha jine gu ne thieg; nathek shii blu ìujia um pha ji gu ne thieg; nathek ne gu muyua shii luagieng chiih-è gu shii isiie rek. Gu ne nathek ibi shii, hanyie jia è abin mua pha habin hong phi ro."},{"book":"Dong","chapter":"3","verse":"9","text":"3:9: Aij 49:23; 60:14; Aij 43:4 Yoi bo! Sakhathong ro ibrog, hanyie è ithek ne Jewthek rone biidiie yao jishii ithek asi pho, gu ne ithek shii wuii yi srane nathek lai shii bam yi pha ro. Gu ne nathek shii miie rone ithek ne zab thieg ruii phro."},{"book":"Dong","chapter":"3","verse":"10","text":"Nyieliieshii nathek shii zud bo è yao pha guro muyung shii rek, sohnyiak pha zab branthek shii chai pha diig ishak thog ruii pha ji è gu ne nathek shii de ragia rek ruii phro."},{"book":"Dong","chapter":"3","verse":"11","text":"Gu ne khthiie wuii ruii pha ro. Nathek shii nyie um pha ji ragia ruii bo, ji è nathek ro yang pha lasen shii ne ithek shii ariao yi rabo."},{"book":"Dong","chapter":"3","verse":"12","text":"3:12: Dng 21:2; Aij 62:2; 65:15 Gu ne hanyie è yangpho shii ne guro Hamangkhung-aphuii ro Jewthek misiahò pha sarongthek rab ruii phro, chiih-è ithek ne khuchungde athoh phro. Gu ne ithek lakhung shii guro Hamangkhung-aphuii ro ibeng zey pha ro chiih-è nyie yi guro Hamangkhung-aphuii pha hamangkhung re-è buzam wuii ruii pha, iwo Jerusalem, guro Hamangkhung-aphuii pha rajan beng zey pha ro. Gu ne ithek lakhung shii guro iwo ibeng de zey ruii phro."},{"book":"Dong","chapter":"3","verse":"13","text":"“Nathek shii khohthek um arone, chiihphado, Luruakthek è charchthek shii nyie yao pha ji yoi bo!"},{"book":"Dong","chapter":"3","verse":"14","text":"“Laodisia hà, charch pha hamangkhliie shii zey bo:"},{"book":"Dong","chapter":"3","verse":"15","text":"Nathek è rek pha jine gu ne thieg; gu ne thieg nathek ne chaiy de asi lua de asi ro. Gu ne nathek yi chaiy magunde lua magunde jia rey bone yang ro!"},{"book":"Dong","chapter":"3","verse":"16","text":"Jishii nyieliieshii nathek ne lua chieg de asi chaiy de asi pha laleb lua ro, gu ne nathek shii guro sem è cho muii phro!"},{"book":"Dong","chapter":"3","verse":"17","text":"Nathek ne yao, ‘gu chid pha jine gu shii um, gu ne bajo bukho nane gu ne nyie de achid sha ro.’ Jishii nathek ne khama duhug nane bushunma-èogpho rone athieg ro! Nathek ne dusho, ikhilen, chiih-è miegthi ro."},{"book":"Dong","chapter":"3","verse":"18","text":"Gu nathek shii yua, chiihphado, bukho rey yi pha igang san ne gu re-è pheg bo. Guii pha Yung imo de pheg srane nawaithek ro biwo ikhilen shii guii bo. Nawaithek mieg shii shund pha mah de pheg bo, ji è nathek ne riig mua."},{"book":"Dong","chapter":"3","verse":"19","text":"3:19: Khua 3:12; Heb 12:6 Gu è hanyie shii miie pha ji shii ne giung ne lago phi pha ro. Wiengbo, chiihphado, chiih-è nawaithek layogthek è khid bo."},{"book":"Dong","chapter":"3","verse":"20","text":"Yoi bo! Gu ne habin shii riu srane chog pha ro; hanyie jia è gu goh yoi srane habin hong arone, gu ne ai hò iliing wuii srane ai rog shii chie pha ro, chiih-è ai ne gu rog shii chie ruii phro."},{"book":"Dong","chapter":"3","verse":"21","text":"Gu ne yangthek shii mua srane gu è Aphuii airo biang shii dug pha duiine, hanyie è yang pha ji mua pho shii ne gu biang hà gu moe shii dug pha rangsua phi ruii phro."},{"book":"Dong","chapter":"3","verse":"22","text":"“Nathek shii khohthek um arone, chiihphado, Ragung è charch shii nyie yao pha ji yoi bo!”"}]}