{"data":[{"book":"אגרתו הראשונה של פטרוס השליח","chapter":"5","verse":"1","text":"אני מזהיר את זקני הקהילה שביניכם, כזקן קהילה, כמי שראה במו עיניו את סבל המשיח, וכמי שיחד אתכם ייקח חלק בכבודו והדרו כשישוב אלינו:"},{"book":"אגרתו הראשונה של פטרוס השליח","chapter":"5","verse":"2","text":"רעו את צאנו של אלוהים; דאגו להן והשגיחו עליהן ברצון ולא מתוך אונס. אל תעשו שיקולי כדאיות, אלא עשו את המוטל עליכם מתוך רצון כן לשרת את אלוהים."},{"book":"אגרתו הראשונה של פטרוס השליח","chapter":"5","verse":"3","text":"אל תשלטו בהן בעריצות; הנהיגו אותן באהבה ושמשו להן דוגמה אישית."},{"book":"אגרתו הראשונה של פטרוס השליח","chapter":"5","verse":"4","text":"וכאשר יבוא שר הרועים, הוא יעניק לכם את כתר הכבוד שלא יבול לעולם."},{"book":"אגרתו הראשונה של פטרוס השליח","chapter":"5","verse":"5","text":"צעירים, עליכם להישמע לזקני הקהילה. על כולכם לשרת איש את אחיו בענווה ולהיכנע איש לפני רעהו, כי אלוהים מתנגד לגאים ולענוים יתן חן."},{"book":"אגרתו הראשונה של פטרוס השליח","chapter":"5","verse":"6","text":"השפילו את עצמכם תחת יד אלוהים החזקה, הוא ירומם אתכם בבוא העת."},{"book":"אגרתו הראשונה של פטרוס השליח","chapter":"5","verse":"7","text":"הפקידו את כל הצרות, הפחדים והחששות שלכם ביד אלוהים, שהרי הוא תמיד דואג ועוזר לכם."},{"book":"אגרתו הראשונה של פטרוס השליח","chapter":"5","verse":"8","text":"היזהרו והישמרו מפני השטן אויבכם, כי הוא מתהלך סביבכם כאריה שואג שמחפש טרף."},{"book":"אגרתו הראשונה של פטרוס השליח","chapter":"5","verse":"9","text":"החזיקו מעמד נגד התקפותיו; ביטחו באלוהים, וזכרו שמאמינים רבים בכל העולם מתנסים כמוכם בסבל דומה."},{"book":"אגרתו הראשונה של פטרוס השליח","chapter":"5","verse":"10","text":"לאחר שתסבלו זמן קצר יעניק לכם אלוהינו רב־החסד את כבודו הנצחי דרך המשיח, ואלוהים עצמו ישלים, יבנה ויחזק אתכם."},{"book":"אגרתו הראשונה של פטרוס השליח","chapter":"5","verse":"11","text":"לאלוהים הכבוד והגבורה לעולם ועד. – אמן."},{"book":"אגרתו הראשונה של פטרוס השליח","chapter":"5","verse":"12","text":"אני שולח לכם מכתב קצר זה באמצעות סילוונוס (שאותו אני מכיר כאח נאמן), כדי לעודד אתכם ולהבטיח לכם שהכתוב לעיל הוא דבר אמת מאת האלוהים. קחו את הדברים לתשומת לבכם וקיימו אותם."},{"book":"אגרתו הראשונה של פטרוס השליח","chapter":"5","verse":"13","text":"הקהילה כאן ברומא,5‏.13 ה 13 כלשונו: חברתכם אשר בבבל, הנבחרה אתכם. אחותכם באמונה, מוסרת לכם דרישת שלום. גם מרקוס בני מוסר לכם דרישת שלום."},{"book":"אגרתו הראשונה של פטרוס השליח","chapter":"5","verse":"14","text":"ברכו איש את רעהו לשלום בנשיקת אהבה. שלום לכל אלה מכם המאמינים במשיח."}]}