{"data":[{"book":"Mariku","chapter":"10","verse":"1","text":"Yesu kawukiti paliya kagenda kumkoa gwa Yudeya na kalokiti kumwambu kulushemba Yoridani. Lipinga lya wantu limgendera kayi, yomberi kawafunda handa ntambu ya katendaga."},{"book":"Mariku","chapter":"10","verse":"2","text":"Su Mafalisayu wamgendera na wamkosiya kwa kumjera, “Hashi, lilagaliru lyetu limlekeziya muntu kumleka mdala gwakuwi?”"},{"book":"Mariku","chapter":"10","verse":"3","text":"Yesu kawakosiya, “Musa kawalagalira malagaliru gaa?”"},{"book":"Mariku","chapter":"10","verse":"4","text":"Nawombeli watakula, “Musa kalagaliriti mpalu kumupi mdala gwakuwi lilembu lya talaka na kuleka.”"},{"book":"Mariku","chapter":"10","verse":"5","text":"Yesu kawagambira, “Musa kawalembiriti lilagaliru ali toziya ya kukamala kwa myoyu yenu."},{"book":"Mariku","chapter":"10","verse":"6","text":"Kwa njira kwanja Mlungu pakayiwumbiti Isi, kawawumbiti mwana mpalu na mdala. Gambira malembu ntambu yagatakuliti,"},{"book":"Mariku","chapter":"10","verse":"7","text":"Su, mpalu hakawaleki tati gwakuwi na mawu gwakuwi, hawaweri pamuhera na mdala gwakuwi,"},{"book":"Mariku","chapter":"10","verse":"8","text":"woseri wawili hawaweri yumu. Kwa hangu womberi hawaweri kayi ndiri wawili ira yumu."},{"book":"Mariku","chapter":"10","verse":"9","text":"Su shakalemetiziyiti Mlungu, muntu nakashilekeniziya.”"},{"book":"Mariku","chapter":"10","verse":"10","text":"Pawingiriti kayi mnumba, wafundwa wakuwi wamkosiyiti shitwatira ashi."},{"book":"Mariku","chapter":"10","verse":"11","text":"Yomberi kawagambira, “Muntu yakamleka mdala gwakuwi na kumyuga gwingi, kankuhumba."},{"book":"Mariku","chapter":"10","verse":"12","text":"Viraa mdala yakamleka mpalu gwakuwi na kuyugwa na gwingi, kankuhumba.”"},{"book":"Mariku","chapter":"10","verse":"13","text":"Wantu wamjegiriti Yesu wana wadidini kawatulili mawoku, kumbiti wafundwa wawakalipira wantu."},{"book":"Mariku","chapter":"10","verse":"14","text":"Yesu pakawoniti hangu, kakalaliti kawagambira wantumintumi wakuwi, “Mwawaleki wana awa wizi kwa neni, namwalewalera, toziya Ufalumi wa Mlungu wa wantu gambira wana awa."},{"book":"Mariku","chapter":"10","verse":"15","text":"Nukugambirani nakaka, muntu yoseri yakanka ndiri Ufalumi wa Mlungu gambira mwana mdidini hapeni kingiri amu.”"},{"book":"Mariku","chapter":"10","verse":"16","text":"Shakapanu kawanka wana awa, kawakisikira na kawatekelera."},{"book":"Mariku","chapter":"10","verse":"17","text":"Yesu pakanjiti kayi mwanja gwakuwi, muntu yumu kamtugiriti na kamsuntamilira na kamkosiya, “Mfunda mheri, ntendi hashi mpati ukomu wa mashaka goseri?”"},{"book":"Mariku","chapter":"10","verse":"18","text":"Yesu kamwankula, “Mbona gushema mheri? Kwahera yakiwiti mheri ira Mlungu gweka yakuwi."},{"book":"Mariku","chapter":"10","verse":"19","text":"Gulimana lilagaliru, ‘Pota kuhumba, pota kulaga, pota kwiwa, pota kutakula kwa kupaya, poti kupaya, gumupi ligoya tati na mawu gwaku.’”"},{"book":"Mariku","chapter":"10","verse":"20","text":"Yomberi kamwankula, “Mfunda goseri aga nugakoliti kwanjira untemba wangu.”"},{"book":"Mariku","chapter":"10","verse":"21","text":"Yesu kamloliti na kamfira, kamgambira, “Gupungukiwa na shintu shimu, gugendi gukawuzi vintu vyaguweriti navi na mpiya guwayupi wahushu na gwenga hagutuli shigubakiru kumpindi, shakapanu gwizi gunfati.”"},{"book":"Mariku","chapter":"10","verse":"22","text":"Pakapikaniriti aga, kahinginikiti, moyu gumtama kagenda zakuwi toziya kaweriti kalunda."},{"book":"Mariku","chapter":"10","verse":"23","text":"Yesu kagalambuka aku na aku, kawagambira wafundwa wakuwi, “Ntambu gaa hayiwi ikamala kwa walunda kwingira Muufalumi wa Mlungu!”"},{"book":"Mariku","chapter":"10","verse":"24","text":"Wafundwa walikangasha nentu kwa visoweru vyakuwi. Yesu kawagambira kayi, “Wana wangu, vikamala nentu kwingira Muufalumi wa Mlungu!"},{"book":"Mariku","chapter":"10","verse":"25","text":"Vikamala nentu mlunda kwingira Muufalumi wa Mlungu kuliku nkanyama ngamiya kupena mushitoboli sha sindanu.”"},{"book":"Mariku","chapter":"10","verse":"26","text":"Wantumintumi wakuwi walikangasha nentu walikosiya, “Su gaa yakaweza kuponeka?”"},{"book":"Mariku","chapter":"10","verse":"27","text":"Yesu kawalola kawagambira, “Kwa muntu iwezekana ndiri, kumbiti kwa Mlungu vitwatira vyoseri viwezikana.”"},{"book":"Mariku","chapter":"10","verse":"28","text":"Su Peteru kamgambira, “Na twenga hashi? Tuleka vyoseri, nakukufata!”"},{"book":"Mariku","chapter":"10","verse":"29","text":"Yesu kawagambira, “Nakaka nukugambirani, kila muntu yakalekiti numba ama walongu ama dada ama mawu ama tati ama wana ama malambu kwajili ya neni na kwajili ya Shisoweru Shiwagira,"},{"book":"Mariku","chapter":"10","verse":"30","text":"hakanki nentu Shipindi ashi ama Hakanki mala miya numba na walongu na wafunda na wamawu na wana na malambu pamuhera na kutabika. Shipindi shiza hamuwanki ukomu wa mashaka goseri."},{"book":"Mariku","chapter":"10","verse":"31","text":"Kumbiti wavuwa wawaweriti wa kwanja hawaweri wa upeleru, na walii wawupeleru hawaweri wakwanja.”"},{"book":"Mariku","chapter":"10","verse":"32","text":"Su, Yesu pamuhera na wantumintumi wakuwi waweriti mnjira kugenda Yerusalemu na Yesu kaweriti kankuwalongolera. Wafundwa wakuwi waweriti na lyoga na wantu wawalilongoziyiti nawomberi watira. Yesu kawatola kayi kumbwega walii lilongu na awili, kanja kuwagambira galii hagampati."},{"book":"Mariku","chapter":"10","verse":"33","text":"“Mpikaniri! Twankugenda Yerusalemu na aku neni Mwana gwa muntu hawantuli kwa watambika wakulu na wafunda wa Malagaliru, womberi hawatozi kuhowa na hawanaviyi kwa wantu wayawudi ndiri."},{"book":"Mariku","chapter":"10","verse":"34","text":"Womberi hawamtenderi lidufiya na hawantemeri mata na hawazyatangi ndomontu na kunaga. Kumbiti pagasoka mashaka matatu hazyuki.”"},{"book":"Mariku","chapter":"10","verse":"35","text":"Su Yakobu na Yohani wana gwa Zebedayu wamgendera Yesu wamgambira, “Mfunda tufira gututenderi shintu shatufira kukuluwa.”"},{"book":"Mariku","chapter":"10","verse":"36","text":"Yesu kawakosiya, “Mfira nuwatenderi shishi?”"},{"book":"Mariku","chapter":"10","verse":"37","text":"Wamwankula, “Gutujimiri kukala yumu uwega waku wa kumliwu na yumonga uwega waku wakumshigi pagulivaga mushiti sha ukwisa waku.”"},{"book":"Mariku","chapter":"10","verse":"38","text":"Yesu kawagambira, “Muvimana ndiri shamluwa! Hashi, mweza kulandira lutekeru lwanandira lwa kutabika, awu mweza kubatizwa ntambu ya ubatizu wa neni?”"},{"book":"Mariku","chapter":"10","verse":"39","text":"Wamwankula, “Yina tuweza.”"},{"book":"Mariku","chapter":"10","verse":"40","text":"kumbiti vyaneni ndiri kusyagula ayu hakalikali kumliwu ama kumshigi kwaneni, avi vya mweni Mlungu hakawatuli wantu yakawatandiriti mpenyu zilii.”"},{"book":"Mariku","chapter":"10","verse":"41","text":"Wafundwa wamonga walii lilongu, pawapikaniriti aga, wawakalaliliti Yakobu na Yohani."},{"book":"Mariku","chapter":"10","verse":"42","text":"Yesu kawashema, kawagambira, “Muvimana handa walii wawaholiriti wiwi wakola mlima wa isi zimonga wawagolokera wantu wawu kwa makakala na wakulu awa wawagolokera wantu wawu."},{"book":"Mariku","chapter":"10","verse":"43","text":"Kumbiti kwamwenga nayiwera hangu, ira yakafira kaweri mkulu, hakaweri ntumintumi gwenu."},{"book":"Mariku","chapter":"10","verse":"44","text":"Na muntu pakati penu yakafira kaweri mkulu, hakaweri ntumintumi gwa woseri."},{"book":"Mariku","chapter":"10","verse":"45","text":"Toziya Mwana gwa muntu kiza ndiri wamtenderi, ira kuwatendera na kulavia ukomu wakuwi uweri shilipira sha wantu wavuwa.”"},{"book":"Mariku","chapter":"10","verse":"46","text":"Su wasoka Yeriku, Yesu na wafundwa wakuwi pamuhera na lipinga likulu lya wantu, pakaweriti kankulawa mulushi alu, kwaniti kana lwisi mluwa yawamshema Baritulumayu mwana gwa Timayu kaweriti kalivaga mbwega mwa njira."},{"book":"Mariku","chapter":"10","verse":"47","text":"Baritulumayu pakapikaniriti handa Yesu gwa Nazareti kankupita pahala palii, kabotanga, “Yesu, Mwana gwa Dawudi gumoneli lusungu!”"},{"book":"Mariku","chapter":"10","verse":"48","text":"Wantu wavua wamkalapira, “Gunyamali.” Su kanyamali. Kumbiti yomberi kongera kushema, “Mwana gwa Dawudi gumoneri lusungu!”"},{"book":"Mariku","chapter":"10","verse":"49","text":"Yesu kagolokiti, katakula, “Mumshemi.”"},{"book":"Mariku","chapter":"10","verse":"50","text":"Yomberi kasa lihabiti lyakuwi, kakopoka, kamgendera Yesu."},{"book":"Mariku","chapter":"10","verse":"51","text":"Yesu kamkosiya, “Gufira nukutenderi shishi?”"},{"book":"Mariku","chapter":"10","verse":"52","text":"Yesu kamgambira, “Gugendi, njimiru yaku ikuponiziya.”"}]}