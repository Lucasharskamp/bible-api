{"data":[{"book":"సంఖ్యా","chapter":"13","verse":"1","text":"ఆ తరువాత యెహోవా మోషేతో మాట్లాడాడు. ఆయన ఇలా చెప్పాడు."},{"book":"సంఖ్యా","chapter":"13","verse":"2","text":"నేను ఇశ్రాయేలు ప్రజలకి ఇస్తున్న కనాను దేశాన్ని పరీక్షించడానికి కొంతమందిని పంపించు. తమ పూర్వీకుల గోత్రాల ప్రకారం ఒక్కో గోత్రం నుండి ఒక్కో వ్యక్తిని మీరు పంపించాలి. వారిల్లో ప్రతి వాడూ తమ ప్రజల్లో నాయకుడై ఉండాలి."},{"book":"సంఖ్యా","chapter":"13","verse":"3","text":"మోషే యెహోవా ఆజ్ఞకు విధేయులయ్యేలా వారిని పారాను అరణ్యం నుండి పంపించాడు. వెళ్ళిన వారంతా ఇశ్రాయేలు ప్రజల్లో నాయకులు."},{"book":"సంఖ్యా","chapter":"13","verse":"4","text":"వారి పేర్లు ఇవి. రూబేను గోత్రం నుండి జక్కూరు కొడుకు షమ్మూయ,"},{"book":"సంఖ్యా","chapter":"13","verse":"5","text":"షిమ్యోను గోత్రం నుండి హోరీ కొడుకు షాపాతు,"},{"book":"సంఖ్యా","chapter":"13","verse":"6","text":"యూదా గోత్రం నుండి యెఫున్నె కొడుకు కాలేబు,"},{"book":"సంఖ్యా","chapter":"13","verse":"7","text":"ఇశ్శాఖారు గోత్రం నుండి యోసేపు కొడుకు ఇగాలు."},{"book":"సంఖ్యా","chapter":"13","verse":"8","text":"ఎఫ్రాయిము గోత్రం నుండి నూను కుమారుడు హోషేయ."},{"book":"సంఖ్యా","chapter":"13","verse":"9","text":"బెన్యామీను గోత్రం నుండి రాఫు కొడుకు పల్తీ,"},{"book":"సంఖ్యా","chapter":"13","verse":"10","text":"జెబూలూను గోత్రం నుండి సోరీ కొడుకు గదీయేలు,"},{"book":"సంఖ్యా","chapter":"13","verse":"11","text":"యోసేపు గోత్రం నుండి అంటే మనష్షే గోత్రం నుండి సూసీ కొడుకు గదీ,"},{"book":"సంఖ్యా","chapter":"13","verse":"12","text":"దాను గోత్రం నుండి గెమలి కొడుకు అమ్మీయేలు,"},{"book":"సంఖ్యా","chapter":"13","verse":"13","text":"ఆషేరు గోత్రం నుండి మిఖాయేలు కొడుకు సెతూరు,"},{"book":"సంఖ్యా","chapter":"13","verse":"14","text":"నఫ్తాలి గోత్రం నుండి వాపెసీ కొడుకు నహబీ,"},{"book":"సంఖ్యా","chapter":"13","verse":"15","text":"గాదు గోత్రం నుండి మాకీ కొడుకు గెయువేలు."},{"book":"సంఖ్యా","chapter":"13","verse":"16","text":"ఆ దేశాన్ని పరీక్షించడానికి మోషే పంపిన వ్యక్తుల పేర్లు ఇవి. నూను కొడుకు హోషేయకి మోషే యెహోషువ అనే పేరు పెట్టాడు."},{"book":"సంఖ్యా","chapter":"13","verse":"17","text":"వారిని కనాను దేశాన్ని చూసి పరీక్షించడానికి మోషే పంపించాడు. అప్పుడు వాళ్లతో ఇలా చెప్పాడు. “మీరు దక్షిణం వైపు నుండి ప్రవేశించి పర్వత ప్రాంతంలోకి ఎక్కి వెళ్ళండి."},{"book":"సంఖ్యా","chapter":"13","verse":"18","text":"ఆ దేశం ఎలాంటిదో పరీక్షించండి. అక్కడ నివసించే ప్రజలను పరిశీలించండి. ఆ ప్రజలు బలవంతులా లేక బలహీనులా అన్నది చూడండి. అక్కడి ప్రజల జనాభా కొద్దిమందే ఉన్నారా లేక అధికంగా ఉన్నారా అనేది చూడండి."},{"book":"సంఖ్యా","chapter":"13","verse":"19","text":"వారు నివసించే నేల ఎలాంటిదో చూడండి. అది మంచిదా, చెడ్డదా? ఎలాంటి పట్టణాలు అక్కడ ఉన్నాయి? వారి నివాసాలు శిబిరాల్లా ఉన్నాయా లేక ప్రాకారాలున్న కోటల్లో నివసిస్తున్నారా?"},{"book":"సంఖ్యా","chapter":"13","verse":"20","text":"అక్కడి భూమి లక్షణం ఎలాంటిదో చూడండి. అది సారవంతమైనదా లేక నిస్సారమైనదా? అక్కడ చెట్లు ఉన్నాయో లేవో చూడండి. ధైర్యంగా ఉండండి. అక్కడి భూమి మీద పండే ఉత్పత్తుల్లో ఏవైనా రకాలు తీసుకు రండి.” అది ద్రాక్ష పళ్ళు పక్వానికి వచ్చే కాలం."},{"book":"సంఖ్యా","chapter":"13","verse":"21","text":"కాబట్టి ఆ వ్యక్తులు బయల్దేరి వెళ్ళారు. వారు లెబో హమాతు అనే ప్రాంతానికి దగ్గరగా సీను అరణ్యం నుండి రెహోబు వరకూ వెళ్లి సంచారం చేశారు."},{"book":"సంఖ్యా","chapter":"13","verse":"22","text":"వారు దక్షిణం వైపు నుండి ప్రయాణం చేసి హెబ్రోనుకి వచ్చారు. అక్కడ అనాకు వంశం వారు అయిన అహీమాను, షేషయి, తల్మయి అనే తెగల ప్రజలు ఉన్నారు. ఆ హెబ్రోను పట్టణాన్ని ఐగుప్తులో ఉన్న సోయను పట్టణం కంటే ఏడేళ్ళు ముందుగా కట్టారు."},{"book":"సంఖ్యా","chapter":"13","verse":"23","text":"వారు ఎష్కోలు లోయ చేరుకున్నారు. అక్కడ ద్రాక్ష గుత్తులు ఉన్న ఒక కొమ్మను కోశారు. దాన్ని ఒక కర్రకి కట్టి ఇద్దరు వ్యక్తులు మోశారు. అక్కడనుంచే కొన్ని దానిమ్మ పళ్ళనూ కొన్ని అంజూరు పళ్ళనూ తీసుకు వచ్చారు."},{"book":"సంఖ్యా","chapter":"13","verse":"24","text":"ఇశ్రాయేలు ప్రజలు ఆ ప్రాంతంలో కోసిన ద్రాక్ష గెలను బట్టి ఆ ప్రాంతానికి “13:24 గుత్తి, గెలఎష్కోలు లోయ” అనే పేరు పెట్టారు."},{"book":"సంఖ్యా","chapter":"13","verse":"25","text":"వారు ఆ దేశంలో నలభై రోజుల పాటు సంచరించి, పరీక్షించి తిరిగి వచ్చారు."},{"book":"సంఖ్యా","chapter":"13","verse":"26","text":"పారాను అరణ్యంలో కాదేషులో ఉన్న మోషే అహరోనుల దగ్గరికీ, ఇశ్రాయేలు ప్రజలందరి దగ్గరికీ వచ్చారు. ఆ దేశం గురించిన సమాచారం తెలియజేశారు. అలాగే తాము తెచ్చిన ఆ ప్రాంతం పళ్ళు చూపించారు."},{"book":"సంఖ్యా","chapter":"13","verse":"27","text":"వారు మోషేకి ఇలా చెప్పారు. “నువ్వు మమ్మల్ని పంపించిన దేశానికి మేము వెళ్లాం. అక్కడ పాలు తేనెలు ప్రవహిస్తున్నాయి అన్నది నిజమే. ఆ దేశం పళ్ళు ఇవి."},{"book":"సంఖ్యా","chapter":"13","verse":"28","text":"కానీ అక్కడ నివసిస్తున్న ప్రజలు చాలా బలవంతులు. అక్కడి పట్టణాలు పెద్దవి. అవన్నీ బ్రమ్హాండమైన ప్రాకారాలు ఉన్న పట్టణాలు. అక్కడ మేము అనాకు వంశం వారిని చూశాం."},{"book":"సంఖ్యా","chapter":"13","verse":"29","text":"దక్షిణ ప్రాంతంలో అమాలేకు ప్రజలు నివసిస్తున్నారు. కొండ ప్రాంతంలో హిత్తీ, యెబూసీ, అమోరీ తెగల వారు నివసిస్తున్నారు. ఇక సముద్రం సమీపంలోనూ, యొర్దాను నదీ ప్రాంతంలోనూ కనాను ప్రజలు నివసిస్తున్నారు.”"},{"book":"సంఖ్యా","chapter":"13","verse":"30","text":"అప్పుడు కాలేబు మోషే చుట్టూ చేరిన జనాన్ని ఉత్సాహపరచడానికి ప్రయత్నం చేశాడు. “మనం దానిపై దాడి చేసి స్వాధీనం చేసుకుందాం. దాన్ని జయించడానికి మనకున్న బలం సరిపోతుంది” అన్నాడు."},{"book":"సంఖ్యా","chapter":"13","verse":"31","text":"కాని అతనితో వెళ్ళిన మిగతా వారు “అక్కడి ప్రజలపై మనం దాడి చేయలేం. ఎందుకంటే వారు మనకన్నా బలవంతులు.” అన్నారు."},{"book":"సంఖ్యా","chapter":"13","verse":"32","text":"ఈ విధంగా వారు తాము వెళ్లి చూసి వచ్చిన ప్రాంతం గురించి ఇశ్రాయేలు ప్రజలకు నిరుత్సాహ పరిచే నివేదిక ఇచ్చారు. “మేము చూసి వచ్చిన ఆ దేశం తన నివాసుల్నే మింగివేసే దేశం. మేము చూసిన ప్రజలంతా ఆజానుబాహులు."},{"book":"సంఖ్యా","chapter":"13","verse":"33","text":"అక్కడ మేము నెఫీలీ ప్రజలను చూశాం. వారు అనాకు వంశం వాడైన నెఫీలీ తెగ వారు. వారి ఎదుట మా దృష్టికి మేము మిడతల్లాగా ఉన్నాం. వారి దృష్టికీ అలాగే ఉన్నాం” అన్నారు."}]}