{"data":[{"book":"Job","chapter":"40","verse":"1","text":"Nu vervolgde Jahweh tot Job, en sprak:"},{"book":"Job","chapter":"40","verse":"2","text":"Zal nu de bediller van den Almachtige zwijgen; Of weet de vitter op God hier nog antwoord op?"},{"book":"Job","chapter":"40","verse":"3","text":"Maar Job antwoordde Jahweh, en sprak:"},{"book":"Job","chapter":"40","verse":"4","text":"Ik ben lichtzinnig geweest: Wat zou ik hierop kunnen zeggen; Ik leg mijn hand op mijn mond."},{"book":"Job","chapter":"40","verse":"5","text":"Ik heb eens gesproken, maar doe het niet weer; Tweemaal, maar ik begin niet opnieuw!"},{"book":"Job","chapter":"40","verse":"6","text":"Maar Jahweh vervolgde, en sprak tot Job in de storm"},{"book":"Job","chapter":"40","verse":"7","text":"Omgord uw lenden als een man, Ik zal u vragen stellen, gij moogt Mij leren!"},{"book":"Job","chapter":"40","verse":"8","text":"Wilt ge ook nu nog mijn gerechtigheid loochenen, Mij in het ongelijk stellen, om gelijk te hebben?"},{"book":"Job","chapter":"40","verse":"9","text":"Hebt ge dan een arm, zoals God, Kunt ge donderen met een stem als de zijne?"},{"book":"Job","chapter":"40","verse":"10","text":"Tooi u dan eens met grootheid en luister, Bekleed u met glorie en majesteit!"},{"book":"Job","chapter":"40","verse":"11","text":"Stort eens uw toorn in stromen uit, En verneder, wat trots is, met uw blik;"},{"book":"Job","chapter":"40","verse":"12","text":"Zie op alle hoogmoedigen neer, en trap ze ineen, Verpletter de bozen terstond;"},{"book":"Job","chapter":"40","verse":"13","text":"Stop ze allen weg in de grond, Zet ze gevangen in het verborgen oord:"},{"book":"Job","chapter":"40","verse":"14","text":"Dan zal Ik de eerste zijn, die u prijst, Omdat het uw rechterhand is, die u helpt!"},{"book":"Job","chapter":"40","verse":"15","text":"Maar zie, daar staat het Nijlpaard, dat Ik heb geschapen, Het vreet gras als een rund."},{"book":"Job","chapter":"40","verse":"16","text":"Zie eens, wat kracht in zijn lenden, Wat sterkte in de spieren van zijn buik!"},{"book":"Job","chapter":"40","verse":"17","text":"Hij spant zijn staart als een ceder, De spieren van zijn dijen tot een bundel;"},{"book":"Job","chapter":"40","verse":"18","text":"Zijn schonken zijn koperen buizen, Zijn knoken als ijzeren staven."},{"book":"Job","chapter":"40","verse":"19","text":"Hij is het meesterwerk van God Gemaakt, om over zijn buurtschap te heersen!"},{"book":"Job","chapter":"40","verse":"20","text":"Ja, de bergen brengen hem schatting, Met al het wild, dat daar speelt;"},{"book":"Job","chapter":"40","verse":"21","text":"Onder de lotus vleit hij zich neer, Verscholen in riet en moeras;"},{"book":"Job","chapter":"40","verse":"22","text":"Lotusstruiken beschutten hem met hun schaduw, De waterwilgen staan om hem heen;"},{"book":"Job","chapter":"40","verse":"23","text":"Al raast de stroom, hij is niet bang, Onverschrokken, al stijgt de Jordaan tot zijn muil."},{"book":"Job","chapter":"40","verse":"24","text":"Wie durft hem bij zijn ogen grijpen, Zijn neus met harpoenen doorboren!"}]}