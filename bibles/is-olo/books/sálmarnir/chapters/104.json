{"data":[{"book":"Sálmarnir","chapter":"104","verse":"1-2","text":"Ég lofa Drottin! Drottinn, þú Guð minn, þú ert undursamlegur! Þú ert íklæddur hátign og dýrð og umlukinn ljósi! Þú þandir út himininn eins og dúk og dreifðir um hann stjörnunum."},{"book":"Sálmarnir","chapter":"104","verse":"3","text":"Þú mótaðir þurrlendið og rýmdir fyrir hafinu. Þú gerðir ský að vagni þínum og ferð um á vængjum vindarins."},{"book":"Sálmarnir","chapter":"104","verse":"4","text":"Englarnir eru erindrekar þínir og eldslogar þjóna þér."},{"book":"Sálmarnir","chapter":"104","verse":"5","text":"Undirstöður heimsins eru traustar, þær eru þitt verk, og þess vegna haggast hann ekki."},{"book":"Sálmarnir","chapter":"104","verse":"6","text":"Þú lést vatnsflóð ganga yfir jörðina og hylja fjöllin."},{"book":"Sálmarnir","chapter":"104","verse":"7-8","text":"Og þegar þú bauðst, safnaðist vatnið saman í höfunum, fjöllin risu og dalirnir urðu til."},{"book":"Sálmarnir","chapter":"104","verse":"9","text":"Þú settir sjónum sín ákveðnu mörk svo að hann skyldi aldrei aftur flæða yfir þurrlendið."},{"book":"Sálmarnir","chapter":"104","verse":"10","text":"Þú settir lindir í dalina og lækir renna um fjöllin."},{"book":"Sálmarnir","chapter":"104","verse":"11","text":"Þeir eru dýrunum til drykkjar og þar svalar villiasninn þorsta sínum."},{"book":"Sálmarnir","chapter":"104","verse":"12","text":"Þar gera fuglar sér hreiður og söngur þeirra ómar frá trjánum."},{"book":"Sálmarnir","chapter":"104","verse":"13","text":"Hann sendir regn yfir fjöllin svo að jörðin ber sinn ávöxt."},{"book":"Sálmarnir","chapter":"104","verse":"14","text":"Safaríkt grasið vex að boði hans og er búfénu til fæðu. En maðurinn yrkir jörðina, ræktar ávexti, grænmeti og korn,"},{"book":"Sálmarnir","chapter":"104","verse":"15","text":"einnig vín sér til gleði, olíu sem gerir andlitið gljáandi og brauð sem gefur kraft."},{"book":"Sálmarnir","chapter":"104","verse":"16","text":"Drottinn gróðursetti sedrustrén í Líbanon, há og tignarleg,"},{"book":"Sálmarnir","chapter":"104","verse":"17","text":"og þar byggja fuglarnir sér hreiður, en storkurinn velur kýprustréð til bústaðar."},{"book":"Sálmarnir","chapter":"104","verse":"18","text":"Steingeiturnar kjósa hin háu fjöll, en stökkhérarnir finna sér stað í klettum."},{"book":"Sálmarnir","chapter":"104","verse":"19","text":"Tunglið settir þú til að afmarka mánuði, en sólina til að skína um daga."},{"book":"Sálmarnir","chapter":"104","verse":"20","text":"Myrkur og nótt eru frá þér komin, þá fara skógardýrin á kreik."},{"book":"Sálmarnir","chapter":"104","verse":"21","text":"Þá öskra ljónin eftir bráð og heimta æti sitt af Guði."},{"book":"Sálmarnir","chapter":"104","verse":"22","text":"Þegar sólin rís draga þau sig í hlé og leggjast í fylgsni sín,"},{"book":"Sálmarnir","chapter":"104","verse":"23","text":"en mennirnir ganga út til starfa og vinna allt til kvölds."},{"book":"Sálmarnir","chapter":"104","verse":"24","text":"Drottinn, hvílík fjölbreytni í öllu því sem þú hefur skapað! Allt á það upphaf sitt í vísdómi þínum! Jörðin er full af því sem þú hefur gert!"},{"book":"Sálmarnir","chapter":"104","verse":"25","text":"Framundan mér teygir sig blikandi haf, iðandi af alls konar lífi!"},{"book":"Sálmarnir","chapter":"104","verse":"26","text":"Og sjá! Þarna eru skipin! Og þarna hvalirnir! – þeir leika á alls oddi!"},{"book":"Sálmarnir","chapter":"104","verse":"27","text":"Allar skepnur vona á þig, að þú gefir þeim fæðu þeirra á réttum tíma."},{"book":"Sálmarnir","chapter":"104","verse":"28","text":"Þú mætir þörfum þeirra og þau mettast ríkulega af gæðum þínum."},{"book":"Sálmarnir","chapter":"104","verse":"29","text":"En snúir þú við þeim bakinu er úti um þau. Þegar þú ákveður, deyja þau og verða að mold,"},{"book":"Sálmarnir","chapter":"104","verse":"30","text":"en þú sendir líka út anda þinn og vekur nýtt líf á jörðinni."},{"book":"Sálmarnir","chapter":"104","verse":"31","text":"Lof sé Guði að eilífu! Drottinn gleðst yfir verkum sínum!"},{"book":"Sálmarnir","chapter":"104","verse":"32","text":"Þegar hann lítur á jörðina, skelfur hún og eldfjöllin gjósa við snertingu fingra hans."},{"book":"Sálmarnir","chapter":"104","verse":"33","text":"Ég vil lofsyngja Drottni svo lengi sem ég lifi, vegsama Guð á meðan ég er til!"},{"book":"Sálmarnir","chapter":"104","verse":"34","text":"Ó, að ljóð þetta mætti gleðja hann, því að Drottinn er gleði mín og fögnuður."},{"book":"Sálmarnir","chapter":"104","verse":"35","text":"Ó, að misgjörðarmenn hyrfu af jörðinni og að óguðlegir yrðu ekki framar til. En Drottin vil ég vegsama að eilífu! Hallelúja!"}]}