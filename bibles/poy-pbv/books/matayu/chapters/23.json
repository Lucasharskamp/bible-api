{"data":[{"book":"Matayu","chapter":"23","verse":"1","text":"Shakapanu Yesu kaligambira lipinga lya wantu pamuhera na wafundwa wakuwi,"},{"book":"Matayu","chapter":"23","verse":"2","text":"“Wafunda wa Malagaliru na Mafalisayu wanauwezu wa kutakulira Malagaliru ga Musa."},{"book":"Matayu","chapter":"23","verse":"3","text":"Su mfiruwa kujimila na kutenda shoseri shawawagambireni, kumbiti namtenda vyawawatenda weni, toziya watenda ndiri vilii vyawafunda."},{"book":"Matayu","chapter":"23","verse":"4","text":"Watawa visanka vitopa na kuwatwika wantu, kumbiti weni wasinda ata kutalipisiya shala wapati kupapa."},{"book":"Matayu","chapter":"23","verse":"5","text":"Womberi wankutenda matendu gawu goseri su wantu wagawoni, wankuvala tepi zilembwa malagaliru kusheni kwawu na mumawoku na wongera mishirashira mumahabiti gawu."},{"book":"Matayu","chapter":"23","verse":"6","text":"Wafira kulikala pahala paligoya mumsambu na kulikala viti vya ligoya munumba ya Mlungu."},{"book":"Matayu","chapter":"23","verse":"7","text":"Wafira wawalamsiyi kwa ligoya pahala pa soku na wafira wantu wawashemi, ‘Mfunda.’"},{"book":"Matayu","chapter":"23","verse":"8","text":"Kumbiti mwenga namshemwa ‘mfunda,’ toziya mfunda gwenu yumu hera, na woseri mwenga mwawalongu."},{"book":"Matayu","chapter":"23","verse":"9","text":"Ama namumshema muntu yoseri ‘Tati’ pasipanu, toziya mwana Tati yumu hera kumpindi."},{"book":"Matayu","chapter":"23","verse":"10","text":"Namshemwa ‘Walonguziya,’ toziya mwana mlonguziya yumu hera ndo Kristu Mlopoziya."},{"book":"Matayu","chapter":"23","verse":"11","text":"Yakawera mkulu pakati penu mpaka kaweri ntumintumi gwenu."},{"book":"Matayu","chapter":"23","verse":"12","text":"Yakalikwisa hawamsulusiyi na yakalisulusiya mweni, hakakwiswi.”"},{"book":"Matayu","chapter":"23","verse":"13","text":"“Shondi wafunda wa Malagaliru na Mafalisayu, mwawafyangu mwenga! Mwankutata mlyangu gwa Ufalumi wa kumpindi palaa wantu pawafiriti kwingira, kumbiti maweni mwenga mwingira ndiri na muwajimira ndiri wantu yawajera kwingira."},{"book":"Matayu","chapter":"23","verse":"14","text":"Shondi wafunda wa Malagaliru na Mafalisayu, mwawafyangu mwenga! Mwankuwayonga wakenja nakuwapoka numba zawu na mwankulilanguziya kusali sala ntali! Toziya ya hangu hampati azabu nkulu nentu!” Malembu gamonga gahera musitari agu."},{"book":"Matayu","chapter":"23","verse":"15","text":"“Shondi wafunda wa Malagaliru na Mafalisayu, mwawafyangu mwenga! Mwankugenda mwanja mulitanda na paisi su mpati muntu yumu yakajimira ntambu yamjimira. Pamumpata, mumtenda mala mbili kaweri muntu gwa kugenda mumotu gwa jehanamu kuliku maweni mwenga.”"},{"book":"Matayu","chapter":"23","verse":"16","text":"Shondi walongoziya mwana lwisi! Mwenga mfunda muntu pakalilapira kwa Numba nkulu ya Mlungu, kulilapira aku shintu ndiri, kumbiti pakalirapa kwa zahabu Mnumba nkulu ya Mlungu, kulirapira aku kumkola."},{"book":"Matayu","chapter":"23","verse":"17","text":"Mwenga mwanalwisi wazigizigi! Shoshi shana mana nentu, zahabu ama Numba nkulu ya Mlungu yayitenda zahabu iweri nanagala?"},{"book":"Matayu","chapter":"23","verse":"18","text":"Kayi mfunda, muntu pakalirapira pashitalawanda sha kutambikira, shintu ndiri, kumbiti pakalirapira kwa lifupu lyawalituliti pashitalawanda sha kutambikira, kulirapa aku hakumkoli."},{"book":"Matayu","chapter":"23","verse":"19","text":"Mwenga mwawa lwisi! Shoshi sha mana nentu, lifupu lilii, ama pashitalawanda sha kutambikira peni patendaga lifupu liweri linanagala?"},{"book":"Matayu","chapter":"23","verse":"20","text":"Muntu yakalilapira kwa pashitalawanda sha kutambikira kalirapa kwa pahala pa kutambikira na mafupu goseri gawatuliti pahala pa kutambikira."},{"book":"Matayu","chapter":"23","verse":"21","text":"Na yakalirapira kwa Numba nkulu ya Mlungu, kalilapira kwa Numba nkulu ya Mlungu na Mlungu yakalikala amu,"},{"book":"Matayu","chapter":"23","verse":"22","text":"na yoseri yakalirapira kumpindi kwa Mlungu, su kalilapira kwa shibanta sha shifalumi sha Mlungu na kwa Mlungu yakalivagira."},{"book":"Matayu","chapter":"23","verse":"23","text":"“Shondi wafunda wa Malagaliru na Mafalisayu, mwawafyangu mwenga! Mwankuwatoza wantu shintu shimu muvintu lilongu, ata kuusu viungu vya likolu gambira mahamba ganunkira weri na binzari na jira na kumbiti mleka kujimira mafundu ga mana ga Malagaliru, gambira vitendu viheri na lusungu na njimiru. Vitwatila avi vya mana ndo mfiruwa kuvitenda pota na kulyaluwa vyamonga."},{"book":"Matayu","chapter":"23","verse":"24","text":"Mwenga walongoziya mwana lwisi! Mwankulaviya wavingozi mu vyakulanda, kumbiti mwankumira shingongolu yawamshema ntembu!"},{"book":"Matayu","chapter":"23","verse":"25","text":"“Shondi wafunda wa Malagaliru na Mafalisayu, mwawafyangu mwenga! Mwankugulula shikombi na bakuli kwa kunja, kumbiti mngati kumema vintu vyampatiti kwa wakwepula na malema."},{"book":"Matayu","chapter":"23","verse":"26","text":"Mfalisayu lwisi! Gugulula uhakata huti yawuwera mushikombi na kunja hakuweri kuherepa viraa."},{"book":"Matayu","chapter":"23","verse":"27","text":"“Shondi wafunda wa Malagaliru na Mafalisayu, wafyangu mwenga! Muwera gambira mapumba gawatyelemekiti shokaa ndo yeni kwa kunja gawonikana gaherepa, kumbiti mngati imema mifupa ya mawuti na kila ntambu ya kudoda."},{"book":"Matayu","chapter":"23","verse":"28","text":"Viraa virii kwa kunja mwenga muwoneka mwawaheri, kumbiti mumyoyu mwenu kumema ufyangu na udoda."},{"book":"Matayu","chapter":"23","verse":"29","text":"“Shondi wafunda wa Malagaliru na Mafalisayu, mwawafyangu mwenga! Mwankunyawira mapumba ga wambuyi wa Mlungu na kugalembera mapumba ga wantu waheri,"},{"book":"Matayu","chapter":"23","verse":"30","text":"na mlonga, ‘Handa twenga metulikali shipindi sha wagogolu wetu metulitangiti ndiri nawomberi kuwalaga wambuyi wa Mlungu!’"},{"book":"Matayu","chapter":"23","verse":"31","text":"Su mpitaulira kuwera maweni mwenga ndo wiwuka wawu woseri yawawalagiti wambuyi wa Mlungu!"},{"book":"Matayu","chapter":"23","verse":"32","text":"Su, mumalili shilii shawanjiti wagogolu wenu!"},{"book":"Matayu","chapter":"23","verse":"33","text":"Mwenga wanjoka na wana wa wanjoka! Mwenga namulihola kuwera muweza kukwepa kutozwa kwingira mumotu gwa Jehanamu."},{"book":"Matayu","chapter":"23","verse":"34","text":"Su neni nuwagambirani kuwera hanuwajegeri mwenga wambuyi wa Mlungu. Na wantu wana luhala na wafunda wa Malagaliru ga Musa, hamuwalagi wamu wawu na kuwapingika wamonga na kuwasyatanga ntomondu wamonga munumba za Mlungu na kuwawinga kulawa lushi na lushi."},{"book":"Matayu","chapter":"23","verse":"35","text":"Vilawilu vya kutoza kwa kuwalaga wantu woseri waheri haiweri kwa mwenga, kwanjira kulagwa kwa Abeli muntu muheri mpaka kulagwa kwa Zakariya mwana gwa Barakiya, Zakariya ndo mweni yamumlagiti pakati pa Numba nkulu ya Mlungu na pashitalawanda sha kutambikira."},{"book":"Matayu","chapter":"23","verse":"36","text":"Nakaka nuwagambireni, kutozwa kwa wantu woseri yawawalaga wayawu hakuweri kwa shiyiwuku sha mashaka aga!"},{"book":"Matayu","chapter":"23","verse":"37","text":"“Yerusalemu! Shondi shondi Yerusalemu bamu! Guwalaga wambuyi wa Mlungu, guwagumanga kwa mabuwi walii yawatumitwi kwakuwi! Vipindi vivuwa nfira kuwatula wana waku mumawoku mwangu gambira nkuku pakavigupika vyana vyakuwi kwa mbapatiru zyakuwi, kumbiti gwenga gunema!"},{"book":"Matayu","chapter":"23","verse":"38","text":"Su, Numba nkulu ya Mlungu yaku hailekwi ushiwa."},{"book":"Matayu","chapter":"23","verse":"39","text":"Nukugambirani kwanjira vinu, hapeni gumoni kayi mpaka pagutakula, ‘Mlungu gumtekeleri yomberi yakiza mulitawu lya Mtuwa.’ ”"}]}