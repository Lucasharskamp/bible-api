{"data":[{"book":"Mkpughe","chapter":"12","verse":"1","text":"Oke ihe ịrịbama pụtara ihe nʼeluigwe, otu nwanyị e yikwasịrị anyanwụ dịka uwe. Ọnwa dịkwa nʼokpuru ụkwụ ya abụọ. Okpueze nwee kpakpando iri na abụọ dịkwa ya nʼisi."},{"book":"Mkpughe","chapter":"12","verse":"2","text":"Ọ dị ime, na-etikwa mkpu nʼihi ahụhụ na ihe ụfụ nke ọmụmụ nwa."},{"book":"Mkpughe","chapter":"12","verse":"3","text":"Mgbe ahụ, ihe ama ọzọ pụtara ihe nʼeluigwe, agwọ ochie nke dị ukwuu na-acha uhie uhie a na-akpọ dragọn, nke nwere isi asaa na mpi iri. O kpukwasịkwara okpueze asaa nʼisi ya."},{"book":"Mkpughe","chapter":"12","verse":"4","text":"O nwere ọdụdụ nke o ji dọkpụrụ otu ụzọ nʼime ụzọ atọ nke kpakpando niile dị nʼeluigwe, tụda ha nʼala. Ọ bịara guzo nʼihu nwanyị ahụ na-achọ ịmụpụta nwa ahụ ọ dị ime ya, nọọ na njikere iri nwantakịrị ahụ ma a mụpụta ya."},{"book":"Mkpughe","chapter":"12","verse":"5","text":"Ọ mụpụtara nwantakịrị nwoke, “onye ga-ejikwa mkpara ọchịchị chịa mba niile ọchịchị.”12:5 Abụ 2:9 Nʼotu oge ahụ kwa, e si nʼebe ahụ wepụ nwata ahụ were ya gaa nʼebe Chineke nọ nʼeluigwe nʼocheeze ya."},{"book":"Mkpughe","chapter":"12","verse":"6","text":"Ma nwanyị ahụ si nʼebe ahụ gbapụ gbalaa nʼọzara ebe Chineke kwadebere na ọ ga-anọ. Ebe ahụ ka a ga-elekọta ya anya nke ọma otu puku ụbọchị na narị ụbọchị abụọ na iri ụbọchị isii (1,260)."},{"book":"Mkpughe","chapter":"12","verse":"7","text":"Mgbe ahụ, agha dapụtara nʼeluigwe. Maikel na ndị mmụọ ozi ya buru agha megide agwọ ochie ahụ (a na-akpọ dragọn). Dragọn ahụ na ndị mmụọ ozi ya bukwara agha nke ha,"},{"book":"Mkpughe","chapter":"12","verse":"8","text":"ma e meriri ha, ha enwekwaghị ọnọdụ ọbụla nʼeluigwe."},{"book":"Mkpughe","chapter":"12","verse":"9","text":"Dragọn ukwu ahụ, bụ agwọ ochie ahụ a na-akpọ ekwensu maọbụ Setan, nke na-eduhie ndị niile bi nʼụwa. A tụdara ya nʼụwa, ya na ndị mmụọ ozi ya niile."},{"book":"Mkpughe","chapter":"12","verse":"10","text":"Mgbe ahụ, anụrụ m oke olu si nʼeluigwe na-ada sị,"},{"book":"Mkpughe","chapter":"12","verse":"11","text":"Ha lụgburu ya nʼagha"},{"book":"Mkpughe","chapter":"12","verse":"12","text":"Ya mere, ṅụrịanụ ọṅụ eluigwe"},{"book":"Mkpughe","chapter":"12","verse":"13","text":"Mgbe agwọ ochie ahụ chọpụtara na a chụdala ya nʼụwa, ọ chụsoro nwanyị ahụ mụrụ nwa nwoke ahụ ọsọ."},{"book":"Mkpughe","chapter":"12","verse":"14","text":"Ma e nyere nwanyị ahụ nku abụọ, nke dịka nku oke ugo, ka o jiri gbanarị agwọ ochie ahụ feba nʼime ọzara, ebe a kwadooro ya, na ebe a ga-anọ lezie ya anya afọ atọ na ọnwa isii."},{"book":"Mkpughe","chapter":"12","verse":"15","text":"Ma agwọ ahụ meghere ọnụ ya mee ka mmiri si nʼọnụ ya sọpụta dịka iyi nke ga-ebufu nwanyị ahụ."},{"book":"Mkpughe","chapter":"12","verse":"16","text":"Ma ala nyeere nwanyị ahụ aka. O meghere ọnụ ya loda idee mmiri a nke si nʼọnụ agwọ ahụ sọpụta."},{"book":"Mkpughe","chapter":"12","verse":"17","text":"Mgbe ahụ, agwọ ochie ahụ wesara nwanyị ahụ iwe, pụọ ịga buo agha megide ụmụ ya bụ ndị niile fọdụrụ, bụ ndị niile na-edebe iwu Chineke na ndị na-ekwupụta na ha bụ ndị ama nke Jisọs."}]}