{"data":[{"book":"LUK","chapter":"20","verse":"1","text":"Lon do rɔ, Isa tɛrɛ ye mɔɔilu karanna ka kibaro ɲuma lase ii ma Allabatobonba jin kɔndɔ. Sarakalasela kuntiilu, ni sariya karanmɔɔilu, ni mɔɔbailu wara a tɛrɛn ye."},{"book":"LUK","chapter":"20","verse":"2","text":"Ii ka Isa maɲininka ko: «I ye baara mɛn kɛla ɲin, yon ka i lɔ wo la? I ye yon na se kɔrɔ?»"},{"book":"LUK","chapter":"20","verse":"3","text":"Isa ka ii jabi: «N di ai maɲininka fɔlɔ:"},{"book":"LUK","chapter":"20","verse":"4","text":"Yon ka Yaya lɔ sun na ji rɔ? Alla le ka a lɔ a la, wa mɔɔilu?»"},{"book":"LUK","chapter":"20","verse":"5","text":"Ii wara i ɲɔɔn ye ka wo jabili ɲinin. Ii ka a fɔ ko: «Ni an ka a jabi: ‹Alla ka Yaya lɔ wo la›, a ri a fɔ ko: ‹nfenna ai ma la Yaya la wo rɔ?›"},{"book":"LUK","chapter":"20","verse":"6","text":"Ni an ka jabili kɛ ko: ‹Mɔɔ ka Yaya lɔ,› mɔɔ bɛɛ ri wuli ka an bon kaba la, baa ii bɛɛ ka a fɔ ko nabi do le tɛrɛ Yaya ri.»"},{"book":"LUK","chapter":"20","verse":"7","text":"Wo rɔ, ii nara Isa jabi: «An ma Yaya kelayaba lɔn.»"},{"book":"LUK","chapter":"20","verse":"8","text":"Isa ka jabili kɛ ko: «Nba, n fanan ti sɔn ka n kelayaba tɔɔ fɔ ai yɛ, n ye mɛn se kɔrɔ kɔnin.»"},{"book":"LUK","chapter":"20","verse":"9","text":"Ka Isa to ye, a ka kuma kɔrɔlama do fɔ jama yɛ. A ka a fɔ ko: «Cɛɛ do ka jirifɛ labɔ a la sɛnɛ rɔ, ka ban ka a karifa baarala doilu la. A banni a karifala, a bɔra ye ka wa taama rɔ. A mɛnda ye, a ma i kɔsɛ."},{"book":"LUK","chapter":"20","verse":"10","text":"Jiri den kadi waati sera tuma mɛn, jirifɛ tii ka jɔn do lawa jirifɛ rɔ, ka a fɔ baaralailu yɛ ko ii ye a sɔ jiri den dɔ. Keladen se mɛn kɛni ye, baaralailu ma sɔn ka a sɔ. Ii ka keladen mira ka a gbasi ka a gbɛn."},{"book":"LUK","chapter":"20","verse":"11","text":"Jirifɛ tii ka jɔn gbɛrɛ lawa. A fanan seni ye, baaralailu ma sɔn ka wo fanan sɔ, fo ka a gbasi ka a nani ka a gbɛn."},{"book":"LUK","chapter":"20","verse":"12","text":"Jirifɛ tii ka jɔn sawana lawa ii ma. A se mɛn kɛra ii ma, ii ka a mira ka a gbasi fo ka a madimin ka wa a lafili kɔkan."},{"book":"LUK","chapter":"20","verse":"13","text":"«Wo rɔ, jirifɛ tii ka a fɔ ko: ‹N ye nfen kɛla? Nba, n di n diyana dencɛ lawa ii ma. Ii ka kan ka ale bonya.›"},{"book":"LUK","chapter":"20","verse":"14","text":"Baaralailu ka den wo natɔla yen, ka a fɔ i ɲɔɔn yɛ ko: ‹Den wo ri kɛ jirifɛ tii ri a fa kɔ. An ye a mira ka a faa. Sa jirifɛ ri kɛ an ta ri.›"},{"book":"LUK","chapter":"20","verse":"15","text":"Wo bolo ma, ii ka a mira ka a lafili kɔkan ka a faa.»"},{"book":"LUK","chapter":"20","verse":"16","text":"A ri na ka ii faa, ka ban ka jirifɛ karifa dogbɛrɛilu la.» Jama ka sanda wo mɛn ka a fɔ ko: «Ɛɛ! Alla ma an kisira ko su wo ma!»"},{"book":"LUK","chapter":"20","verse":"17","text":"Isa ka a ɲa lɔ jama rɔ ka ii maɲininka ko: «Nba, mɛn sɛbɛni Alla la kuma rɔ, wo kɔrɔ ye nfen di? A sɛbɛli ko:"},{"book":"LUK","chapter":"20","verse":"18","text":"«Mɔɔ mɛn wa be kaba wo kan, wo ri madimin kosɛbɛ, kɔni kaba wo wa be mɔɔ mɛn kan, wo ri mɔɲɔnkɔ.»"},{"book":"LUK","chapter":"20","verse":"19","text":"Sariya karanmɔɔilu ni sarakalasela kuntiilu ka a yen ko Isa ka kuma kɔrɔlama wo fɔ ii ma. Wo rɔ, ii wulira ka Isa mira ɲa ɲinin damira. Kɔni ii silanda jama yɛ, ka a masɔrɔn Isa duman tɛrɛ ye jama yɛ kosɛbɛ."},{"book":"LUK","chapter":"20","verse":"20","text":"Wo bolo ma, ii tɛrɛ ye Isa lakɔrɔsila tuma bɛɛ. Ii ka janfateilu lawa a ma, mɛnilu ka ii jɛrɛ kɛ ikomin telenbailu Isa laɲinin kanma. Woilu tɛrɛ ye a fɛ kuma bɛnbali do ye bɔ Isa da rɔ, mɛn di se kɛla a mira sababu ri. Kosa ii ri wa a ri kiti diya faama wara."},{"book":"LUK","chapter":"20","verse":"21","text":"Wo bolo ma, janfateilu nara ka ɲininkali kɛ a kun ko: «Karanmɔɔ, an ka a lɔn ko i la kuma telenni le, a ni i la karan. I tɛ mɔɔ dooyala mɔɔ do yɛ. Alla la sila ka kan ka taama ɲa mɛn, i ye mɔɔilu karanna wo la tuɲa jɛrɛ jɛrɛ rɔ."},{"book":"LUK","chapter":"20","verse":"22","text":"Wo rɔ, an ye a fɛ ka i maɲininka ko do la. A ye di? Ka niisankɔ bɔ ka a di Rɔmu mansaba ma, wo dahani an ma, wa wo dahani tɛ?»"},{"book":"LUK","chapter":"20","verse":"23","text":"Isa ka a lɔn ko a laɲinin kuma le ɲin. Wo rɔ, a ka a fɔ ii yɛ ko:"},{"book":"LUK","chapter":"20","verse":"24","text":"«Ai ye wodi banan kelen yiraka n na. Yon munuɲa ni yon tɔɔ ye wodi gbanan ɲin kan?» Ii ka a jabi: «Rɔmu mansaba.»"},{"book":"LUK","chapter":"20","verse":"25","text":"Isa ka a fɔ ko: «Nba, ai ye Rɔmu mansaba ta di Rɔmu mansaba ma. Ai ye Alla ta di Alla ma fanan.»"},{"book":"LUK","chapter":"20","verse":"26","text":"Isa ka jabili kɛ koɲuma jama bɛɛ ɲana ka janfateilu mabali. A la jabili ka ii kabannakoya fo ka ii makun."},{"book":"LUK","chapter":"20","verse":"27","text":"Dina mɔɔ doilu tɛrɛ ye, mɛnilu tɔɔ ko Sadusiilu. Woilu ye a fɔla ko mɔɔ si tɛ wulila ka bɔ saya rɔ. Wo doilu nara i madon Isa la ka a maɲininka ko:"},{"book":"LUK","chapter":"20","verse":"28","text":"«Karanmɔɔ, Nabi Musa ka a sɛbɛ a la sariya rɔ ko ni i kɔrɔcɛ sara ka a muso densɔrɔnbali to ye, i ye a muso ta, kosa muso ri den sɔrɔn i kɔrɔcɛ yɛ."},{"book":"LUK","chapter":"20","verse":"29","text":"Awa, dencɛ wɔrɔnwula tɛrɛ ye cɛɛ do bolo. Dencɛ fɔlɔ ka muso do furu. A sara ka a muso densɔrɔnbali to ye."},{"book":"LUK","chapter":"20","verse":"30","text":"Ka bɛn sariya ma, dencɛ filana ka muso wo ta. Ale fanan sara ka muso densɔrɔnbali to ye."},{"book":"LUK","chapter":"20","verse":"31","text":"Wo rɔ, dencɛ sawana ka muso ta. Dencɛ wo fanan sara. A kɛra ten haan muso wo siira kanberen wɔrɔnwula kelen kelenna bɛɛ kun. Ii bɛɛ sara ka muso densɔrɔnbali to ye."},{"book":"LUK","chapter":"20","verse":"32","text":"A laban, muso fanan sara."},{"book":"LUK","chapter":"20","verse":"33","text":"A ye di? Su lawuli lon, muso ri cɛɛ yon ta ri sa? A siira a kelen kelenna bɛɛ kun.»"},{"book":"LUK","chapter":"20","verse":"34","text":"Isa ka ii jabi: «Bi mɔɔilu ye furu kɛla. Cɛɛ ni muso ri furu ii ɲɔɔn ma."},{"book":"LUK","chapter":"20","verse":"35","text":"Kɔni sini, a tɛ kɛ wo ɲa. Alla wa mɔɔ mɛnilu jate, woilu ri wuli ka don harijeene. Kɔni furu ko tɛ ye. Cɛɛ tɛ muso furu. Muso tɛ sii cɛɛ kun ma."},{"book":"LUK","chapter":"20","verse":"36","text":"Ii tɛ sa butun, fo ka kɛ ikomin mɛlɛkailu. Ii ye Alla la denilu ri, ka a masɔrɔn ii ra bɔ saya rɔ ka don Alla la ɲenemaya banbali rɔ."},{"book":"LUK","chapter":"20","verse":"37","text":"Mɔɔ ri wuli saya kɔ, sika tɛ wo rɔ. Nabi Musa jɛrɛ ka wo le yiraka an na. A bɛnda Alla ri jiri tuni taman dafɛ waati mɛn na, a ka a fɔ Maari Alla ma ko: ‹Iburahima la Alla, Isiyaka la Alla, a ni Yakuba la Alla.›"},{"book":"LUK","chapter":"20","verse":"38","text":"Awa Alla tɛ suilu la Alla ri, fo ɲenemailu. Mɔɔ bɛɛ ɲenema le Alla ɲana.»"},{"book":"LUK","chapter":"20","verse":"39","text":"Sariya karanmɔɔ doilu ka a fɔ Isa yɛ ko: «Ɛɛ, karanmɔɔ! I ra jabili kɛ koɲuma!»"},{"book":"LUK","chapter":"20","verse":"40","text":"Mɔɔ si ma susu ka a ɲininka foyi la wo kɔ."},{"book":"LUK","chapter":"20","verse":"41","text":"Isa ka ii ɲininka ko: «Nfenna mɔɔilu ye a fɔla ko Mɔɔ Ɲenematɔmɔnin di kɛ Mansa Dawuda dencɛ do ri wa?"},{"book":"LUK","chapter":"20","verse":"42","text":"Mansa Dawuda jɛrɛ ka a sɛbɛ Jaburi kitabu rɔ ko:"},{"book":"LUK","chapter":"20","verse":"43","text":"haan n ye i juuilu bilala i sen kɔrɔ.›"},{"book":"LUK","chapter":"20","verse":"44","text":"Mansa Dawuda jɛrɛ ka a fɔ a ma ko ‹n Maari.› A ye di? A ri se kɛla Mansa Dawuda dencɛ gbansan di wo rɔ wa?»"},{"book":"LUK","chapter":"20","verse":"45","text":"Isa ka kuma do fɔ a la karandenilu yɛ jama ɲana. A ka a fɔ ko:"},{"book":"LUK","chapter":"20","verse":"46","text":"«Ai ye ai jɛrɛ lakɔrɔsi sariya karanmɔɔilu la ko rɔ. A duman ii yɛ ka duruki ɲumailu don ka i mataama. Ii ye a fɛ mɔɔilu ye ii tuwa ka ii bonya jama ladɛndiya rɔ, a ni ka ɲɛmɔɔ sii diya sɔrɔn salibon kɔndɔ, a ni sali kinin dɔɔn diya. Wo bɛɛ duman ii le."},{"book":"LUK","chapter":"20","verse":"47","text":"Ii ri cɛsamusoilu bolofenilu bɛɛ dɔɔn, ka ban ka waati jan kɛ Alla matarala ka ii jɛrɛ kɛ ikomin Alla kaninbailu. Jahadi juu ba ye woilu makɔnɔla.»"}]}