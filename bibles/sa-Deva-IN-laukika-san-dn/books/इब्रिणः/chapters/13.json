{"data":[{"book":"इब्रिणः","chapter":"13","verse":"1","text":"भ्रातृषु प्रेम तिष्ठतु। अतिथिसेवा युष्माभि र्न विस्मर्य्यतां"},{"book":"इब्रिणः","chapter":"13","verse":"2","text":"यतस्तया प्रच्छन्नरूपेण दिव्यदूताः केषाञ्चिद् अतिथयोऽभवन्।"},{"book":"इब्रिणः","chapter":"13","verse":"3","text":"बन्दिनः सहबन्दिभिरिव दुःखिनश्च देहवासिभिरिव युष्माभिः स्मर्य्यन्तां।"},{"book":"इब्रिणः","chapter":"13","verse":"4","text":"विवाहः सर्व्वेषां समीपे सम्मानितव्यस्तदीयशय्या च शुचिः किन्तु वेश्यागामिनः पारदारिकाश्चेश्वरेण दण्डयिष्यन्ते।"},{"book":"इब्रिणः","chapter":"13","verse":"5","text":"यूयम् आचारे निर्लोभा भवत विद्यमानविषये सन्तुष्यत च यस्माद् ईश्वर एवेदं कथितवान्, यथा, \"त्वां न त्यक्ष्यामि न त्वां हास्यामि।\""},{"book":"इब्रिणः","chapter":"13","verse":"6","text":"अतएव वयम् उत्साहेनेदं कथयितुं शक्नुमः, \"मत्पक्षे परमेशोऽस्ति न भेष्यामि कदाचन। यस्मात् मां प्रति किं कर्त्तुं मानवः पारयिष्यति॥\""},{"book":"इब्रिणः","chapter":"13","verse":"7","text":"युष्माकं ये नायका युष्मभ्यम् ईश्वरस्य वाक्यं कथितवन्तस्ते युष्माभिः स्मर्य्यन्तां तेषाम् आचारस्य परिणामम् आलोच्य युष्माभिस्तेषां विश्वासोऽनुक्रियतां।"},{"book":"इब्रिणः","chapter":"13","verse":"8","text":"यीशुः ख्रीष्टः श्वोऽद्य सदा च स एवास्ते।"},{"book":"इब्रिणः","chapter":"13","verse":"9","text":"यूयं नानाविधनूतनशिक्षाभि र्न परिवर्त्तध्वं यतोऽनुग्रहेणान्तःकरणस्य सुस्थिरीभवनं क्षेमं न च खाद्यद्रव्यैः। यतस्तदाचारिणस्तै र्नोपकृताः।"},{"book":"इब्रिणः","chapter":"13","verse":"10","text":"ये दष्यस्य सेवां कुर्व्वन्ति ते यस्या द्रव्यभोजनस्यानधिकारिणस्तादृशी यज्ञवेदिरस्माकम् आस्ते।"},{"book":"इब्रिणः","chapter":"13","verse":"11","text":"यतो येषां पशूनां शोणितं पापनाशाय महायाजकेन महापवित्रस्थानस्याभ्यन्तरं नीयते तेषां शरीराणि शिबिराद् बहि र्दह्यन्ते।"},{"book":"इब्रिणः","chapter":"13","verse":"12","text":"तस्माद् यीशुरपि यत् स्वरुधिरेण प्रजाः पवित्रीकुर्य्यात् तदर्थं नगरद्वारस्य बहि र्मृतिं भुक्तवान्।"},{"book":"इब्रिणः","chapter":"13","verse":"13","text":"अतो हेतोरस्माभिरपि तस्यापमानं सहमानैः शिबिराद् बहिस्तस्य समीपं गन्तव्यं।"},{"book":"इब्रिणः","chapter":"13","verse":"14","text":"यतो ऽत्रास्माकं स्थायि नगरं न विद्यते किन्तु भावि नगरम् अस्माभिरन्विष्यते।"},{"book":"इब्रिणः","chapter":"13","verse":"15","text":"अतएव यीशुनास्माभि र्नित्यं प्रशंसारूपो बलिरर्थतस्तस्य नामाङ्गीकुर्व्वताम् ओष्ठाधराणां फलम् ईश्वराय दातव्यं।"},{"book":"इब्रिणः","chapter":"13","verse":"16","text":"अपरञ्च परोपकारो दानञ्च युष्माभि र्न विस्मर्य्यतां यतस्तादृशं बलिदानम् ईश्वराय रोचते।"},{"book":"इब्रिणः","chapter":"13","verse":"17","text":"यूयं स्वनायकानाम् आज्ञाग्राहिणो वश्याश्च भवत यतो यैरुपनिधिः प्रतिदातव्यस्तादृशा लोका इव ते युष्मदीयात्मनां रक्षणार्थं जाग्रति, अतस्ते यथा सानन्दास्तत् कुर्य्यु र्न च सार्त्तस्वरा अत्र यतध्वं यतस्तेषाम् आर्त्तस्वरो युष्माकम् इष्टजनको न भवेत्।"},{"book":"इब्रिणः","chapter":"13","verse":"18","text":"अपरञ्च यूयम् अस्मन्निमित्तिं प्रार्थनां कुरुत यतो वयम् उत्तममनोविशिष्टाः सर्व्वत्र सदाचारं कर्त्तुम् इच्छुकाश्च भवाम इति निश्चितं जानीमः।"},{"book":"इब्रिणः","chapter":"13","verse":"19","text":"विशेषतोऽहं यथा त्वरया युष्मभ्यं पुन र्दीये तदर्थं प्रार्थनायै युष्मान् अधिकं विनये।"},{"book":"इब्रिणः","chapter":"13","verse":"20","text":"अनन्तनियमस्य रुधिरेण विशिष्टो महान् मेषपालको येन मृतगणमध्यात् पुनरानायि स शान्तिदायक ईश्वरो"},{"book":"इब्रिणः","chapter":"13","verse":"21","text":"निजाभिमतसाधनाय सर्व्वस्मिन् सत्कर्म्मणि युष्मान् सिद्धान् करोतु, तस्य दृष्टौ च यद्यत् तुष्टिजनकं तदेव युष्माकं मध्ये यीशुना ख्रीष्टेन साधयतु। तस्मै महिमा सर्व्वदा भूयात्। आमेन्।"},{"book":"इब्रिणः","chapter":"13","verse":"22","text":"हे भ्रातरः, विनयेऽहं यूयम् इदम् उपदेशवाक्यं सहध्वं यतोऽहं संक्षेपेण युष्मान् प्रति लिखितवान्।"},{"book":"इब्रिणः","chapter":"13","verse":"23","text":"अस्माकं भ्राता तीमथियो मुक्तोऽभवद् इति जानीत, स च यदि त्वरया समागच्छति तर्हि तेन सार्द्धंम् अहं युष्मान् साक्षात् करिष्यामि।"},{"book":"इब्रिणः","chapter":"13","verse":"24","text":"युष्माकं सर्व्वान् नायकान् पवित्रलोकांश्च नमस्कुरुत। अपरम् इतालियादेशीयानां नमस्कारं ज्ञास्यथ।"},{"book":"इब्रिणः","chapter":"13","verse":"25","text":"अनुग्रहो युष्माकं सर्व्वेषां सहायो भूयात्। आमेन्।"}]}