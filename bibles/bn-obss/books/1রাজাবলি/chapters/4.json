{"data":[{"book":"1 রাজাবলি","chapter":"4","verse":"1","text":"অতএব রাজা শলোমন সমস্ত ইস্রায়েল জুড়ে রাজত্ব করলেন।"},{"book":"1 রাজাবলি","chapter":"4","verse":"2","text":"এরাই ছিলেন তাঁর প্রধান কর্মকর্তা:"},{"book":"1 রাজাবলি","chapter":"4","verse":"3","text":"শীশার ছেলে ইলীহোরফ ও অহিয় ছিলেন সচিব;"},{"book":"1 রাজাবলি","chapter":"4","verse":"4","text":"যিহোয়াদার ছেলে বনায় ছিলেন প্রধান সেনাপতি;"},{"book":"1 রাজাবলি","chapter":"4","verse":"5","text":"নাথনের ছেলে অসরিয় জেলাশাসকদের উপর ভারপ্রাপ্ত ছিলেন;"},{"book":"1 রাজাবলি","chapter":"4","verse":"6","text":"অহীশার ছিলেন রাজপ্রাসাদের তত্ত্বাবধায়ক;"},{"book":"1 রাজাবলি","chapter":"4","verse":"7","text":"সমস্ত ইস্রায়েলে শলোমন বারোজন জেলাশাসক নিযুক্ত করলেন, যারা রাজা ও রাজপরিবারের জন্য খাদ্যসম্ভার জোগান দিতেন। এক একজনকে বছরে এক এক মাসের জন্য খাদ্যসম্ভার জোগান দিতে হত।"},{"book":"1 রাজাবলি","chapter":"4","verse":"8","text":"এই তাদের নাম:"},{"book":"1 রাজাবলি","chapter":"4","verse":"9","text":"মাকস, শালবীম, বেত-শেমশ ও এলোন-বেথ-হাননে বিন-দেকর;"},{"book":"1 রাজাবলি","chapter":"4","verse":"10","text":"অরুব্বোতে বিন-হেষদ (সোখো ও সমস্ত হেফর প্রদেশ তাঁর অধীনে ছিল);"},{"book":"1 রাজাবলি","chapter":"4","verse":"11","text":"নাফৎ-দোরে বিন-অবীনাদব (শলোমনের মেয়ে টাফতের সঙ্গে তাঁর বিয়ে হল);"},{"book":"1 রাজাবলি","chapter":"4","verse":"12","text":"তানক ও মগিদ্দোতে, এবং সর্তনের কাছাকাছি ও যিষ্রিয়েলের নিচে অবস্থিত বেথ-শানের সমস্ত অঞ্চলে, এবং বৈৎ-শান থেকে যকমিয়াম পার করে আবেল-মহোলা পর্যন্ত অহীলূদের ছেলে বানা;"},{"book":"1 রাজাবলি","chapter":"4","verse":"13","text":"রামোৎ-গিলিয়দে বিন-গেবর (গিলিয়দে মনঃশির ছেলে যায়ীরের গ্রামগুলি, তথা বাশনে অর্গোবের অঞ্চলটি এবং সেখানকার ব্রোঞ্জ দিয়ে তৈরি অর্গলসুদ্ধ প্রাচীরবেষ্টিত ষাটটি বড়ো বড়ো নগর তাঁর অধীনে ছিল);"},{"book":"1 রাজাবলি","chapter":"4","verse":"14","text":"মহনয়িমে ইদ্দোর ছেলে অহীনাদব;"},{"book":"1 রাজাবলি","chapter":"4","verse":"15","text":"নপ্তালিতে অহীমাস (তিনি শলোমনের মেয়ে বাসমৎকে বিয়ে করলেন);"},{"book":"1 রাজাবলি","chapter":"4","verse":"16","text":"আশেরে ও বালোতে হূশয়ের ছেলে বানা;"},{"book":"1 রাজাবলি","chapter":"4","verse":"17","text":"ইষাখরে পারূহের ছেলে যিহোশাফট;"},{"book":"1 রাজাবলি","chapter":"4","verse":"18","text":"বিন্যামীনে এলার ছেলে শিমিয়ি;"},{"book":"1 রাজাবলি","chapter":"4","verse":"19","text":"গিলিয়দে ঊরির ছেলে গেবর। (ইমোরীয়দের রাজা সীহোনের দেশ ও বাশনের রাজা ওগের দেশও তাঁর অধিকারে ছিল) ওই জেলায় তিনিই একমাত্র জেলাশাসক ছিলেন।"},{"book":"1 রাজাবলি","chapter":"4","verse":"20","text":"যিহূদা ও ইস্রায়েলের জনসংখ্যা সমুদ্রতীরের বালুকণার মতো বহুসংখ্যক ছিল; তারা ভোজন করত, পান করত ও তারা খুশিই ছিল।"},{"book":"1 রাজাবলি","chapter":"4","verse":"21","text":"শলোমন ইউফ্রেটিস নদী থেকে শুরু করে ফিলিস্তিনীদের দেশ পর্যন্ত, অর্থাৎ একেবারে মিশরের সীমানা পর্যন্ত, সব রাজ্যের উপর শাসন চালাতেন। শলোমন যতদিন বেঁচেছিলেন, এই দেশগুলি তাঁকে কর দিত ও তাঁর শাসনাধীন হয়েই ছিল।"},{"book":"1 রাজাবলি","chapter":"4","verse":"22","text":"শলোমনের দৈনিক খাদ্যসম্ভার ছিল ত্রিশ কোর4:22 অর্থাৎ, খুব সম্ভবত প্রায় 5.5 টন বা, প্রায় 5 মেট্রিক টন মিহি ময়দা ও ষাট কোর4:22 অর্থাৎ, খুব সম্ভবত প্রায় 11 টন বা, প্রায় 10 মেট্রিক টন যবের আটা,"},{"book":"1 রাজাবলি","chapter":"4","verse":"23","text":"গোশালায় জাবনা খাওয়া দশটি গবাদি পশু, বাইরে চরে খাওয়া কুড়িটি গবাদি পশু এবং একশোটি মেষ ও ছাগল, তথা হরিণ, গজলা হরিণ, কৃষ্ণসার হরিণ ও বাছাই করা বড়ো বড়ো কিছু জলচর পাখি।"},{"book":"1 রাজাবলি","chapter":"4","verse":"24","text":"যেহেতু তিনি তিপসহ থেকে গাজা পর্যন্ত ইউফ্রেটিস নদীর পশ্চিমদিকের সব রাজ্য শাসন করতেন, তাই সবদিকেই শান্তি বজায় ছিল।"},{"book":"1 রাজাবলি","chapter":"4","verse":"25","text":"শলোমন যতদিন বেঁচেছিলেন, দান থেকে বের-শেবা পর্যন্ত যিহূদা ও ইস্রায়েলে প্রত্যেকে নিজের নিজের দ্রাক্ষাক্ষেতের ও ডুমুর গাছের নিচে নিরাপদে বসবাস করত।"},{"book":"1 রাজাবলি","chapter":"4","verse":"26","text":"শলোমনের কাছে রথের ঘোড়াগুলি রাখার জন্য চার4:26 অথবা, চল্লিশ (2 বংশাবলি 9:25 পদও দেখুন) হাজার আস্তাবল, এবং 12,000 ঘোড়া4:26 অথবা, অশ্বারোহী ছিল।"},{"book":"1 রাজাবলি","chapter":"4","verse":"27","text":"জেলাশাসকেরা প্রত্যেকে তাদের নিরূপিত মাসে রাজা শলোমন ও রাজার টেবিলে বসে যারা ভোজনপান করতেন, তাদের জন্য খাদ্যসম্ভার জোগান দিতেন। তারা খেয়াল রাখতেন যেন কোনো কিছুরই অভাব না হয়।"},{"book":"1 রাজাবলি","chapter":"4","verse":"28","text":"রথের ঘোড়া ও অন্যান্য ঘোড়াগুলির জন্য তারা নির্দিষ্ট পরিমাণ যব ও বিচালিও নির্দিষ্ট স্থানে এনে রাখতেন।"},{"book":"1 রাজাবলি","chapter":"4","verse":"29","text":"ঈশ্বর শলোমনকে প্রজ্ঞা ও প্রচুর পরিমাণে অর্ন্তদৃষ্টি এবং সমুদ্রতীরের বালুকণার মতো অগাধ বোধবুদ্ধি দিলেন।"},{"book":"1 রাজাবলি","chapter":"4","verse":"30","text":"প্রাচ্যের সব লোকজনের প্রজ্ঞা থেকে, এবং মিশরের সব প্রজ্ঞার তুলনায় শলোমনের প্রজ্ঞা ছিল অসামান্য।"},{"book":"1 রাজাবলি","chapter":"4","verse":"31","text":"তিনি অন্য যে কোনো লোকের, এমনকি ইষ্রাহীয় এথনের চেয়েও বেশি বিচক্ষণ ছিলেন—মাহোলের ছেলে হেমন, কলকোল ও দর্দার চেয়েও বেশি বিচক্ষণ ছিলেন। আর তাঁর সুখ্যাতি পার্শ্ববর্তী সব দেশে ছড়িয়ে পড়েছিল।"},{"book":"1 রাজাবলি","chapter":"4","verse":"32","text":"তিনি তিন হাজার প্রবাদবাক্য বললেন এবং এক হাজার পাঁচটি গানও লিখেছিলেন।"},{"book":"1 রাজাবলি","chapter":"4","verse":"33","text":"লেবাননের দেবদারু থেকে শুরু করে প্রাচীরের গায়ে উৎপন্ন এসোব4:33 পুদিনার মতো মৃদু গন্ধবিশিষ্ট এক ধরনের সুগন্ধি লতাগুল্ম পর্যন্ত সব গাছপালার বিষয়ে তিনি কথা বললেন। এছাড়াও তিনি পশুদের ও পাখিদের, সরীসৃপদের ও মাছেরও বিষয়ে কথা বললেন।"},{"book":"1 রাজাবলি","chapter":"4","verse":"34","text":"সব দেশ থেকে সেইসব লোকজন শলোমনের প্রজ্ঞার কথা শুনতে আসত, যাদের পৃথিবীর সেইসব রাজা পাঠাতেন, যারা তাঁর প্রজ্ঞার বিষয়ে খবর পেয়েছিলেন।"}]}