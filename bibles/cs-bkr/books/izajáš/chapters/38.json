{"data":[{"book":"Izajáš","chapter":"38","verse":"1","text":"V těch dnech roznemohl se Ezechiáš až k smrti. I přišel k němu Izaiáš syn Amosův, prorok, a řekl jemu: Toto praví Hospodin: Zřeď dům svůj, nebo umřeš, a nebudeš živ."},{"book":"Izajáš","chapter":"38","verse":"2","text":"I obrátil Ezechiáš tvář svou k stěně, a modlil se Hospodinu."},{"book":"Izajáš","chapter":"38","verse":"3","text":"A řekl: Prosím, ó Hospodine, rozpomeň se nyní, že jsem stále chodil před tebou v pravdě a v srdci upřímém, a že jsem to činil, což dobrého jest před očima tvýma. I plakal Ezechiáš pláčem velikým."},{"book":"Izajáš","chapter":"38","verse":"4","text":"Tedy stalo se slovo Hospodinovo k Izaiášovi, řkoucí:"},{"book":"Izajáš","chapter":"38","verse":"5","text":"Jdi a rci Ezechiášovi: Toto praví Hospodin Bůh Davida otce tvého: Slyšelť jsem modlitbu tvou, viděl jsem slzy tvé; aj, já přidám ke dnům tvým patnácte let."},{"book":"Izajáš","chapter":"38","verse":"6","text":"A z ruky krále Assyrského vysvobodím tě i město toto, a chrániti budu města tohoto."},{"book":"Izajáš","chapter":"38","verse":"7","text":"A toto budeš míti znamení od Hospodina, že Hospodin učiní věc tuto, kterouž mluvil:"},{"book":"Izajáš","chapter":"38","verse":"8","text":"Aj, já navrátím zpátkem stín po stupních, po nichž sešel na hodinách slunečných Achasových, o deset stupňů. I navrátilo se slunce o deset stupňů, po týchž stupních, po nichž bylo sešlo."},{"book":"Izajáš","chapter":"38","verse":"9","text":"Zapsání Ezechiáše krále Judského, když nemocen byl, a ozdravěl po nemoci své:"},{"book":"Izajáš","chapter":"38","verse":"10","text":"Jáť jsem byl řekl v přestřižení dnů svých, že vejdu do bran hrobu, zbaven budu ostatku let svých."},{"book":"Izajáš","chapter":"38","verse":"11","text":"Řekl jsem byl, že neuzřím Hospodina, Hospodina v zemi živých, nebudu vídati člověka více mezi přebývajícími na světě."},{"book":"Izajáš","chapter":"38","verse":"12","text":"Přebývání mé pomíjí, a stěhuje se ode mne jako stánek pastýřský; přestřihl jsem jako tkadlec život svůj, od třísní odřeže mne. Dnes dříve než noc přijde, učiníš mi konec."},{"book":"Izajáš","chapter":"38","verse":"13","text":"Předkládal jsem sobě v jitře, že jako lev tak potře všecky kosti mé, dnes dříve než noc přijde, že mi učiníš konec."},{"book":"Izajáš","chapter":"38","verse":"14","text":"Jako řeřáb a vlaštovice pištěl jsem, lkal jsem jako holubice, oči mé zhůru pozdvižené byly. Pane, násilé trpím, ó prodliž mi života."},{"book":"Izajáš","chapter":"38","verse":"15","text":"Ale coť mám více mluviti? I předpověděl mi, i učinil, že živ pobudu mimo všecka léta svá po hořkosti duše své."},{"book":"Izajáš","chapter":"38","verse":"16","text":"Pane, kdo po nich i v nich živi budou, všechněm znám bude život dýchání mého, žes mi zdraví navrátil, a mne při životu zachoval."},{"book":"Izajáš","chapter":"38","verse":"17","text":"Aj, v čas pokoje potkala mne byla hořkost nejhořčejší, ale tobě zalíbilo se vytrhnouti duši mou z propasti zkažení, proto že jsi zavrhl za hřbet svůj všecky hříchy mé."},{"book":"Izajáš","chapter":"38","verse":"18","text":"Nebo ne hrob oslavuje tebe, ani smrt tě chválí, aniž očekávají ti, jenž do jámy sstupují, pravdy tvé."},{"book":"Izajáš","chapter":"38","verse":"19","text":"Ale živý, živý, tenť oslavovati bude tebe, jako já dnes, a otec synům v známost uvodí pravdu tvou."},{"book":"Izajáš","chapter":"38","verse":"20","text":"Hospodin vysvobodil mne, a protož písně mé zpívati budeme po všecky dny života našeho v domě Hospodinově."},{"book":"Izajáš","chapter":"38","verse":"21","text":"Řekl pak byl Izaiáš: Nechať vezmou hrudu suchých fíků, a přiloží na vřed, a zdráv bude."},{"book":"Izajáš","chapter":"38","verse":"22","text":"I řekl byl Ezechiáš: Jaké jest znamení, že vstoupím do domu Hospodinova?"}]}