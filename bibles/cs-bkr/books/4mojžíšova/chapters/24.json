{"data":[{"book":"4 Mojžíšova","chapter":"24","verse":"1","text":"Vida pak Balám, že by se líbilo Hospodinu, aby dobrořečil Izraelovi, již více nešel jako prvé, jednou i po druhé, k čárům svým, ale obrátil tvář svou proti poušti."},{"book":"4 Mojžíšova","chapter":"24","verse":"2","text":"A pozdvih očí svých, viděl Izraele bydlícího v staních po svých pokoleních, a byl nad ním duch Boží."},{"book":"4 Mojžíšova","chapter":"24","verse":"3","text":"I vzav podobenství své, dí: Řekl Balám, syn Beorův, řekl muž mající otevřené oči,"},{"book":"4 Mojžíšova","chapter":"24","verse":"4","text":"Řekl slyšící výmluvnosti Boha silného, kterýž vidění všemohoucího vidí, kterýž když padne, otevřené má oči:"},{"book":"4 Mojžíšova","chapter":"24","verse":"5","text":"Jak velmi krásní jsou stánkové tvoji, Jákobe, příbytkové tvoji, Izraeli!"},{"book":"4 Mojžíšova","chapter":"24","verse":"6","text":"Tak jako se potokové rozšiřují, jako zahrady vedlé řeky, jako stromoví aloes, kteréž štípil Hospodin, jako cedrové podlé vod."},{"book":"4 Mojžíšova","chapter":"24","verse":"7","text":"Poteče voda z okovu jeho, a símě jeho u vodách mnohých. A král jeho vyvýšen bude více než Agag, a vyzdvihne se království jeho."},{"book":"4 Mojžíšova","chapter":"24","verse":"8","text":"Bůh silný vyvedl jej z Egypta, jako udatnost jednorožcova jest jemu; sžereť národy protivné sobě, a kosti jich potře a střelami svými prostřílí."},{"book":"4 Mojžíšova","chapter":"24","verse":"9","text":"Složil se a ležel jako lvíče, a jako lev zůřivý; kdo jej zbudí? Kdo by požehnání dával tobě, požehnaný bude, a kdožť by zlořečil, bude zlořečený."},{"book":"4 Mojžíšova","chapter":"24","verse":"10","text":"Tedy zapáliv se hněvem Balák proti Balámovi, tleskl rukama svýma a řekl Balámovi: Abys zlořečil nepřátelům mým, povolal jsem tebe, a aj, ustavičně dobrořečil jsi jim již po třikrát."},{"book":"4 Mojžíšova","chapter":"24","verse":"11","text":"Protož nyní navrať se raději k místu svému. Bylť jsem řekl: Velikou ctí tě ctíti chci, a hle, Hospodin zbavil tě cti."},{"book":"4 Mojžíšova","chapter":"24","verse":"12","text":"Jemuž odpověděl Balám: Však hned poslům tvým, kteréž jsi poslal ke mně, mluvil jsem, řka:"},{"book":"4 Mojžíšova","chapter":"24","verse":"13","text":"Byť mi dal Balák plný dům svůj stříbra a zlata, nebudu moci přestoupiti řeči Hospodinovy, abych činil dobré neb zlé sám od sebe; což mi Hospodin oznámí, to mluviti budu,"},{"book":"4 Mojžíšova","chapter":"24","verse":"14","text":"(Ale však ještě já, již odcházeje k lidu svému, počkej, poradím tobě,) co učiní lid ten lidu tvému v posledních dnech."},{"book":"4 Mojžíšova","chapter":"24","verse":"15","text":"Tedy vzav podobenství své, dí: Řekl Balám, syn Beorův, řekl muž mající oči otevřené,"},{"book":"4 Mojžíšova","chapter":"24","verse":"16","text":"Řekl slyšící výmluvnosti Boha silného, kterýž zná naučení nejvyššího, a vidění všemohoucího vidí, kterýž když padne, otevřené má oči:"},{"book":"4 Mojžíšova","chapter":"24","verse":"17","text":"Uzřímť jej, ale ne nyní, pohledím na něj, ale ne z blízka. Vyjdeť hvězda z Jákoba, a povstane berla z Izraele, kteráž poláme knížata Moábská, a zkazí všecky syny Set."},{"book":"4 Mojžíšova","chapter":"24","verse":"18","text":"I bude Edom podmaněn, a Seir v vládařstí přijde nepřátelům svým; nebo Izrael zmužile sobě počínati bude."},{"book":"4 Mojžíšova","chapter":"24","verse":"19","text":"Panovati bude pošlý z Jákoba, a zahladí ostatky z každého města."},{"book":"4 Mojžíšova","chapter":"24","verse":"20","text":"A když uzřel Amalecha, vzav podobenství své, řekl: Jakož počátek národů Amalech, tak konec jeho do gruntu zahyne."},{"book":"4 Mojžíšova","chapter":"24","verse":"21","text":"Uzřev pak Cinea, vzav podobenství své, řekl: Pevný jest příbytek tvůj, a na skále založils hnízdo své;"},{"book":"4 Mojžíšova","chapter":"24","verse":"22","text":"Ale však vyhnán bude Cineus, Assur zajatého jej povede."},{"book":"4 Mojžíšova","chapter":"24","verse":"23","text":"Opět vzav podobenství své, řekl: Ach, kdo bude živ, když toto učiní Bůh silný?"},{"book":"4 Mojžíšova","chapter":"24","verse":"24","text":"A bárky z země Citim připlynou a ssouží Assyrské, ssouží také Židy, ale i ten lid do konce zahyne."},{"book":"4 Mojžíšova","chapter":"24","verse":"25","text":"Potom vstav Balám, odšel a navrátil se na místo své; Balák také odšel cestou svou."}]}