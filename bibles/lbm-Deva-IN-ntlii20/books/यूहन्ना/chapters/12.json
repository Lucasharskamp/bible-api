{"data":[{"book":"यूहन्ना","chapter":"12","verse":"1","text":"यीशु फसह को त्यौहार सी छे दिन पहिले बैतनिय्याह गांव म आयो जित लाजर होतो, जेक यीशु न मरयो हुयो म सी जीन्दो करयो होतो।"},{"book":"यूहन्ना","chapter":"12","verse":"2","text":"उत उन्न ओको लायी भोजन तैयार करयो; अऊर मार्था सेवा करत होती, अऊर लाजर उन्म सी एक होतो जो ओको संग जेवन करन लायी बैठ्यो होतो।"},{"book":"यूहन्ना","chapter":"12","verse":"3","text":"१२:३ लूका ७:३७,३८तब मरियम न जटामांसी को अरधो लीटर बहुत कीमती अत्तर ले क यीशु को पाय पर डाल्यो, अऊर अपनो बालों सी ओको पाय पोछ्यो; अऊर अत्तर की सुगन्ध सी घर सुगन्धित भय गयो।"},{"book":"यूहन्ना","chapter":"12","verse":"4","text":"पर ओको चेलावों म सी यहूदा इस्करियोती नाम को एक चेला जो ओख पकड़वान पर होतो, कहन लग्यो,"},{"book":"यूहन्ना","chapter":"12","verse":"5","text":"“यो अत्तर तीन सौ चांदी को सिक्का म बेच क गरीबों ख कहाली नहीं दियो गयो?”"},{"book":"यूहन्ना","chapter":"12","verse":"6","text":"ओन या बात येकोलायी नहीं कहीं कि ओख गरीबों की चिन्ता होती पर येकोलायी कि ऊ चोर होतो, अऊर ओको जवर उन्की पैसा कि झोली रहत होती अऊर ओको म जो कुछ डाल्यो जात होतो, ऊ निकाल लेत होतो। संगमरमर को बर्तन"},{"book":"यूहन्ना","chapter":"12","verse":"7","text":"यीशु न कह्यो, “ओख रहन दे। ओख यो मोरो गाड़्यो जान को दिन लायी रखन दे।"},{"book":"यूहन्ना","chapter":"12","verse":"8","text":"कहालीकि गरीब त तुम्हरो संग हमेशा रह्य हंय, पर मय तुम्हरो संग हमेशा नहीं रहूं।”"},{"book":"यूहन्ना","chapter":"12","verse":"9","text":"जब यहूदियों की बड़ी भीड़ जान गयी कि ऊ उत हय, त हि नहीं केवल यीशु को वजह आयो पर येकोलायी भी कि लाजर ख देखे, जेक ओन मरयो हुयो म सी जीन्दो करयो होतो।"},{"book":"यूहन्ना","chapter":"12","verse":"10","text":"तब मुख्य याजकों न लाजर ख भी मार डालन को साजीश रच्यो।"},{"book":"यूहन्ना","chapter":"12","verse":"11","text":"कहालीकि ओको वजह बहुत सो यहूदी चली गयो अऊर यीशु पर विश्वास करयो।"},{"book":"यूहन्ना","chapter":"12","verse":"12","text":"दूसरों दिन बहुत सो लोगों न जो त्यौहार म आयो होतो यो सुन्यो कि यीशु यरूशलेम म आय रह्यो हय।"},{"book":"यूहन्ना","chapter":"12","verse":"13","text":"येकोलायी उन्न खजूर की डगाली धरी अऊर ओको सी भेंट करन ख निकल्यो, अऊर पुकारन लग्यो, “परमेश्वर की महिमा हो! धन्य इस्राएल को राजा, जो प्रभु को नाम सी आवय हय।”"},{"book":"यूहन्ना","chapter":"12","verse":"14","text":"जब यीशु ख गधा को एक बछड़ा मिल्यो; त ऊ ओको पर बैठ गयो, जसो लिख्यो हय,"},{"book":"यूहन्ना","chapter":"12","verse":"15","text":"“हे सिय्योन की बेटी, मत डर;"},{"book":"यूहन्ना","chapter":"12","verse":"16","text":"ओको चेलावों या बाते पहिले नहीं समझ्यो होतो, पर जब यीशु की महिमा प्रगट भयी त उन्ख याद आयो कि या बाते ओको बारे म लिख्यो हुयी होती अऊर लोगों न ओको सी योच तरह को व्यवहार करयो होतो।"},{"book":"यूहन्ना","chapter":"12","verse":"17","text":"तब भीड़ को उन लोगों न गवाही दी, जो ऊ समय ओको संग होतो, जब ओन लाजर ख कब्र म सी बुलाय क मरयो हुयो म सी जीन्दो करयो होतो।"},{"book":"यूहन्ना","chapter":"12","verse":"18","text":"योच वजह लोग ओको सी मिलन आयो होतो कहालीकि उन्न सुन्यो होतो कि ओन यो आश्चर्य चिन्ह दिखायो हय।"},{"book":"यूहन्ना","chapter":"12","verse":"19","text":"तब फरीसियों न आपस म कह्यो, “सोचो त सही कि तुम सी कुछ नहीं बन पड़य। देखो, जगत ओको पीछू चलन लग्यो हय।”"},{"book":"यूहन्ना","chapter":"12","verse":"20","text":"जो लोग ऊ त्यौहार म आराधना करन आयो होतो उन्म सी कुछ गैरयहूदियों होतो।"},{"book":"यूहन्ना","chapter":"12","verse":"21","text":"उन्न गलील प्रदेश को बैतसैदा नगर को रहन वालो फिलिप्पुस को जवर आय क ओको सी बिनती करी, “महाराज, हम यीशु ख देखनो चाहजे हंय।”"},{"book":"यूहन्ना","chapter":"12","verse":"22","text":"फिलिप्पुस न आय क अन्द्रियास सी कह्यो, तब अन्द्रियास अऊर फिलिप्पुस न जाय क यीशु सी कह्यो।"},{"book":"यूहन्ना","chapter":"12","verse":"23","text":"येको पर यीशु न उन्को सी कह्यो, “ऊ समय आय गयो हय कि आदमी को बेटा की महिमा हो।"},{"book":"यूहन्ना","chapter":"12","verse":"24","text":"मय तुम सी सच सच कहू हय कि जब तक गहूं को बीजा जमीन म गिड़ क मर नहीं जावय, ऊ अकेलो रह्य हय; पर जब मर जावय हय, त बहुत फर लावय हय।"},{"book":"यूहन्ना","chapter":"12","verse":"25","text":"१२:२५ मत्ती १०:३९; १६:२५; मरकुस ८:३५; लूका ९:२४; १७:३३जो अपनो जीव ख प्रिय जानय हय, ऊ ओख खोय देवय हय; अऊर जो यो जगत म अपनो जीव ख अप्रिय जानय हय, ऊ अनन्त जीवन लायी ओकी रक्षा करेंन।"},{"book":"यूहन्ना","chapter":"12","verse":"26","text":"यदि कोयी मोरी सेवा करे, त मोरो पीछू होय जा; अऊर जित मय हय, उत मोरो सेवक भी होयेंन। यदि कोयी मोरी सेवा करेंन, त बाप ओको आदर करेंन।"},{"book":"यूहन्ना","chapter":"12","verse":"27","text":"“अब मोरो जीव परेशान हय। येकोलायी अब मय का कहूं? ‘हे पिता, मोख या घड़ी सी बचाव?’ असो नहीं पर मय योच वजह सी यो घड़ी तक पहुंच्यो हय।"},{"book":"यूहन्ना","chapter":"12","verse":"28","text":"हे पिता, अपनो नाम की महिमा कर।” तब यो स्वर्ग सी आवाज भयी।"},{"book":"यूहन्ना","chapter":"12","verse":"29","text":"तब जो लोग खड़ो हुयो सुन रह्यो होतो उन्न कह्यो कि बादर गरज्यो। दूसरों न कह्यो, “कोयी स्वर्गदूत ओको सी बोल्यो।”"},{"book":"यूहन्ना","chapter":"12","verse":"30","text":"येको पर यीशु न कह्यो, “यो शब्द मोरो लायी नहीं, पर तुम्हरो लायी आयो हय।"},{"book":"यूहन्ना","chapter":"12","verse":"31","text":"अब यो जगत को न्याय होवय हय, अब यो जगत को शासक निकाल दियो जायेंन;"},{"book":"यूहन्ना","chapter":"12","verse":"32","text":"अऊर मय यदि धरती पर सी ऊचो पर चढ़ायो जाऊं, त सब ख अपनो जवर खीचूं।”"},{"book":"यूहन्ना","chapter":"12","verse":"33","text":"असो कह्य क ओन यो प्रगट कर दियो कि ऊ कसो मृत्यु सी मरेंन।"},{"book":"यूहन्ना","chapter":"12","verse":"34","text":"येको पर लोगों न ओको सी कह्यो, “हम न व्यवस्था की या बात सुनी हय कि मसीह हमेशा रहेंन, तब तय कहाली कह्य हय कि आदमी को बेटा ख ऊचो पर चढ़ायो जानो जरूरी हय? यो आदमी को बेटा कौन आय?”"},{"book":"यूहन्ना","chapter":"12","verse":"35","text":"यीशु न उन्को सी कह्यो, “ज्योति अब थोड़ी देर तक तुम्हरो बीच म हय। जब तक ज्योति तुम्हरो संग हय तब तक चलतो रहो, असो नहीं होय कि अन्धारो तुम्ख आय घेरे; जो अन्धारो म चलय हय ऊ नहीं जानय कि कित जावय हय।"},{"book":"यूहन्ना","chapter":"12","verse":"36","text":"जब तक ज्योति तुम्हरो संग हय, ज्योति पर विश्वास करो ताकि तुम ज्योति की सन्तान बनो।”"},{"book":"यूहन्ना","chapter":"12","verse":"37","text":"ओन उन्को आगु इतनो आश्चर्य को चिन्ह दिखायो, तब भी उन्न ओको पर विश्वास नहीं करयो;"},{"book":"यूहन्ना","chapter":"12","verse":"38","text":"ताकि यशायाह भविष्यवक्ता को वचन पूरो होय जो ओन कह्यो:"},{"book":"यूहन्ना","chapter":"12","verse":"39","text":"यो वजह हि विश्वास नहीं कर सक्यो, कहालीकि यशायाह न यो भी कह्यो हय:"},{"book":"यूहन्ना","chapter":"12","verse":"40","text":"“ओन उन्की आंखी अन्धो,"},{"book":"यूहन्ना","chapter":"12","verse":"41","text":"यशायाह न या बात येकोलायी कहीं कि ओन ओकी महिमा देखी, अऊर ओन ओको बारे म बाते करी।"},{"book":"यूहन्ना","chapter":"12","verse":"42","text":"तब भी अधिकारियों म सी बहुत सो न ओको पर विश्वास करयो, पर फरीसियों को वजह प्रगट म नहीं मानत होतो, कहीं असो नहीं होय कि हि आराधनालयों म सी निकाल दियो जायेंन:"},{"book":"यूहन्ना","chapter":"12","verse":"43","text":"कहालीकि आदमियों को तरफ सी बड़ायी उन्ख परमेश्वर को तरफ सी बड़ायी की अपेक्षा बहुत प्रिय लगत होती।"},{"book":"यूहन्ना","chapter":"12","verse":"44","text":"यीशु न पुकार क कह्यो, “जो मोर पर विश्वास करय हय, ऊ मोरो पर नहीं बल्की मोरो भेजन वालो पर विश्वास करय हय।"},{"book":"यूहन्ना","chapter":"12","verse":"45","text":"अऊर जो मोख देखय हय, ऊ मोरो भेजन वालो ख देखय हय।"},{"book":"यूहन्ना","chapter":"12","verse":"46","text":"मय जगत म ज्योति होय क आयो हय, ताकि जो कोयी मोरो पर विश्वास करेंन ऊ अन्धारो म नहीं रहेंन।"},{"book":"यूहन्ना","chapter":"12","verse":"47","text":"यदि कोयी मोरी बाते सुन्क नहीं मानेंन, त मय ओख दोषी नहीं ठहराऊ; कहालीकि मय जगत ख दोषी ठहरान लायी नहीं, पर जगत को उद्धार करन लायी आयो हय।"},{"book":"यूहन्ना","chapter":"12","verse":"48","text":"जो मोख बेकार जानय हय अऊर मोरी बाते स्वीकार नहीं करय हय ओख दोषी ठहरान वालो त एक हय: यानेकि जो वचन मय न कह्यो हय, उच पिछलो दिन म ओख दोषी ठहरायेंन।"},{"book":"यूहन्ना","chapter":"12","verse":"49","text":"कहालीकि मय न अपनी तरफ सी बाते नहीं करी; पर बाप जेन मोख भेज्यो हय ओन मोख आज्ञा दी हय कि का का कहूं अऊर का का बोलू?"},{"book":"यूहन्ना","chapter":"12","verse":"50","text":"अऊर मय जानु हय कि ओकी आज्ञा अनन्त जीवन आय। येकोलायी मय जो कुछ बोलू हय, ऊ जसो बाप न मोरो सी कह्यो हय वसोच बोलू हय।”"}]}