{"data":[{"book":"Marko","chapter":"9","verse":"1","text":"Ndipo anawawuza kuti, “Zoonadi, ndikuwuzani kuti ena amene ayimirira pano sadzafa asanaone ufumu wa Mulungu ukubwera mwa mphamvu.”"},{"book":"Marko","chapter":"9","verse":"2","text":"Patatha masiku asanu ndi limodzi Yesu anatenga Petro, Yakobo ndi Yohane nawatsogolera kupita ku phiri lalitali, kumene anali okhaokha. Kumeneko maonekedwe ake anasinthika pamaso pawo."},{"book":"Marko","chapter":"9","verse":"3","text":"Zovala zake zinawala monyezimira kwambiri, kotero kuti palibe sopo wina aliyense amene angaziyeretse monyezimira chotere pa dziko la pansi."},{"book":"Marko","chapter":"9","verse":"4","text":"Ndipo anaonekera Eliya ndi Mose pamaso pawo, amene ankayankhulana ndi Yesu."},{"book":"Marko","chapter":"9","verse":"5","text":"Petro anati kwa Yesu, “Aphunzitsi, ndi kwabwino kuti ife tili pano. Tiyeni timange misasa itatu; umodzi wanu, wina wa Mose ndi wina wa Eliya.”"},{"book":"Marko","chapter":"9","verse":"6","text":"(Iye sanadziwe choti anene, anali ndi mantha akulu)."},{"book":"Marko","chapter":"9","verse":"7","text":"Pamenepo mtambo unaoneka ndi kuwaphimba, ndipo mawu anamveka kuchokera mu mtambo kuti, “Uyu ndi Mwana wanga wokondedwa. Mvereni Iye!”"},{"book":"Marko","chapter":"9","verse":"8","text":"Mwadzidzidzi, atayangʼanayangʼana, sanaonenso wina aliyense ali ndi iwo kupatula Yesu."},{"book":"Marko","chapter":"9","verse":"9","text":"Pamene ankatsika kuchokera ku phiri, Yesu anawalamulira kuti asawuze aliyense zimene anaona mpaka Mwana wa Munthu atauka kwa akufa."},{"book":"Marko","chapter":"9","verse":"10","text":"Iwo anayisunga nkhaniyo nakambirana za tanthauzo lake la “Kuuka kwa akufa.”"},{"book":"Marko","chapter":"9","verse":"11","text":"Ndipo anamufunsa Iye kuti, “Nʼchifukwa chiyani aphunzitsi amalamulo amati Eliya ayenera kuyamba wabwera?”"},{"book":"Marko","chapter":"9","verse":"12","text":"Yesu anayankha kuti, “Kunena motsimikiza, Eliya ayeneradi kuyamba kubwera kudzakonzanso zinthu zonse. Nʼchifukwa chiyani tsono zinalembedwa, kuti Mwana wa Munthu ayenera kuvutika kwambiri ndi kukanidwa?"},{"book":"Marko","chapter":"9","verse":"13","text":"Koma ndikuwuzani, kuti Eliya wabweradi, ndipo amuchitira iye zonse zimene iwo anafuna, monga momwe zalembedwera za iye.”"},{"book":"Marko","chapter":"9","verse":"14","text":"Atafika kwa ophunzira ena aja, anaona gulu lalikulu la anthu litawazungulira ndi aphunzitsi amalamulo akutsutsana nawo."},{"book":"Marko","chapter":"9","verse":"15","text":"Nthawi yomweyo anthu onse atamuona, anadabwa kwambiri ndipo anathamanga kukamulonjera."},{"book":"Marko","chapter":"9","verse":"16","text":"Iye anafunsa kuti, “Mukukangana nawo chiyani iwowa?”"},{"book":"Marko","chapter":"9","verse":"17","text":"Munthu wina mʼgululo anayankha kuti, “Aphunzitsi, ndinakubweretserani mwana wanga wamwamuna, amene ndi ogwidwa ndi mzimu umene umamulepheretsa kuyankhula."},{"book":"Marko","chapter":"9","verse":"18","text":"Nthawi iliyonse ukamugwira umamugwetsa pansi. Amatuluka thovu kukamwa, amakukuta mano ake ndipo amawuma. Ndinapempha ophunzira anu kuti awutulutse mzimuwo, koma sanathe.”"},{"book":"Marko","chapter":"9","verse":"19","text":"Yesu anayankha kuti, “Haa! Mʼbado osakhulupirira, kodi ndidzakhala nanu mpaka liti? Mubweretseni kwa Ine mnyamatayo.”"},{"book":"Marko","chapter":"9","verse":"20","text":"Ndipo anamubweretsa kwa Iye. Mzimu woyipawo utaona Yesu, nthawi yomweyo unamukomola mnyamatayo. Anagwa pansi ndi kumagubuduka, ndi kuchita thovu kukamwa."},{"book":"Marko","chapter":"9","verse":"21","text":"Yesu anafunsa abambo a mnyamatayo kuti, “Kodi wakhala chotere nthawi yayitali bwanji?”"},{"book":"Marko","chapter":"9","verse":"22","text":"wakhala ukumuponya pa moto kapena mʼmadzi kuti umuphe. Koma ngati mungathe kuchita kanthu, tichitireni chifundo ndipo mutithandize.”"},{"book":"Marko","chapter":"9","verse":"23","text":"Yesu anati, “ ‘Ngati mungathe!’ Zinthu zonse ndi zotheka kwa iye amene akhulupirira.”"},{"book":"Marko","chapter":"9","verse":"24","text":"Nthawi yomweyo abambo a mwanayo anafuwula kuti, “Ndikhulupirira; thandizani kusakhulupirira kwanga!”"},{"book":"Marko","chapter":"9","verse":"25","text":"Yesu ataona kuti gulu la anthu likuthamangira kumalowo, anadzudzula mzimu woyipawo kuti, “Iwe mzimu wolepheretsa kuyankhula ndi kumva, ndikulamulira tuluka mwa iye ndipo usadzalowenso.”"},{"book":"Marko","chapter":"9","verse":"26","text":"Mzimuwo unafuwula ndi kumugubuduza kwambiri ndipo unatuluka. Mnyamatayo anaoneka ngati mtembo ndipo ambiri anati, “Wafa.”"},{"book":"Marko","chapter":"9","verse":"27","text":"Koma Yesu anamugwira dzanja ndipo anamuyimiritsa, ndipo anayimirira."},{"book":"Marko","chapter":"9","verse":"28","text":"Yesu atalowa mʼnyumba, ophunzira ake anamufunsa ali pa okha kuti, “Kodi ndi chifukwa chiyani ife sitinathe kutulutsa chiwandacho?”"},{"book":"Marko","chapter":"9","verse":"29","text":"Iye anayankha kuti, “Mtundu uwu umatuluka pokhapokha mwapemphera ndi kusala kudya.”"},{"book":"Marko","chapter":"9","verse":"30","text":"Anachoka malo amenewo nadutsa ku Galileya. Yesu sanafune kuti wina aliyense adziwe kumene anali,"},{"book":"Marko","chapter":"9","verse":"31","text":"chifukwa amaphunzitsa ophunzira ake. Anati kwa iwo, “Mwana wa Munthu adzaperekedwa mʼmanja mwa anthu. Adzamupha, ndipo patatha masiku atatu adzauka.”"},{"book":"Marko","chapter":"9","verse":"32","text":"Koma sanazindikire chimene amatanthauza, ndipo anachita mantha kuti amufunse."},{"book":"Marko","chapter":"9","verse":"33","text":"Anafika ku Kaperenawo. Pamene anali mʼnyumba, anawafunsa kuti, “Kodi mumatsutsana chiyani mʼnjira muja?”"},{"book":"Marko","chapter":"9","verse":"34","text":"Koma anakhala chete chifukwa ali mʼnjira amatsutsana za kuti wamkulu kuposa onse ndani."},{"book":"Marko","chapter":"9","verse":"35","text":"Atakhala pansi, Yesu anayitana khumi ndi awiriwo nati, “Ngati wina aliyense afuna kukhala woyamba, ayenera kukhala wotsiriza ndi wotumikira onse.”"},{"book":"Marko","chapter":"9","verse":"36","text":"Anatenga kamwana nakayimiritsa pakati pawo ndipo anawawuza kuti,"},{"book":"Marko","chapter":"9","verse":"37","text":"“Aliyense wolandira mmodzi wa ana angʼono awa mʼdzina langa alandira Ine; ndipo aliyense wolandira Ine salandira Ine koma amene anandituma.”"},{"book":"Marko","chapter":"9","verse":"38","text":"Yohane anati, “Aphunzitsi, tinaona munthu akutulutsa ziwanda mʼdzina lanu ndipo ife tinamuwuza kuti aleke, chifukwa sanali mmodzi wa ife.”"},{"book":"Marko","chapter":"9","verse":"39","text":"Yesu anati, “Musamuletse, palibe amene amachita chodabwitsa mʼdzina langa ndipo kenaka nanena zoyipa za Ine,"},{"book":"Marko","chapter":"9","verse":"40","text":"pakuti aliyense amene satsutsana nafe ali mbali yathu."},{"book":"Marko","chapter":"9","verse":"41","text":"Zoonadi, Ine ndikuwuzani kuti aliyense amene akupatsani chikho cha madzi mʼdzina langa chifukwa ndinu ake a Khristu, sadzataya konse mphotho yake.”"},{"book":"Marko","chapter":"9","verse":"42","text":"“Ndipo ngati wina aliyense achimwitsa mmodzi wa ana angʼono awa amene akhulupirira Ine, kukanakhala bwino kwa iye kuti aponyedwe mʼnyanja atamangiriridwa mwala waukulu mʼkhosi mwake."},{"book":"Marko","chapter":"9","verse":"43","text":"Ngati dzanja lako likuchimwitsa, lidule. Ndi kwabwino kwa iwe kulowa mʼmoyo ndi dzanja limodzi kusiyana ndi kukhala ndi manja awiri ndi kupita ku gehena, kumene moto wake suzima."},{"book":"Marko","chapter":"9","verse":"44","text":"(Kumene mphutsi zake sizifa ndipo moto wake suzima)."},{"book":"Marko","chapter":"9","verse":"45","text":"Ndipo ngati phazi lako likuchimwitsa, lidule. Ndi kwabwino kwa iwe kulowa mʼmoyo olumala kusiyana ndi kukhala ndi mapazi awiri ndi kuponyedwa mu gehena."},{"book":"Marko","chapter":"9","verse":"46","text":"(Kumene mphutsi zake sizifa ndipo moto wake suzima)."},{"book":"Marko","chapter":"9","verse":"47","text":"Ndipo ngati diso lako likuchimwitsa, likolowole. Ndi kwabwino kwa iwe kulowa ufumu wa Mulungu ndi diso limodzi, kusiyana ndi kukhala ndi maso awiri ndi kuponyedwa mu gehena,"},{"book":"Marko","chapter":"9","verse":"48","text":"kumene"},{"book":"Marko","chapter":"9","verse":"49","text":"Aliyense adzayesedwa ndi moto."},{"book":"Marko","chapter":"9","verse":"50","text":"“Mchere ndi wabwino, koma ngati utasukuluka, mungawukoleretsenso bwanji? Mukhale nawo mchere mwa inu nokha, ndipo mukhale pa mtendere wina ndi mnzake.”"}]}