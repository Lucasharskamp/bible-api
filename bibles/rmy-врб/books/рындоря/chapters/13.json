{"data":[{"book":"Рындоря","chapter":"13","verse":"1","text":"Андэ кхандири андэ Антиохия сас пророкоря и сытяримаря: Варнава, Симеоно, саво акхарэнас Нигеро, Луцыё андай Киринея, Манаило, саво выбариля екхэтанэ лэ тетрархоса Иродоса, и Савло."},{"book":"Рындоря","chapter":"13","verse":"2","text":"Екхвар, кала онэ тэлёнас лэ Раести и сас андо посто, Свэнто Духо пхэндя:"},{"book":"Рындоря","chapter":"13","verse":"3","text":"Ай кала прожыле о посто и мангимос, онэ тховдэ пэ лэндэ и васт тай отмукле лэн."},{"book":"Рындоря","chapter":"13","verse":"4","text":"Кала дуй пхрала, бишалдэ Свэнтонэ Духоса, жыле андэ Селевкия, ай котар плывисардэ по Кипро."},{"book":"Рындоря","chapter":"13","verse":"5","text":"Онэ авиле андо Саламино и котэ пхэнэнас лав Дэвлэско андэ иудеёндирэ синагоги. Иоано кадя ж сас лэнца и поможысарэлас лэнди."},{"book":"Рындоря","chapter":"13","verse":"6","text":"Онэ прожыле всаворо острово и авиле андо Пафосо. Котэ онэ дикхле екхэс иудеёс, савэс акхарэнас Вар-Исусо, саво сас чяклуно и хохавно пророко."},{"book":"Рындоря","chapter":"13","verse":"7","text":"Вов сас паша римско проконсуло Сергиё Павло, манушэс баря годяса. Проконсуло акхардя Варнавас и Савлос тай камля тэ ашунэл лав Дэвлэско."},{"book":"Рындоря","chapter":"13","verse":"8","text":"Нэ кадва Элимо (лэско алав пэрэандярэлпэ «чяклуно») терэлас вся, кай тэ отритярэл проконсулос лэ патявимастар."},{"book":"Рындоря","chapter":"13","verse":"9","text":"Тунчи Савло, вов жэ Павло, пхэрдиля Свэнтонэ Духоса, подикхля ворта по Элимо"},{"book":"Рындоря","chapter":"13","verse":"10","text":"тай пхэндя:"},{"book":"Рындоря","chapter":"13","verse":"11","text":"О васт Раеско обрисардо пэр тутэ, ту коравэса и сави-то вряма на авэса тэ дикхэс кхамэско удуд."},{"book":"Рындоря","chapter":"13","verse":"12","text":"Кала о проконсуло дикхля, со тердяпэ, вов дивосайля Раестирэ сытяримасти и патяйля."},{"book":"Рындоря","chapter":"13","verse":"13","text":"Павло и всаворэ, ко сас лэса, плывисардэ андав Пафосо и авиле андэ Пергия, сави сас андэ Памфилия. Котэ о Иоано ашадя лэн и рисайля андо Иерусалимо."},{"book":"Рындоря","chapter":"13","verse":"14","text":"Андай Пергия онэ жыле майдур, андэ писидийско Антиохия. Андэ субота онэ авиле андэ синагога и бэшле."},{"book":"Рындоря","chapter":"13","verse":"15","text":"Тунчи, кала пробиндэ андав Законо и Пророконэн, пхурэдэра синагогако бишалдэ, кай тэ пхэнэн лэнди:"},{"book":"Рындоря","chapter":"13","verse":"16","text":"Павло вщиля, вазгля о васт и пхэндя:"},{"book":"Рындоря","chapter":"13","verse":"17","text":"О Дэл амаро народоско, Израилёско вытидя амарэн дадэн. Вов вазгля лэн, кала онэ сас андо Египтостири пхув, и выандярдя лэн котар зоралэ вастэса."},{"book":"Рындоря","chapter":"13","verse":"18","text":"Саранда бэрша о Дэл додикхэлас пала лэндэ андэ мал."},{"book":"Рындоря","chapter":"13","verse":"19","text":"Вов вымардя андо Ханаано эхта народонэн и отдя лэндирэ пхувья амарэ дадэнди."},{"book":"Рындоря","chapter":"13","verse":"20","text":"Кадя прожыля варикай штар шэла пандэша бэрша. Тунчи вов дэлас лэнди сындомарен жыкай пророко Самуило."},{"book":"Рындоря","chapter":"13","verse":"21","text":"Ай тунчи народо мангля пэсти тхагарас, и Дэл дя лэнди Саулос, шавэс Кишостирэс, андав родо Вениаминоско. Сауло сас тхагараса саранда бэрша."},{"book":"Рындоря","chapter":"13","verse":"22","text":"Тунчи о Дэл зля лэ Саулос пав тхагаримос и тховдя Давидос. И пхэнэлас пала лэстэ: «Мэ аракхлем Давидос, шавэс Иесеёстирэс. Вов Манди кав води, и вов терэла вся, со Мэ камав»."},{"book":"Рындоря","chapter":"13","verse":"23","text":"Сар о Дэл и солахадя, Вов дя лэ Израилёсти андав родо Давидоско Фэрисаримарес Исусос."},{"book":"Рындоря","chapter":"13","verse":"24","text":"Жыкай вряма, кала авиля Исусо, Иоано акхарэлас всаворо народо Израилёско тэ каисавэн тай тэ болэнпэ."},{"book":"Рындоря","chapter":"13","verse":"25","text":"Кала Иоано пэрэашэлас тэ терэл пэстири бути, вов пхэндя: «Пала кастэ тумэ ман прилэн? Мэ на Вов. Нэ палал мандэ жал Кодва, Савэстэ мэ на ашав тэ роспхандав Лэсти пэрналэ»."},{"book":"Рындоря","chapter":"13","verse":"26","text":"Пхралалэ, бэяцэ Авраамостирэ родостар и кола, савэ даран Дэвлэстар! Кадва лав фэрисаримаско сас бишалдо амэнди!"},{"book":"Рындоря","chapter":"13","verse":"27","text":"Кола, ко жувэлас андо Иерусалимо, и лэндирэ пхурэдэра на ужангле Лэс. Онэ сындосардэ Лэс и калэса тердэ кода, со пхэнэнас лава пророкондирэ, савэ бинэнпэ кажно суботнё дес."},{"book":"Рындоря","chapter":"13","verse":"28","text":"Онэ на аракхле андэ Лэстэ нисави ужылимос, пала со Лэс тэ умарэн, нэ всаекх вымангле Пилатостар, кай Лэс тэ умарэн."},{"book":"Рындоря","chapter":"13","verse":"29","text":"Кала онэ тердэ кода, со пала Лэстэ сас пистросардо, онэ злинэ Лэс пав трушул и тховдэ андо склэпо."},{"book":"Рындоря","chapter":"13","verse":"30","text":"Нэ о Дэл жундярдя Лэс андай мулэ."},{"book":"Рындоря","chapter":"13","verse":"31","text":"И бут деса кола, савэ авиле Лэса Галилеятар андо Иерусалимо, дикхле Лэс. Ай икхатар онэ допхэнэн када англай мануша."},{"book":"Рындоря","chapter":"13","verse":"32","text":"Кадя ж и амэ икхатар роспхэнас тумэнди Радосаво Лав: кода, пала со о Дэл дя лав амарэнди дадэнди,"},{"book":"Рындоря","chapter":"13","verse":"33","text":"Вов тердя важ амэнди, лэндирэ бэяцэ, кала жундярдя Исусос андай мулэ. Сар андо дуйто псалмо пистросардо:"},{"book":"Рындоря","chapter":"13","verse":"34","text":"Ай пала кода, со о Дэл жундярдя Лэс андай мулэ, кадя со Лэско тило никала на дикхэла прахо, Вов пхэндя кадя:"},{"book":"Рындоря","chapter":"13","verse":"35","text":"И андэ авэр тхан Вов пхэндя:"},{"book":"Рындоря","chapter":"13","verse":"36","text":"Давидо андэ пэстири вряма терэлас бути пай воля лэ Дэвлэстири, нэ вов муля, и лэс гарадэ лэстирэ дадэнца, и тило лэско ашыля прахоса."},{"book":"Рындоря","chapter":"13","verse":"37","text":"Нэ Кодва, Кас о Дэл жундярдя андай мулэ, на ашыля прахоса."},{"book":"Рындоря","chapter":"13","verse":"38","text":"Пхрала, колэсти мэ камав, кай тумэ тэ жанэн, со черэз Исусос тумэнди роспхэнэлпэ эртисаримос лэ бэзэхэндар. Андо Законо Моисеёско на сас зор тэ терэл тумэн жужэнца,"},{"book":"Рындоря","chapter":"13","verse":"39","text":"нэ всаворо, ко патяла андо Исусо, авэла жужо."},{"book":"Рындоря","chapter":"13","verse":"40","text":"Дикхэн, кай тумэнца тэ на терэлпэ кода, пала со пхэнэнас пророкоря:"},{"book":"Рындоря","chapter":"13","verse":"41","text":"«Подикхэн кола, ко асанпэ,"},{"book":"Рындоря","chapter":"13","verse":"42","text":"Кала Павло и Варнава выжанас андай синагога, лэн мангле тэ дэн дума пала када андэ авэр субота."},{"book":"Рындоря","chapter":"13","verse":"43","text":"Мануша розжылепэ, нэ бут иудеёря и прозелиторя, савэ тэлёнас лэ Дэвлэсти, жыле палав Павло и Варнава, савэ умангэнас лэн, соб онэ тэ ашэнпэ андо мищимос лэ Дэвлэско."},{"book":"Рындоря","chapter":"13","verse":"44","text":"Андэ авэр субота стидиля всаворо форо, кай тэ ашунэн лав Раеско."},{"book":"Рындоря","chapter":"13","verse":"45","text":"Кала иудеёря дикхле скачи манушэн, онэ фартэ холяйле и линэ тэ акушэн Павлос."},{"book":"Рындоря","chapter":"13","verse":"46","text":"Нэ Павло и Варнава пхэндэ лэнди бидарако:"},{"book":"Рындоря","chapter":"13","verse":"47","text":"Кадя припхэндя амэнди о Рай:"},{"book":"Рындоря","chapter":"13","verse":"48","text":"Кала найиудеёря ашундэ када, онэ радонаспэ и лашарэнас лэ Раес пала Лэско лав, и всаворэ кола, савэ сас вытидэ важ вакоско жувимос, патяйле."},{"book":"Рындоря","chapter":"13","verse":"49","text":"Лав Раеско розжыляпэ пай всавори кодья пхув."},{"book":"Рындоря","chapter":"13","verse":"50","text":"Нэ иудеёря подмардэ жувлян андай пативалэ йиря и пхурэдэрэн андав форо и кола линэ тэ гонин Павлос и Варнавас и вытрадэ лэн андав лэнго тхан."},{"book":"Рындоря","chapter":"13","verse":"51","text":"Тунчи онэ обмардэ о прахо пай пэстирэ пэрнэ и жыле андэ Икониё."},{"book":"Рындоря","chapter":"13","verse":"52","text":"Сытярнэ ж пхэрдёнас лошаса и Свэнтонэ Духоса."}]}