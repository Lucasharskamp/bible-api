{"data":[{"book":"ପ୍ରକାଶିତ","chapter":"9","verse":"1","text":"ତାନିୱେନ୍‌କା ପାଚ୍‌ ନମ୍ୱର୍‌ତି ଦୁତ୍‍ ମୋରି ଉକୁତାତ୍ ମାରି ନାନୁ ସୁଡ଼ୁତା, ଦାପେ ଦାପେ ବାଦଡ଼ତାନ୍ ଉଣ୍ତ୍ରି ସୁକା ଆରିଜି ଦେସ୍‍ ମୁସୁକୁ ଆର୍‌ତାତ୍‌ । ତାନିଙ୍ଗ୍‌ ପାତାଲ୍‍ପୁର୍‌ତି କୁସିକାଣ୍ତି ସିଆୟ୍‌ଆତାମାରାତ୍‌ ।"},{"book":"ପ୍ରକାଶିତ","chapter":"9","verse":"2","text":"ୱାଦ୍‌ ୱାଜି ପାତାଲ୍‍ତି ସେର୍‍ଲା ରେତିଦାପ୍ରେ ଉନ୍‌ଡ୍ରି ପେରି ବାଟିଦାନ୍‌ ସୋସିମାନି ଗୋଇ ୱାଜା ପାତାଲ୍‍ତି କୁଣ୍ତୁତାନ୍‌ ସିକାଟି ଗୋଇ ସତାତ୍ ମାରି ଆୟା ଗୋଇ ଉଣ୍ତିଙ୍ଗ୍ ୱେଡ଼ା ନି ବାଦଡ଼ ସିକାଟି ଆତାତ୍‌ ।"},{"book":"ପ୍ରକାଶିତ","chapter":"9","verse":"3","text":"ମାରି ଆୟା ଗୋଇଦାନ୍ ମାଡ଼ିମାଉକୁ ସୋସି ଦୁନିଆଦୁ ୱିଜୁ ତରିନ୍‌ ଆତେ । ୱାକ୍ ସର୍‍କୁପି ସାକ୍ତି ୱାଜା ସାକ୍ତି ସିଆୟ୍‌ଆତାତ୍‌ ।"},{"book":"ପ୍ରକାଶିତ","chapter":"9","verse":"4","text":"ଦୁନିଆଦି ଲାଟା, ମାରାକ୍ ବା ଆମାଇନି ଜିନିମାରାନ୍‌ତିଙ୍ଗ୍‌ ନାଷ୍ଟୁ କିଏଣ୍‌ଗା ଏମେୱାରି କାପାଲ୍‌ତୁ ମାପୁରୁଦି ଟାପ୍‌ତି ସିନା ସିଲେତାତ୍, କେବଲ୍‌ ଆୟାୱାରିଙ୍ଗ୍‌ କାସ୍ଟୁ ସିନି ଉଣ୍ତିଙ୍ଗ୍ ଆୟା ମାଡ଼ିମାଉକୁ ୱାତେ ମାରେଏ ।"},{"book":"ପ୍ରକାଶିତ","chapter":"9","verse":"5","text":"ମାରି ୱାରିଙ୍ଗ୍‌ ସାପିସ୍‍କିଏଣ୍‌ଗା ପାସ୍‌ଗୋଟା ଲେଜୁକୁ ସାନ୍ଦି କେବଲ୍‌ କାସ୍ଟୁ ସିଦେଙ୍ଗ୍‌ ମାଡ଼ିମାଉକୁ ଅଦିକାର୍ ପୋଇତେମାରେଏ । ସର୍‍କୁପି ଲୋକ୍‌ତିଙ୍ଗ୍‌ କାଟ୍‌ତିଙ୍ଗ୍‌ ଏଣ୍ତେସ୍‌ ୱିସାମ୍‌ ଆନାତ୍‌, ଇୟା ୱିସାମ୍ ଆୟାୱାଜା ଆନାତ୍‌ ।"},{"book":"ପ୍ରକାଶିତ","chapter":"9","verse":"6","text":"ଆୟା ବେଡ଼ାଦି ଲୋଇ କାସ୍ଟୁପୋଇନି ଲୋକୁ ସାନିତାନିଙ୍ଗ୍ ପୋ‌ୟ୍‌ନାର୍‌, ମାତର୍‌ ପୋଇଦେଙ୍ଗ୍‌ ଆଟ୍‌ଏତାର୍‌ । ୱାର୍‌ ସାଦେଙ୍ଗ୍‌ ବଦା କିନାର୍‌, ମାତର୍‌ ସାନିକା ୱାରି ଲାକ୍‌ତୁରାନ୍ ଉର୍‍କୁତାତ୍‌ ।"},{"book":"ପ୍ରକାଶିତ","chapter":"9","verse":"7","text":"ମାଡ଼ିମାଉକୁୱିଜୁ ଜୁଦ୍‍କିନି ଉଣ୍ତିଙ୍ଗ୍ ତିଆର୍‌ଆତିମାନି ଗଡ଼ା ୱାଜା ତୋର୍‌ଜିମାରେ । ୱାନିକା ତାଲେକାଙ୍ଗ୍‌ ବାଙ୍ଗାଁରାମ୍‍ତି ମୁକୁଟ୍ ୱାଜା ତର୍‌ଜିମାରାତ୍ । ୱାନିକା ମୋକମ୍‌ ଲୋକା ମୋକମ୍‌ ୱାଜା,"},{"book":"ପ୍ରକାଶିତ","chapter":"9","verse":"8","text":"ଆଇମେକା କୁକୁଟି ୱାଜା ୱାନିକା କୁକୁଟି ମାରାତ୍‌, ୱାନିକା ପାଲୁକୁ ପାର୍ଟାନରେସ୍‌ ପାଲୁକୁ ୱାଜା ମାରେଏ ।"},{"book":"ପ୍ରକାଶିତ","chapter":"9","verse":"9","text":"ତାମେ ବକାଦୁ ଲୁହା ସାଜୁ ନାନି ଇନି ଜିନିସ୍‍ ପିଡ଼ିଗିତା ମାର୍ହାତ୍‍ ମାରି ରତ ନି ଜୁଦ୍‍ବାଡିଦୁ ଉର୍‍କିସିମାନି ନାଣ୍ତ ଗଡ଼େଙ୍ଗାଁ ଆଉଲି ୱାଜା ତାମେକା ଡ଼େଣେଙ୍ଗାଁ ଆଉଲି ସୋସିମାରାତ୍ ।"},{"book":"ପ୍ରକାଶିତ","chapter":"9","verse":"10","text":"ସର୍‍କୁପିଙ୍ଗାଁ ୱାଜା ତାମେକା ତକେଙ୍ଗ୍ ମାରି ୱିସାମ୍‍ମାର୍ହାତ୍ । ଆୟା ତକାଦାନ୍‍ ପାସ୍‍ଗୋଟା ଲେଜୁକୁ ସାନ୍ଦି ଲୋକାଙ୍ଗ୍ କାସ୍ଟୁ ସିନି ଉଣ୍ତିଙ୍ଗ୍‌ ୱାକ୍ ସାକ୍ତି ପୋଇତେମାର୍‍ଏ ।"},{"book":"ପ୍ରକାଶିତ","chapter":"9","verse":"11","text":"ତାମେକା ମୁସୁକୁ ଅରେନ୍‌ ରାଜା ସାସନ୍ କିଜିନାନ୍ । ୱାନ୍‌ ପାତାଲ୍‍ତୁ ଦାୟିତଦୁ ମାନି ଅରେନ୍‌ ଦୁତ୍‍ । ଏବ୍ରି ବାସାଦାନ୍ ତାନି ଦରୁ ଆବାଦନ୍; ଗ୍ରିକ୍‌ ବାସାଦାନ୍ ଆୟା ଦରୁ ଆଜିନାତ୍, ଆପୋଲ୍ଲୀୟନ୍ । ଆମାତାନି ଦରୁ ଦଂସକିନିକାତ୍‍ ।"},{"book":"ପ୍ରକାଶିତ","chapter":"9","verse":"12","text":"ସୁଡ଼ୁଦୁ, ପାର୍‍ତୁମ୍‍ କାସ୍ଟୁଦୁକ୍ ୱିଜିତା ସୋରାତ୍ । ତେନିୱେନ୍‌କା ମାରି ରୁଣ୍ତି ବୟ୍‌ଙ୍କାର୍‌ତି କାସ୍ଟୁ ୱାଜିନାତ୍ ।"},{"book":"ପ୍ରକାଶିତ","chapter":"9","verse":"13","text":"ତେନିୱେନ୍‌କା ସୋଅ ନମ୍ୱର୍‌ତି ଦୁତ୍‍ ତାନି ମୋରି ଉକୁନି ଦାପେ ମାପୁରୁଦି ଆଗିଡ଼ି ମାନି ବାଙ୍ଗାଁରାମ୍ ବେଦିଦି ନାଲିଗି କନାଦାନ୍ ନାନୁ ଉଣ୍ତ୍ରି ବଲ୍‍ ୱେର୍‌ଆ ।"},{"book":"ପ୍ରକାଶିତ","chapter":"9","verse":"14","text":"ଆୟା ମରି ଆସ୍‌ତିମାନି ସୋଅ ନମ୍ୱର୍‌ତି ଦୁତ୍‍ତିଙ୍ଗ୍‌ ଆଦେସ୍‌ ସିତାତ୍‌, “ୟୁପ୍ରେଟିସ ପେରିଗାଡା ଲାକୁତୁ ବନ୍ଦି ଆତିମାନି ନାଲ୍‍ଗି ଦୁତକାଙ୍ଗ୍‌ ଡ଼ିସ୍‍ତୁ ।”"},{"book":"ପ୍ରକାଶିତ","chapter":"9","verse":"15","text":"ଆର୍‌ତିଙ୍ଗ୍‌ ଇୟା ବାର୍ସେକ୍‌, ଲେଜୁ, ଦିନ୍‌ ମାରି ବେଡ଼ାଦୁ, ୱିଜୁ ଲୋକା ଜାତିଦି ମୁଣ୍ତ୍ରି ବାଗ୍‍ତାନ୍‍ ଉଣ୍ତ୍ରି ବାଗ୍‍ ଲୋକାଙ୍ଗ୍‌ ସାପିସ୍‍କିନି ଉଣ୍ତିଙ୍ଗ୍‌ ତିଆର୍‍ ଆଜିମାନି ଆୟା ନାଲିଗି ଦୁତ୍‍କାଙ୍ଗ୍‌ ଡ଼ିସ୍‍ତା ସିତାର୍ ।"},{"book":"ପ୍ରକାଶିତ","chapter":"9","verse":"16","text":"ମାରି ନାନୁ ସୁଡୁତା, ଉଣ୍ତ୍ରି ଦଲ୍‍ତି ଗଡ଼େଙ୍ଗାଁସାଲାକିନି ସୌନ୍ୟଦଲ୍ । ୱାରି ଇସାବ୍‌ ୨,୦୦୦୦୦ ଲକ୍ୟ ଇଜି ନାଙ୍ଗିଁ ୱେର୍‌ତାସିତାର୍ ।"},{"book":"ପ୍ରକାଶିତ","chapter":"9","verse":"17","text":"ମାରି ନାନୁ ଦର୍ସନତୁ ଗଡ଼ା ନି ତାମେ ସାଲାକିନିୱାରିଙ୍ଗ୍‍ଁ ଇୟାୱାଜା ସୁଡୁତା, ୱାରି ବକାସାଜୁ ସିସୁ ୱାଜା ନେତେର୍ ରଙ୍ଗ୍‍, ନିଳକାନ୍ତ ମଣି, ୱାଜା ନିଡ଼ି ମାରି ଗନ୍ଧକ ୱାଜା ଗେର୍‍କା ରଙ୍ଗ୍‍ ମାରାତ୍ । ଗଡ଼େଙ୍ଗ୍‍ଁ ନରେସ୍‍ ୱାଜା ତାଲାମାରାତ୍ ମାରି ତାମେ ୱେୟୁଦାନ୍‍ ସିସୁ, ଗୟି ନି ଗନ୍ଧକ ସତାତ୍‍ ।"},{"book":"ପ୍ରକାଶିତ","chapter":"9","verse":"18","text":"ୱାରି ୱେୟୁଦାନ୍ ସନି ସିସୁ, ଗୋଇ ମାରି ଗନ୍ଧକ ୱାଜା ଇୟା ମୁଣ୍ତ୍ରି କାସ୍ଟୁଦାନ୍‍ ମୁଣ୍ତ୍ରି ବାଗ୍‍ତାନ୍‍ ଉଣ୍ତ୍ରି ବାଗ୍‍ ଲୋକାଙ୍ଗ୍‍ଁ ସାପିସ୍‍କିତାର୍‍ ।"},{"book":"ପ୍ରକାଶିତ","chapter":"9","verse":"19","text":"ଗଡ଼େଙ୍ଗାଁ ସାକ୍ତି ତାମେ ୱେୟୁଦୁ ନି ତକାଦୁ ମାର୍ହାତ୍‍ । ତାମେକା, ତକେଙ୍ଗ୍, ତାଲେକ୍ ମାନି ସାରାସ୍ ୱାଜା ମାରି ଆବେଟ୍‌କୁ ୱାକ୍ ଲୋକାଙ୍ଗ୍‌ ଡାକ୍‌ସିମାରେଏ ।"},{"book":"ପ୍ରକାଶିତ","chapter":"9","verse":"20","text":"ମର୍‍ଡିଦାନ୍ ସାଏଣ୍ତା ତେବାତି ଲୋକୁ ଜାତିଦି, ଇନିକା ବା ବାଦେଲେ ଆଏତାତ୍‍ । ୱାର୍‌ ଦୁବେଆଙ୍ଗ୍‍ଁ ପୁଜାକିଦେଙ୍ଗ୍‍ ଡ଼ିସ୍‍ଏତାର୍ । ମାରି ସୁଡ଼ୁଦେଙ୍ଗ୍‌, ୱେନ୍‍ଡ୍ରେଙ୍ଗ୍‍ଁ ମାରି ବୁଲାଦେଙ୍ଗ୍‍ ଆଟ୍‍ଇକା ବାଙ୍ଗାଁରାମ୍, ୱେଣ୍ତି, ପିତଲ୍‌, କାଲୁ ନି ୱେର୍‍ଗୁଦାନ୍‍ ତିଆର୍ ଆତିମାନି ଦିୟାମ୍‍କାଙ୍ଗ୍‍ଁ ପୁଜା କିନିକା ଡ଼ିସ୍‍ଏତାର୍ ।"},{"book":"ପ୍ରକାଶିତ","chapter":"9","verse":"21","text":"ୱାର୍‌ ମୋନ ଡ଼େପ୍‍ଏଣ୍ତା ଲୋକ୍‌ସାପିସ୍‍ନିକା, ଗୁଣିଆ ବିଦ୍ୟା, ଦାରିପାଣିକିନିକା ମାରି ଡଙ୍ଗାଁକିନି ବୁଦିଦୁ ମୁଜିତାମାରାର୍ ।"}]}