{"data":[{"book":"Sams-Zgame","chapter":"3","verse":"1","text":"Ra Anumzamoka ha' vahenimo'za ome ra hu'za hara hunantazanki ko! Rama'a vahe'mo'za oti'za hara renantaze!"},{"book":"Sams-Zgame","chapter":"3","verse":"2","text":"Rama'a nagrikura hu'za, Anumzamo'a agura ovazigahie hu'za nehaze."},{"book":"Sams-Zgame","chapter":"3","verse":"3","text":"Hianagi kagra Ra Anumzamoka maka kaziga hankoni'gna hunka manigaginantenka, ra nagia nenaminka naza hanke'na hara zamagate'neroe."},{"book":"Sams-Zgame","chapter":"3","verse":"4","text":"Hagi Ra Anumzamo'ma nzama hinogu'ma krafage hu'na ke'zatugeno'a, ruotge agona'aretira antahinami'ne."},{"book":"Sams-Zgame","chapter":"3","verse":"5","text":"Navura mase so'e hute'na onetue, na'ankure Ra Anumzamo'a kegava hunenante."},{"book":"Sams-Zgame","chapter":"3","verse":"6","text":"Hanki rama'a 10tauseni'a ha' vahe'mo'zama maka kazigati'ma eme navazagi kagisazana, nagra korora zamagrikura osugahue."},{"book":"Sams-Zgame","chapter":"3","verse":"7","text":"Ra Anumzamoka, otio! Nagri Anumzamoka nagu'vazio! Ha' vahe'ni'aramina zamerage rupro hunka nezmahenka, kefo avu'ava'ma nehia vahera zamave rutafrinka zamaho."},{"book":"Sams-Zgame","chapter":"3","verse":"8","text":"Vahe'ma agu'vazi zana Ra Anumzamofompi me'ne. Hagi kagri asomu'mo'a, kagri vahepi megahie."}]}