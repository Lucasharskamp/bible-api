{"data":[{"book":"Luka","chapter":"20","verse":"1","text":"Jek đes dok o Isus sikavelas e theme ando Hramo thaj navestilas e Bahtali nevimata, aviline leste e šorvale rašaja, e sikavne e Mojsiješće zakonestar thaj vi aver e židovske starešine"},{"book":"Luka","chapter":"20","verse":"2","text":"thaj phučline les: “Phen amenđe ko dija tut vlast te ćeres godova? Ko ovlasitisarda tut pale godova?”"},{"book":"Luka","chapter":"20","verse":"3","text":"A o Isus phendas: “Phučava me tumen. Phenen manđe:"},{"book":"Luka","chapter":"20","verse":"4","text":"Dali o Del phenda e Jovanošće te bolel e manušen, ili e manuša phendine lešće te ćerel godova?”"},{"book":"Luka","chapter":"20","verse":"5","text":"A von počnisardine te raspravin pes maškar peste: “Te phendam katar o Del, phenela amenđe sostar askal či paćaine lešće?"},{"book":"Luka","chapter":"20","verse":"6","text":"A te phendam katar o manuš, sa o them čhudelape barenca pe amende dok či mudaren men. Kaj o them paćal kaj sas o Jovano proroko.”"},{"book":"Luka","chapter":"20","verse":"7","text":"Zato phendine e Isusešće kaj či džanen kastar avilo e Jovanesko autoriteto te bolel."},{"book":"Luka","chapter":"20","verse":"8","text":"A o Isus phendas lenđe: “Askal ni me tumenđe či phenava katar man vlast!”"},{"book":"Luka","chapter":"20","verse":"9","text":"Pale godova o Isus phendas e themešće akaja usporedba: “Varesavo manuš zasadisardas o vinograd thaj iznajmisarda les e vinogradarenđe. A askal otputuisarda pe lungo vrjama."},{"book":"Luka","chapter":"20","verse":"10","text":"Kana avili e vrjama pale berba, bičhaldas pire slugo ke vinogradarja te kušen lesko deo savo bijandas e drak. Ali e vinogradarja mardine les thaj bičhaldine le palpale čuče vastenca."},{"book":"Luka","chapter":"20","verse":"11","text":"Pe godova vo bičhalda lenđe aver slugo. Ali von vi godole mardine, mardine muj lestar thaj bičhaldine le palpale čuče vastenca."},{"book":"Luka","chapter":"20","verse":"12","text":"Bičhaldas lenđe vi e trito. A von vi les izranisardine thaj tradine les."},{"book":"Luka","chapter":"20","verse":"13","text":"Pe godova o gospodari e vinogradesko phendas: ‘So te ćerav? Bičhalava lenđe mungre voljeno čhaves. Les valda poštuina kaj si mungro čhavo.’"},{"book":"Luka","chapter":"20","verse":"14","text":"Ali kana e vinogradarja dikhline e čhaves, počnisardine te ćeren svato maškar pende: ‘Akava si o nasledniko. Ajde te mudaras les thaj o naslestvo avela amaro.’"},{"book":"Luka","chapter":"20","verse":"15","text":"Tradineles avri andar o vinogrado thaj mudardine les."},{"book":"Luka","chapter":"20","verse":"16","text":"Avela thaj mudarela godole vinogradaren, a o vinograd dela aver vinogradarenđe ando najam.”"},{"book":"Luka","chapter":"20","verse":"17","text":"A o Isus lačhe dikhlas pe lende thaj phendas: “A so askal značil okova odlomko savo ramol ando Sveto lil:"},{"book":"Luka","chapter":"20","verse":"18","text":"Te pelo vareko pe godova bar, avela smrskome thaj te pelo o bar pe varekaste, zgnječila les.”"},{"book":"Luka","chapter":"20","verse":"19","text":"E sikavne e Mojsiješće zakonestar thaj e šorvale rašaja kamline odma te astaren les kaj lačhe džangline kaj godoja usporedba odnosilpe pe lende, ali daranas katar o them."},{"book":"Luka","chapter":"20","verse":"20","text":"Katar askal počnisardine te vrebin les thaj bičhaldine e špijunen save ćerenas pe kaj si iskrene te šaj optužin e Isuse kaj phenda vareso bilačhe thaj te predain les e rimske upravitelješće."},{"book":"Luka","chapter":"20","verse":"21","text":"Thaj phučline e Isuse: “Sikavneja! Džanas kaj phenes čačipe thaj sikaves ispravno, thaj či dićhes ko si ko, nego čačes sikaves e Devlesko drom."},{"book":"Luka","chapter":"20","verse":"22","text":"Phen amenđe dali trubul te amen e židovurja das e carošće o porez ili te či das?”20,22 Nadisajle kajo Isus phenela ili “ej” ili “na”. Ako phenel “ej,” askal e židovurja aviline sas holjarike pe leste kaj phenel lenđe te poćinen o porez e aver vlastenđe. Ako phenel “na,” askal e rimske vođe šaj phendine e Rimnjanenđe kaj o Isus sikavel e manušen te prekršin o rimsko zakon."},{"book":"Luka","chapter":"20","verse":"23","text":"A o Isus dikhlas kaj kamen te astaren les ande zamka thaj phendas lenđe:"},{"book":"Luka","chapter":"20","verse":"24","text":"“Sikaven manđe jek lovoro saveja poćinelpe o porez.20,24 Ando original ramol: “denar”. Kašći si akaja slika thaj potpis pe leste?”"},{"book":"Luka","chapter":"20","verse":"25","text":"“Askal den e carošće so si e carosko, a e Devlešće so si e Devlesko.”"},{"book":"Luka","chapter":"20","verse":"26","text":"Gajda naštik arakhline doš ande okova so o Isus phenda anglo them, nego ačhiline zadivime lešće naukava thaj ačhiline bi alavesko."},{"book":"Luka","chapter":"20","verse":"27","text":"Askal aviline leste varesave saduceja,20,27 saduceja Vodećo židovsko versko thaj političko skupina. Prihvatisardine samo prve pandž knjiga andar o Purano zavjet thaj či paćanas ando trajo posle o smrto. save phenen kaj khonik či uštela andar e mule. Thaj phučline e Isuse:"},{"book":"Luka","chapter":"20","verse":"28","text":"“Sikavneja, o Mojsije dijamen o zakon prema savo, ako mulo varekasko phral saves sas romnji, a nas les čhavra, neka lesko phral lel lešće romnja sar voj bijandas lešće čhavo savo nasledila e imovina okolešći savo mulo thaj te inđarel lesko prezime.20,28 Ando original ramol: “thaj vazdel potomstvo pire phralešće.”"},{"book":"Luka","chapter":"20","verse":"29","text":"Gajda sas efta phral. Prvo phral oženisajlo thaj mulo, a nas les čhave."},{"book":"Luka","chapter":"20","verse":"30","text":"Aver phral oženisajlo lešće romnjasa ali vi vo mulo,"},{"book":"Luka","chapter":"20","verse":"31","text":"askal o trito thaj gajda vi sa efta muline, a či mukline čhavra."},{"book":"Luka","chapter":"20","verse":"32","text":"Po krajo muli vi e romnji."},{"book":"Luka","chapter":"20","verse":"33","text":"Kašći romnji askal voj avela kana e manuša uštena andar e mule kana sas romnji sa efta phralenđi?”"},{"book":"Luka","chapter":"20","verse":"34","text":"O Isus phendas lenđe: “E manuša akale themešće udainape thaj ženinape."},{"book":"Luka","chapter":"20","verse":"35","text":"Ali okolen saven o Del dićhel kaj si dostojne te ušten andar e mule thaj traina ande okova them savo avela, či ženinape niti udainape."},{"book":"Luka","chapter":"20","verse":"36","text":"Von majbut naštik ni merena, kaj avena slične sar e anđelurja. Von si čhave e Devlešće kaj vo bolda len palpale andar e mule."},{"book":"Luka","chapter":"20","verse":"37","text":"A kaj e mule uštena, godova čak vi o Mojsije potvrdisardas ando odlomko po than kaj phabolas o grmo kaj e Gospode akhardas e Avramešće Devleja e Isakošće Devleja thaj e Jakovešće Devleja dumut nakon so von muline."},{"book":"Luka","chapter":"20","verse":"38","text":"A o Del naj Del e mulengo nego o Del e džudengo, kaj si savora ande leste džude.”20,38 Pošto akala manuša fizički muline, von moraš te aven još uvek duhovno džude. Aver alavenca: “nego o Del okolen kasko si duho još džudo, vi ako si lenđe telurja možda mule kaj lengo duho još trail ande Devlešći prisutnosti.”"},{"book":"Luka","chapter":"20","verse":"39","text":"Pe godova phendine lešće varesave sikavne e Mojsiješće zakonestar: “Sikavneja! Lačhe phendan!”"},{"book":"Luka","chapter":"20","verse":"40","text":"Thaj majbut či usudisajle khanči te phučenles."},{"book":"Luka","chapter":"20","verse":"41","text":"Askal o Isus phučla len: “Sostar phenelpe kaj si o Hristo samo potomko e caresko Davidesko?"},{"book":"Luka","chapter":"20","verse":"42","text":"Pa korkoro o David phenel ande knjige e psalmurja:"},{"book":"Luka","chapter":"20","verse":"43","text":"dok či položiv e dušmajen ćiren tale ćire pungre!’"},{"book":"Luka","chapter":"20","verse":"44","text":"Korkoro o David akhardas les pire Gospodeja. Sar askal avilosas samo lesko potomko?”20,44 Pošto o David phendas kaj si o Mesija lesko “Gospod”, godova značil kaj si o Hristo majbaro katar o David, thaj naj samo e Davidosko potomko."},{"book":"Luka","chapter":"20","verse":"45","text":"Askal anglo sa o them, o Isus phendas pire učenikonenđe:"},{"book":"Luka","chapter":"20","verse":"46","text":"“Lentumen sama katar e sikavne e Mojsiješće zakonestar, save volin te phiravenpes ande lundže haljine, volin te e manuša pozdravin len pe javne thana, thaj te bešen pe prve thana ande sinagoge, thaj e počelja pe gozbe."},{"book":"Luka","chapter":"20","verse":"47","text":"Bi ladžavesko len katar e udovice okova so silen thaj hohamne molinpe dugo e Devlešće. Von avena majstrogo osudime.”"}]}