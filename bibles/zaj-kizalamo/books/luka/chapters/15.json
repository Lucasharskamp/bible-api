{"data":[{"book":"LUKA","chapter":"15","verse":"1","text":"Zua dimwe wawila kodi bwando na wanhu wayagwe wene vilozo weza kumtegeleza Yesu."},{"book":"LUKA","chapter":"15","verse":"2","text":"Mafalisayo na wafundiza Malagizo ga Musa wasonga kutwanganika, wolonga, “Munhu ino kowabokela wanhu wali na vilozo na hata kuja nao!”"},{"book":"LUKA","chapter":"15","verse":"3","text":"Avo Yesu kawalongela hala dino."},{"book":"LUKA","chapter":"15","verse":"4","text":"“Tutende munhu imwe mmwanza wenu kana ng'hondolo mia, abaho, ng'hondolo imwe kapotela, kotendaze? Kowaleka waja iwang'hondolo malongo tisa na tisa muluwala na kuchola kumzahila ija yapotele mbaka yamone."},{"book":"LUKA","chapter":"15","verse":"5","text":"Yahamona, kodeng'helela ng'hani avo kompapa mmaega"},{"book":"LUKA","chapter":"15","verse":"6","text":"na kum'bweza ukae. Abaho, kowakema hamoja wambwiga zake na wanhu wa mzing'anda za habehi na kuwalongela, ‘Nodeng'ha ng'hani kwavija nimona ng'hondolo wangu yapotele, avo izoni tudeng'he chose!’"},{"book":"LUKA","chapter":"15","verse":"7","text":"Avo nowalongela, kowa na ndeng'helelo ng'hulu kuulanga avija munhu imwe yali na vilozo yahaleka vilozo vake, kubanza wanhu malongo tisa na tisa walibule vilozo na hawalonda kuleka vilozo vao."},{"book":"LUKA","chapter":"15","verse":"8","text":"“Ama tulonge mtwanzi imwe kana hela15:8 Hela imwe ikala iliha sang'hano ya zua dimwe. longo dimwe, abaho, kasa hela imwe, kotendaze? Kobwinha kiwenge na kufagila ng'anda yake na kulolesa kila hanhu mbaka yayone."},{"book":"LUKA","chapter":"15","verse":"9","text":"Yahayona, kowakema hamoja wambwiga zake na wanhu wa mzing'anda za habehi na kuwalongela, ‘Nodeng'helela ng'hani kwavija niyona ihela inyasile. Izoni tudeng'he tose!’"},{"book":"LUKA","chapter":"15","verse":"10","text":"Avo nowalongela, vivija wasenga wa Mulungu wa kuulanga wodeng'ha avija munhu imwe yali na vilozo yahaleka vilozo vake.”"},{"book":"LUKA","chapter":"15","verse":"11","text":"Yesu kagendelela kulonga, “Kukala na munhu imwe yakalile na wana wabili wambigalo."},{"book":"LUKA","chapter":"15","verse":"12","text":"Imdodo kamulongela tataake, ‘Tata, ngwelela uhazi wangu sambisambi.’ Avo ija imunhu kawagolela mali gake wanage wose wabili."},{"book":"LUKA","chapter":"15","verse":"13","text":"Mkipigiti kiguhi ija imwanage imdodo kaguza vinhu vake vose, kasegela hakae na izihela. Kachola isi ya kutali, ako kwayasile hela zake mmbuli za mzanyamzanya."},{"book":"LUKA","chapter":"15","verse":"14","text":"Viyamambukize vinhu vose, ingila nzala mpamanho muisi ija yose, avo kasonga kuzahila vinhu vakuja."},{"book":"LUKA","chapter":"15","verse":"15","text":"Avo kachola kusang'hanika ha munhu imwe mwenekae wa isi ija, na heyo kamgala kumgunda wake yakemilize mitumbi."},{"book":"LUKA","chapter":"15","verse":"16","text":"Kasulukila kuigutiza na mikamhi iidile imitumbi, na haduhu munhu yamgwelele kinhu chochose."},{"book":"LUKA","chapter":"15","verse":"17","text":"Ngelegeza zinogile vuzimwizile, kalonga mmoyo wake, ‘Wasang'hana wangahi wa tataangu woja na kusigaza, ila nie hano nofa nzala!"},{"book":"LUKA","chapter":"15","verse":"18","text":"Nosegela nibweleganye ha tataangu nikamulongele, “Tata, niloza ha Mulungu na hamwako gweye."},{"book":"LUKA","chapter":"15","verse":"19","text":"Silumbile kukemigwa mwanago, nitende kamba vija imwe wa wasang'hana zako.” ’"},{"book":"LUKA","chapter":"15","verse":"20","text":"Avo kenuka na kusonga kubwela ha tataake."},{"book":"LUKA","chapter":"15","verse":"21","text":"Ija imwana kalonga, ‘Tata, niloza ha Mulungu na hamwako gweye. Silumbile kukemigwa mwanago.’"},{"book":"LUKA","chapter":"15","verse":"22","text":"Ila tataake kawakema nyakadala zake, kalonga, ‘Hima mgalileni ng'hanzu inogile mum'vaze. M'vazeni kitindi mkidole chake na vilatu mmagulu gake."},{"book":"LUKA","chapter":"15","verse":"23","text":"Abaho, gendeni mkamsole mwanang'ombe yanonile mumchinje, na tutende lusona, tudeng'he!"},{"book":"LUKA","chapter":"15","verse":"24","text":"Kwavija mwanangu ino kakala kamba yadanganhike, ila sambi mgima, kakala yapotele, ila sambi koneka!’ Avo lusona lusonga."},{"book":"LUKA","chapter":"15","verse":"25","text":"“Kipigiti kikija mwanage imkulu kakala yobwela kulawa kumgunda, mnzila viyakalile behi na ing'anda, kahulika ngoma na sing'hino za mvina."},{"book":"LUKA","chapter":"15","verse":"26","text":"Avo kamkema imwe wa nyakadala, kamuuza, ‘Kuna choni?’"},{"book":"LUKA","chapter":"15","verse":"27","text":"Ija inyakadala kamulongela, ‘Mdodo wako kabwela, na tataako kachinja mwanang'ombe yanonile kwavija kabwela yali mpile.’"},{"book":"LUKA","chapter":"15","verse":"28","text":"“Ija imwana imkulu kagevuzika ng'hani mbaka kalema kwingila mng'anda. Avo tataake kalawa hanze kamuyalalila yomulonda yengile mng'anda."},{"book":"LUKA","chapter":"15","verse":"29","text":"Ila heyo kamulongela tataake, ‘Lola! Milao ino yose nikusang'hanikila sang'hano zako kamba nyakadala, na siduluke ndagizi zako zozose. Kungwelela choni? Hungwelele hata menhe mdodo nhende lusona na wambwiga zangu!"},{"book":"LUKA","chapter":"15","verse":"30","text":"Ila mwanago ino kasa mali gako gose mkutenda ugoni ndwanga, abaho, kabwela ukae, komchinjila mwanang'ombe yanonile!’"},{"book":"LUKA","chapter":"15","verse":"31","text":"Tataake kamulongela, ‘Mwanangu, gweye kokala hano na nie mazua gose, na vinhu vose vinilinavo nie vako gweye."},{"book":"LUKA","chapter":"15","verse":"32","text":"Avo vinoga tweye tuvine na kudeng'ha kwavija mdodo wako kakala kamba yadanganhike, ila sambi mgima. Kakala yapotele, ila sambi koneka!’ ”"}]}