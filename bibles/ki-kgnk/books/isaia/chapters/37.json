{"data":[{"book":"Isaia","chapter":"37","verse":"1","text":"Rĩrĩa Mũthamaki Hezekia aaiguire ũhoro ũcio, agĩtembũranga nguo ciake na akĩĩhumba nguo ya ikũnia, agĩtoonya hekarũ ya Jehova thĩinĩ."},{"book":"Isaia","chapter":"37","verse":"2","text":"Agĩtũma Eliakimu mũrori wa maũndũ ma nyũmba ya ũthamaki, na Shebina ũrĩa mwandĩki-marũa, na athĩnjĩri-Ngai arĩa atongoria, othe mehumbĩte nguo cia makũnia, mathiĩ kũrĩ mũnabii Isaia mũrũ wa Amozu."},{"book":"Isaia","chapter":"37","verse":"3","text":"Makĩmwĩra atĩrĩ, “Ũũ nĩguo Hezekia ekuuga: Mũthenya wa ũmũthĩ nĩ mũthenya wa mĩnyamaro, na ngũmano, na gĩconoko o ta ihinda rĩa ciana rĩa gũciarwo rĩakinya, naguo hinya wa gũciara ũkaaga."},{"book":"Isaia","chapter":"37","verse":"4","text":"No gũkorwo Jehova Ngai waku nĩekũigua ciugo ciothe cia mũnene ũcio wa mbũtũ cia ita, ũrĩa mwathi wake, mũthamaki wa Ashuri atũmĩte, nĩgeetha oke anyũrũrie Ngai ũrĩa ũrĩ muoyo, na amũkũũme nĩ ũndũ wa ũhoro ũcio Jehova Ngai waku aiguĩte. Nĩ ũndũ ũcio hoera matigari marĩa matigaire muoyo.”"},{"book":"Isaia","chapter":"37","verse":"5","text":"Rĩrĩa anene a Mũthamaki Hezekia maakinyire kũrĩ Isaia-rĩ,"},{"book":"Isaia","chapter":"37","verse":"6","text":"Isaia akĩmeera atĩrĩ, “Ĩrai mwathi wanyu atĩrĩ, ‘Ũũ nĩguo Jehova ekuuga: Tiga gwĩtigĩra nĩ ciugo iria ũiguĩte atungati a mũthamaki wa Ashuri makĩĩnuma nacio."},{"book":"Isaia","chapter":"37","verse":"7","text":"Ta thikĩrĩria! Niĩ nĩngwĩkĩra roho wa mũthemba mũna thĩinĩ wake, nĩguo rĩrĩa arĩigua ũhoro mũna, acooke bũrũri wake, na arĩ kũu ndũme ooragwo na rũhiũ rwa njora.’ ”"},{"book":"Isaia","chapter":"37","verse":"8","text":"Rĩrĩa mũnene wa mbũtũ cia ita aaiguire atĩ mũthamaki wa Ashuri nĩoimĩte Lakishi, akĩehera Jerusalemu agĩthiĩ agĩkora mũthamaki akĩrũa mbaara na Libina."},{"book":"Isaia","chapter":"37","verse":"9","text":"Na rĩrĩ, Senakeribu agĩkinyĩrwo nĩ ũhoro wa atĩ Tirihaka, ũrĩa Mũkushi mũthamaki wa Misiri, nĩoimagarĩte oke arũe nake. Nĩ ũndũ ũcio agĩtũma andũ rĩngĩ kũrĩ Hezekia marĩ na ũhoro ũyũ:"},{"book":"Isaia","chapter":"37","verse":"10","text":"“Ĩrai Hezekia mũthamaki wa Juda atĩrĩ: Ndũgetĩkĩrie Ngai ũcio wĩhokete akũheenie rĩrĩa ekuuga atĩrĩ, ‘Jerusalemu rĩtikũneanwo kũrĩ mũthamaki wa Ashuri.’"},{"book":"Isaia","chapter":"37","verse":"11","text":"Ti-itherũ nĩũiguĩte ũrĩa athamaki a Ashuri mekĩte mabũrũri-inĩ mothe, ũrĩa maamaniinire biũ. Inyuĩ mũgũkĩhonoka atĩa?"},{"book":"Isaia","chapter":"37","verse":"12","text":"Na rĩrĩ, ngai cia ndũrĩrĩ iria cianiinirwo nĩ maithe maitũ ma tene: ngai cia Gozani, na cia Harani, na cia Rezefu, na andũ a Edeni arĩa maarĩ Telasaru-rĩ, nĩciamahonokirie?"},{"book":"Isaia","chapter":"37","verse":"13","text":"Mũthamaki wa itũũra rĩa Hamathu arĩ ha, na mũthamaki wa Aripadi, na mũthamaki wa itũũra rĩrĩa inene rĩa Sefarivaimu, na wa Hena, na wa Iva, rĩu marĩ ha?”"},{"book":"Isaia","chapter":"37","verse":"14","text":"Nake Hezekia akĩnyiita marũa kuuma kũrĩ andũ arĩa maatũmĩtwo na akĩmathoma. Agĩcooka akĩambata hekarũ-inĩ ya Jehova, akĩmatambũrũkia mbere ya Jehova."},{"book":"Isaia","chapter":"37","verse":"15","text":"Nake Hezekia akĩhooya Jehova, akiuga atĩrĩ:"},{"book":"Isaia","chapter":"37","verse":"16","text":"“Wee Jehova Ngai Mwene-Hinya-Wothe, Ngai wa Isiraeli, o wee ũikarĩire gĩtĩ kĩa ũnene gatagatĩ ka makerubi, Wee wiki nowe Ngai igũrũ rĩa mothamaki mothe ma thĩ. Nĩwe wombire igũrũ na thĩ."},{"book":"Isaia","chapter":"37","verse":"17","text":"Tega matũ maku, Wee Jehova, ũigue; hingũra maitho maku Wee Jehova wone, ũigue ciugo ciothe cia Senakeribu iria atũmĩte cia kũruma Ngai ũrĩa ũtũũraga muoyo."},{"book":"Isaia","chapter":"37","verse":"18","text":"“Ti-itherũ, Jehova, athamaki a Ashuri nĩmanangĩte andũ a ndũrĩrĩ na mabũrũri mao biũ."},{"book":"Isaia","chapter":"37","verse":"19","text":"Na nĩmaikĩtie ngai ciao mwaki-inĩ na magacithũkangia, tondũ itiarĩ ngai no ciarĩ mĩtĩ na mahiga, nacio ciathondeketwo na moko ma andũ."},{"book":"Isaia","chapter":"37","verse":"20","text":"Rĩu-rĩ, Wee Jehova Ngai witũ, tũhonokie kuuma guoko-inĩ gwake, nĩgeetha mothamaki mothe ma thĩ mamenye atĩ Wee Jehova, o Wee wiki, nĩwe Ngai.”"},{"book":"Isaia","chapter":"37","verse":"21","text":"Hĩndĩ ĩyo Isaia mũrũ wa Amozu agĩtũma ndũmĩrĩri kũrĩ Hezekia, akĩmwĩra atĩrĩ: “Ũũ nĩguo Jehova Ngai wa Isiraeli ekuuga: Tondũ nĩũũhooete ũhoro wĩgiĩ Senakeribu mũthamaki wa Ashuri-rĩ,"},{"book":"Isaia","chapter":"37","verse":"22","text":"ũyũ nĩguo ũhoro ũrĩa Jehova aarĩtie wa kũmũũkĩrĩra:"},{"book":"Isaia","chapter":"37","verse":"23","text":"Ũcio ũrumĩte na ũkamenereria nũũ?"},{"book":"Isaia","chapter":"37","verse":"24","text":"Ũtũmĩte andũ aku"},{"book":"Isaia","chapter":"37","verse":"25","text":"Nĩnyenjete ithima mabũrũri ma kũngĩ"},{"book":"Isaia","chapter":"37","verse":"26","text":"“Kaĩ ũtaiguĩte?"},{"book":"Isaia","chapter":"37","verse":"27","text":"Andũ akuo maagithĩtio hinya,"},{"book":"Isaia","chapter":"37","verse":"28","text":"“No nĩnjũũĩ kũrĩa ũikaraga,"},{"book":"Isaia","chapter":"37","verse":"29","text":"Tondũ nĩũndakarĩire"},{"book":"Isaia","chapter":"37","verse":"30","text":"“Gĩkĩ nĩkĩo gĩgaakorwo kĩrĩ kĩmenyithia gĩaku, wee Hezekia:"},{"book":"Isaia","chapter":"37","verse":"31","text":"O rĩngĩ matigari ma nyũmba ya Juda"},{"book":"Isaia","chapter":"37","verse":"32","text":"Nĩgũkorwo Jerusalemu nĩgũkoima matigari ma andũ,"},{"book":"Isaia","chapter":"37","verse":"33","text":"“Nĩ ũndũ ũcio Jehova ekuuga ũũ igũrũ rĩa mũthamaki wa Ashuri:"},{"book":"Isaia","chapter":"37","verse":"34","text":"Njĩra ĩrĩa agookĩra no yo agaacookera;"},{"book":"Isaia","chapter":"37","verse":"35","text":"“Nĩngagitĩra itũũra rĩĩrĩ inene na ndĩrĩhonokie,"},{"book":"Isaia","chapter":"37","verse":"36","text":"Hĩndĩ ĩyo mũraika wa Jehova agĩthiĩ na akĩũraga andũ ngiri igana rĩmwe rĩa mĩrongo ĩnana na atano kũu kambĩ-inĩ ya Ashuri. Rĩrĩa andũ mookĩrire rũciinĩ tene, magĩkora kũu no ciimba theri!"},{"book":"Isaia","chapter":"37","verse":"37","text":"Nĩ ũndũ ũcio Senakeribu mũthamaki wa Ashuri agĩtharia kambĩ agĩthiĩ; agĩcooka Nineve, agĩikara kuo."},{"book":"Isaia","chapter":"37","verse":"38","text":"Na rĩrĩ, mũthenya ũmwe rĩrĩa ahooyaga arĩ hekarũ-inĩ ya ngai yake Nisiroku-rĩ, ariũ ake eerĩ Adarameleki na Sharezeru makĩmũũraga na rũhiũ rũa njora, na makĩũrĩra bũrũri wa Ararati. Nake mũriũ Esari-Hadoni agĩtuĩka mũthamaki ithenya rĩake."}]}