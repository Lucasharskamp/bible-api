{"data":[{"book":"Walumi","chapter":"14","verse":"1","text":"Wahokeleni wasokezi mwo mhuwi haheina kuhigana nawo mwe viya wakufanyanya kugamba ni vedi."},{"book":"Walumi","chapter":"14","verse":"2","text":"Mhuwi wa wamwenga wawalekela kudya kila kint'hu, mna mnt'hu msokezi mwo mhuwi adya mboga za mani du."},{"book":"Walumi","chapter":"14","verse":"3","text":"Mnt'hu akudya vint'hu vovose ase kuwabela heweekudya, wakudya mboga za mani iizo du, nawo wasekuwasengela wadya wakudya kila kint'hu, kwaviya Mnungu kawazumila."},{"book":"Walumi","chapter":"14","verse":"4","text":"Weye niwe ani ukuwasengela wandima wa want'hu watuhu? Mkulu ywawe niye naafanyanye kugamba wakimala hegu wagwa, mna nawakimale kwaviya Zumbe adaha kuwatenda wakimale."},{"book":"Walumi","chapter":"14","verse":"5","text":"Want'hu watuhu waona kugamba mazuwa yamwenga yana uwedi utendese kujink'ha mazuwa matuhu, mna watuhu nawo wagamba mazuwa yose yaligana. Kila yumwenga ande na ukindedi mwe zifanyanyi zakwe."},{"book":"Walumi","chapter":"14","verse":"6","text":"Akufanyanyisa zuwa dimwenga, atende ivo kwajili ya Zumbe, wakudya kila kint'hu watende ivo kwa kumwogoha Zumbe, kwaviya enk'hiza nt'hogola kwa Mnungu kwajili ye nk'hande. Wose wakulemela kudya vint'hu vimwenga, watende ivo kwa kumwogoha Mnungu na kumtogola."},{"book":"Walumi","chapter":"14","verse":"7","text":"Kwaviya hahali mnt'hu akwikala kwaajili yakwe naho hahali mnt'hu akubanika kwaajili yakwe."},{"book":"Walumi","chapter":"14","verse":"8","text":"Uneva kikanda wagima, chanda wagima kwajili ya Zumbe, naho uneva kikabanika, chabanika kwaajili ya Zumbe. Uneva chekala hegu kubanika suwe ni want'hu wa Zumbe."},{"book":"Walumi","chapter":"14","verse":"9","text":"Kwaviya Kilisito kabanika niyo auyuka vileke ande Zumbe ywa wagima na wadya wabanike."},{"book":"Walumi","chapter":"14","verse":"10","text":"Haluse nii wamsengela nduguyo? Hegu weye nii wambela nduguyo? Kwaviya suwe chose nekikimale hameso ha Mnungu kikalahigwa."},{"book":"Walumi","chapter":"14","verse":"11","text":"Kwaviya mawandiko ya Mnungu yagamba,"},{"book":"Walumi","chapter":"14","verse":"12","text":"Naho elo kila yumwenga mwa suwe naalonge mwenye kwa Mnungu mwe zimbuli zakwe ziya adamanye."},{"book":"Walumi","chapter":"14","verse":"13","text":"Elo haluse kisekukesengela, vituhu vakwe, chaungwa kisekudamanya chochose cho kumtenda mnt'hu akobadike hegu agwe mwo wavu."},{"book":"Walumi","chapter":"14","verse":"14","text":"Mwo kulunganywa na Zumbe Yesu nanda ne kindedi kugamba hakikuli kint'hu chochose kili kisavu viligane na ivo kiumbigwe, mna mnt'hu anakifanyanya kint'hu kimwenga kunda kisavu kwakwe kint'hu icho chanda kisavu."},{"book":"Walumi","chapter":"14","verse":"15","text":"Uneva unamgela kinyulu nduguyo kwajili ya kiya ukudya kululeka lukunde. Kiya ukudya kisekunda chotoko cha kumwazaganya mnt'hu, uyo Kilisito abanike kwajili yakwe."},{"book":"Walumi","chapter":"14","verse":"16","text":"Msekuleka kiya mkukiona kunda kint'hu chedi kwenyu kigambigwe kiha."},{"book":"Walumi","chapter":"14","verse":"17","text":"Kwaviya useuta wa Mnungu hiyo kwa mbuli zo kudya no kunywa, mna kwa kuzumilwa kunda ywedi hameso ha Mnungu na utondowazi na kinyemi, vikudamanywa ni Muye ywa Mnungu."},{"book":"Walumi","chapter":"14","verse":"18","text":"Akumdamanyila ndima Kilisito enga ivo, amwelela Mnungu na kuzumilwa ni want'hu watuhu."},{"book":"Walumi","chapter":"14","verse":"19","text":"Naivo kitozeleze vint'hu vose vikwigala utondowazi na viya vikuchambiza kugelana moyo."},{"book":"Walumi","chapter":"14","verse":"20","text":"Msekuibalanga ndima ya Mnungu kwa ajili ya nk'hande. Ikindedi kila kint'hu ni chedi, mna viha kumtenda mnt'hu yeyose akobadike kwaajili ya nk'hande."},{"book":"Walumi","chapter":"14","verse":"21","text":"Ni vedi kuleka kudya nyama, kunywa divai hegu kudamanya kint'hu chochose kikumtenda nduguyo akobadike mwo wavu."},{"book":"Walumi","chapter":"14","verse":"22","text":"Mhuwi uwo mnanawo wiike mwa weye na Mnungu ywako. Kavikilwa mnt'hu heekuhiga udahi wakwe wo kumanya kusagula ayedi hegu yaihile umwo akalamula cho kudamanya."},{"book":"Walumi","chapter":"14","verse":"23","text":"Mna mnt'hu mta kiyangayanga mwo moyo mwe icho akudya anadya asengelwa kwaviya ukudya kwakwe hakukulawa mwo mhuwi. Naho, chochose icho ukudamanya haeina mhuwi ni wavu."}]}