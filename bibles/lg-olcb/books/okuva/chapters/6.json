{"data":[{"book":"Okuva","chapter":"6","verse":"1","text":"Awo Mukama n’addamu Musa nti, “Kaakano ojja kulaba kye nnaakola Falaawo. Kubanga alibaleka ne bagenda olw’amaanyi, era olw’amaanyi alibagoba mu nsi ye.”"},{"book":"Okuva","chapter":"6","verse":"2","text":"Katonda n’agamba Musa nti, “Nze Mukama."},{"book":"Okuva","chapter":"6","verse":"3","text":"Nalabikira Ibulayimu, ne Isaaka ne Yakobo nga Katonda Ayinzabyonna; kyokka saabategeeza linnya lyange nti Nze Mukama."},{"book":"Okuva","chapter":"6","verse":"4","text":"Era nabasuubiza mu ndagaano yange okubawa ensi ya Kanani, gye baabeerangamu ng’abagwira abatambuze."},{"book":"Okuva","chapter":"6","verse":"5","text":"Kaakano mpulidde okusinda kw’abaana ba Isirayiri abatuntuzibwa Abamisiri mu buddu, ne nzijukira endagaano yange."},{"book":"Okuva","chapter":"6","verse":"6","text":"“Noolwekyo tegeeza abaana ba Isirayiri nti, ‘Nze Mukama. Ndibatikkulako emigugu gy’Abamisiri, era ndibawonya obuddu, ne mbanunula n’omukono gwange ogw’amaanyi nga nsalira Abamisiri omusango."},{"book":"Okuva","chapter":"6","verse":"7","text":"Ndibafuula abantu bange, era nnaabeeranga Katonda wammwe, era mulitegeera nga nze Mukama Katonda wammwe abawonyezza ebizibu by’Abamisiri."},{"book":"Okuva","chapter":"6","verse":"8","text":"Ndibaleeta mu nsi gye nalayira okuwa Ibulayimu ne Isaaka ne Yakobo; ndigibawa n’efuuka yammwe. Nze Mukama.’ ”"},{"book":"Okuva","chapter":"6","verse":"9","text":"Musa n’ategeeza abaana ba Isirayiri ebigambo ebyo. Naye tebaamuwuliriza, kubanga emitima gyali gibennyise, nga n’okutuntuzibwa kubayitiridde."},{"book":"Okuva","chapter":"6","verse":"10","text":"Awo Mukama n’agamba Musa nti,"},{"book":"Okuva","chapter":"6","verse":"11","text":"“Genda otegeeze Falaawo kabaka w’e Misiri aleke abaana ba Isirayiri bave mu nsi ye.”"},{"book":"Okuva","chapter":"6","verse":"12","text":"Naye Musa n’addamu Mukama nti, “Laba, abaana ba Isirayiri bagaanyi okumpuliriza, kale Falaawo anampuliriza atya nze atayogera bulungi?”"},{"book":"Okuva","chapter":"6","verse":"13","text":"Naye Mukama n’ayogera ne Musa ne Alooni, n’abalagira bategeeze abaana ba Isirayiri ne Falaawo nti, Mukama abalagidde okuggya abaana ba Isirayiri mu nsi y’e Misiri."},{"book":"Okuva","chapter":"6","verse":"14","text":"Gano ge mannya aga bajjajjaabwe ab’omu bika byabwe:"},{"book":"Okuva","chapter":"6","verse":"15","text":"Batabani ba Simyoni:"},{"book":"Okuva","chapter":"6","verse":"16","text":"Gano ge mannya ga batabani ba Leevi ng’emirembe bwe giri:"},{"book":"Okuva","chapter":"6","verse":"17","text":"Batabani ba Gerusoni be bano mu bika byabwe:"},{"book":"Okuva","chapter":"6","verse":"18","text":"Bano be batabani ba Kokasi:"},{"book":"Okuva","chapter":"6","verse":"19","text":"Bano be batabani ba Merali:"},{"book":"Okuva","chapter":"6","verse":"20","text":"Amulaamu n’awasa senga we Yokebedi; n’amuzaalira: Alooni ne Musa."},{"book":"Okuva","chapter":"6","verse":"21","text":"Bano be baana ba Izukali:"},{"book":"Okuva","chapter":"6","verse":"22","text":"Abaana ba Wuziyeeri be bano:"},{"book":"Okuva","chapter":"6","verse":"23","text":"Alooni n’awasa Eriseba, muwala wa Aminadaabu era nga ye mwannyina wa Nakayisoni. Yamuzaalira abaana bano: Nadabu ne Abiku, Eriyazaali ne Isamaali."},{"book":"Okuva","chapter":"6","verse":"24","text":"Bano be baana ba Koola:"},{"book":"Okuva","chapter":"6","verse":"25","text":"Eriyazaali, mutabani wa Alooni, yawasa omu ku bawala ba Putiyeeri, n’amuzaalira Finekaasi."},{"book":"Okuva","chapter":"6","verse":"26","text":"Abo ye Alooni ne Musa Mukama be yalagira nti, “Muggyeeyo abaana ba Isirayiri bonna mu nsi y’e Misiri.”"},{"book":"Okuva","chapter":"6","verse":"27","text":"Be bo abaayogera ne Falaawo, kabaka w’e Misiri, ku by’okuggyayo abaana ba Isirayiri mu Misiri. Ye Musa oyo, ne Alooni oyo."},{"book":"Okuva","chapter":"6","verse":"28","text":"Ku lunaku olwo Mukama kwe yayogerera ne Musa mu nsi y’e Misiri,"},{"book":"Okuva","chapter":"6","verse":"29","text":"Mukama yagamba Musa nti, “Nze Mukama. Tegeeza Falaawo, kabaka w’e Misiri, buli kimu kyonna kye nkugamba.”"},{"book":"Okuva","chapter":"6","verse":"30","text":"Naye Musa n’addamu Mukama nti, “Nze atamanyi kwogera bulungi, Falaawo anampuliriza atya?”"}]}