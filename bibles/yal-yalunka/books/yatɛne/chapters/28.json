{"data":[{"book":"Yatɛne","chapter":"28","verse":"1","text":"Alatala yi a fala Musa xa, a naxa,"},{"book":"Yatɛne","chapter":"28","verse":"2","text":"“Yamarini ito fi Isirayila kaane ma, i naxa, ‘Ɛ fa n kise donseene ra e waxati saxine yi, naxanye ralima n ma tɛɛn na naxanye xirin nafan n ma.’"},{"book":"Yatɛne","chapter":"28","verse":"3","text":"Ito fala e xa, i naxa, ‘Lɔxɔ yo lɔxɔ, ɛ fa yɛxɛɛn ɲɛɛ kedenna firin na Alatala xɔn, fɛ mi naxanye ra saraxa gan daxin na naxan nalima a ma tɛɛn na waxatin birin."},{"book":"Yatɛne","chapter":"28","verse":"4","text":"Yɛxɛɛ keden xa ba xɔtɔnni, a firindena fitirin ma."},{"book":"Yatɛne","chapter":"28","verse":"5","text":"A bama nɛn e nun a bogise saraxana, murutu fuɲin kilo saxan naxan namulanxi oliwi bogi dinxine turen litiri keden nun a tagiin na."},{"book":"Yatɛne","chapter":"28","verse":"6","text":"Saraxa gan daxini ito bama nɛn waxatin birin alo a liga Sinayi geyaan fari kii naxan yi. A ralima Alatala ma tɛɛn nan na, a xirin yi rafan a ma."},{"book":"Yatɛne","chapter":"28","verse":"7","text":"Yɛxɛɛn bama nɛn e nun a minse saraxana, wudi bogi igen litiri keden e nun a tagi. I xa minse saraxan bɔxɔn Alatala xa yire sariɲanxini."},{"book":"Yatɛne","chapter":"28","verse":"8","text":"Yɛxɛɛn firinden bama fitirin nan ma, e nun a bogise saraxana e nun a minse saraxana alo i naxan bama xɔtɔnni. A ralima Alatala ma tɛɛn nan na, a xirin yi rafan a ma.’ ”"},{"book":"Yatɛne","chapter":"28","verse":"9","text":"“ ‘Matabu Lɔxɔni, yɛxɛɛn ɲɛɛ kedenna firin xa ba saraxan na, fɛ mi naxanye ra, e nun e bogise saraxane, murutu fuɲin kilo sennin naxan namulanxi turen na e nun e minse saraxana."},{"book":"Yatɛne","chapter":"28","verse":"10","text":"Na saraxa gan daxine xa ba Matabu Lɔxɔne birin yi, sa lɔxɔ yo lɔxɔ saraxa gan daxine fari e nun a minse saraxana.’ ”"},{"book":"Yatɛne","chapter":"28","verse":"11","text":"“ ‘Kike nɛnɛn fɔlɔna, ɛ xa tura bulan firin ba saraxa gan daxin na Alatala xa, e nun konton keden nun yɛxɛɛn ɲɛɛ keden kedenna solofere, fɛ mi naxanye ra."},{"book":"Yatɛne","chapter":"28","verse":"12","text":"Xuruseene birin bama nɛn e nun murutu fuɲina naxan namulanxi turen na, bogise saraxana. Ɲinge keden lanma murutu fuɲin kilo solomanaanin nan ma. Kontonna, kilo sennin."},{"book":"Yatɛne","chapter":"28","verse":"13","text":"Konton bulanna, kilo saxan naxan namulanxi turen na bogise saraxan na. Saraxa gan daxin na a ra naxan nalima Alatala ma tɛɛn na, a xirin yi rafan a ma."},{"book":"Yatɛne","chapter":"28","verse":"14","text":"Ɲinge keden bama nɛn e nun a minse saraxana, wudi bogi igen litiri saxan. Kontonna gbeena, litiri firin. Yɛxɛɛ diina, litiri keden nun a tagi. Saraxa gan daxin na a ra naxan bama kike nɛnɛne birin na ɲɛɛn bun."},{"book":"Yatɛne","chapter":"28","verse":"15","text":"Ɛ mɔn xa kɔtɔ keden ba yulubi xafari saraxan na Alatala xa, sa lɔxɔ yo lɔxɔ saraxa gan daxine fari e nun e minse saraxane.’ ”"},{"book":"Yatɛne","chapter":"28","verse":"16","text":"“ ‘Ɲɛɛn kike singen xii fu nun naaninna, ɛ xa Halagi Tiin Dangu Lɔxɔn Sanla raba Alatala xa.’ ”"},{"book":"Yatɛne","chapter":"28","verse":"17","text":"“ ‘Kikeni ito xii fu nun suulunde lɔxɔni, sanla yi fɔlɔ. Ɛ xa buru ratetaren don xii solofere."},{"book":"Yatɛne","chapter":"28","verse":"18","text":"Sanla xii singe lɔxɔni, ɛ xa yamaan xili malan sariɲanxini. Ɛ nama ɛ wanle kɛ na lɔxɔni."},{"book":"Yatɛne","chapter":"28","verse":"19","text":"Ɛ xa tura bulan firin nun konton keden nun yɛxɛɛn ɲɛɛ keden kedenna solofere ba saraxa gan daxin na fɛ mi naxanye ra. E rali Alatala ma tɛɛn nan na."},{"book":"Yatɛne","chapter":"28","verse":"20","text":"Xuruseene bama nɛn e nun murutu fuɲin naxan namulanxi turen na, bogise saraxana. Ɲinge keden lanma murutu fuɲin kilo solomanaanin nan ma. Kontonna, kilo sennin."},{"book":"Yatɛne","chapter":"28","verse":"21","text":"Yɛxɛɛ soloferene, kilo saxan saxan."},{"book":"Yatɛne","chapter":"28","verse":"22","text":"Ɛ mɔn xa kɔtɔ keden ba yulubi xafari saraxan na Ala solona seen na ɛ xa."},{"book":"Yatɛne","chapter":"28","verse":"23","text":"Na birin sama lɔxɔ yo lɔxɔ saraxan nan fari naxan bama xɔtɔnni."},{"book":"Yatɛne","chapter":"28","verse":"24","text":"Sanla xii soloferene birin yi, ɛ xa na kise donseene nan nali tɛɛn na, e xirin yi rafan Alatala ma, sa lɔxɔ yo lɔxɔ saraxane nun minse saraxane fari."},{"book":"Yatɛne","chapter":"28","verse":"25","text":"Xii soloferede lɔxɔni, ɛ mɔn yi yamaan xili malan sariɲanxini. Ɛ nama ɛ wanle kɛ na lɔxɔni.’ ”"},{"book":"Yatɛne","chapter":"28","verse":"26","text":"“ ‘Se Xaba Singen sali lɔxɔni, ɛ na fa bogise singene saraxane ra Alatala xɔn Xunsagine Sanla waxatini, ɛ xa yamaan xili malan sariɲanxini. Ɛ nama ɛ wanle kɛ."},{"book":"Yatɛne","chapter":"28","verse":"27","text":"Ɛ xa tura bulan firin nun konton keden nun yɛxɛɛn ɲɛɛ keden kedenna solofere ba saraxa gan daxin na, a xirin yi rafan Alatala ma."},{"book":"Yatɛne","chapter":"28","verse":"28","text":"Xuruseene bama nɛn e nun murutu fuɲin naxan namulanxi turen na, bogise saraxana. Ɲinge keden lanma murutu fuɲin kilo solomanaanin nan ma. Kontonna, kilo sennin."},{"book":"Yatɛne","chapter":"28","verse":"29","text":"Yɛxɛɛ soloferene, kilo saxan saxan."},{"book":"Yatɛne","chapter":"28","verse":"30","text":"Ɛ mɔn xa kɔtɔ keden ba yulubi xafari saraxan na Ala solona seen na ɛ xa."},{"book":"Yatɛne","chapter":"28","verse":"31","text":"Na saraxane bama nɛn e nun e minse saraxane. E sa lɔxɔ yo lɔxɔ saraxa gan daxine nun e bogise saraxane fari. Ɛ xa xuruseene ba fɛ mi naxanye ra e nun e minse saraxane.’ ”"}]}