{"data":[{"book":"Luka","chapter":"14","verse":"1","text":"Ligono Limonga la Kupumulila, Yesu ahambili kulya chakulya, kunyumba ya chilongosi mmonga wa Vafalisayu, na vandu vakavya kumlingulila."},{"book":"Luka","chapter":"14","verse":"2","text":"Palongolo ya Yesu avi mundu mweavi na utamu wa kuhimba higa"},{"book":"Luka","chapter":"14","verse":"3","text":"Yesu akavakota vawula va malagizu ga Chapanga geampeli Musa na Vafalisayu, “Wu, mhilu wijova wuli, chabwina amala chabwina lepi, kumlamisa mundu Ligono la Kupumulila?”"},{"book":"Luka","chapter":"14","verse":"4","text":"Nambu vene vakaguna. Yesu akamtola mundu yula na kumlamisa, akamleka ahambayi."},{"book":"Luka","chapter":"14","verse":"5","text":"Kangi akavajovela, “Yani pagati yinu mweavi na mwana waki amala ng'ombi yaki yeyidumbukili muchiliva nakuyihumisa bahapo, ndava mu Ligono la Kupumulila?”"},{"book":"Luka","chapter":"14","verse":"6","text":"Nambu vene nakuhotola kumyangula."},{"book":"Luka","chapter":"14","verse":"7","text":"Yesu akavalola vavagongoliwi chavajihagulila vigoda vya palongolo, ndi akavajovela,"},{"book":"Luka","chapter":"14","verse":"8","text":"“Ngati mundu akugongolili, kundowa ukotoka kutama pavigoda vya palongolo, Pangi agongoliwi yungi mkulu kuliku veve."},{"book":"Luka","chapter":"14","verse":"9","text":"Mweavagongolili mwavoha nyenye vavili, yati ibwela na kukujovela, ‘Uwuka atama uyu.’ Penapo yati wikola soni na kuhamba kutama pandu pa mwishu."},{"book":"Luka","chapter":"14","verse":"10","text":"Ngati mundu akugongolili kundowa, veve uhamba ukatama muvigoda vya mumbele, muni mweakugongolili yula, paibwela yati akukujovela, ‘Wankozi wangu yima ubwela utama pa vigoda vya palongolo.’ Penapo yati utopela pavandu voha, vevatamili pamonga na veve."},{"book":"Luka","chapter":"14","verse":"11","text":"Muni mundu yoyoha mweakujikwiha yati iheleswa, na yeyoha mweakujihelesa yati ikwihiwa.”"},{"book":"Luka","chapter":"14","verse":"12","text":"Kangi akamjovela mwaigongolela yula, “Ngati uvatendelekili vandu chakulya cha muhi amala kimihi, kotoka kuvagongolela vankozi vaku amala valongo vaku amala veutamanila nawu papipi vevavi na vindu vyamahele, muni na vene vihotola kukugongolela ndava na kukuwuyisila chewavahengili."},{"book":"Luka","chapter":"14","verse":"13","text":"Nambu peundelekela chakulya cha mselebuko, vagongolela vangangu na vevagogodili higa vangagenda na vangalola,"},{"book":"Luka","chapter":"14","verse":"14","text":"na veve yati umotisiwa muni uvagongolili vangahotola kukuwuyisila. Nambu Chapanga yati akuwuyisila gabwina mu ligono la kuyukiswa vandu vabwina.”"},{"book":"Luka","chapter":"14","verse":"15","text":"Mmonga wa vala vavatamili na Yesu pameza, akajova amotisiwa mundu yula mweibwela kuyla chakulya cha mselebuko Muunkosi wa Chapanga!"},{"book":"Luka","chapter":"14","verse":"16","text":"Yesu akamjovela, “Mundu mmonga atendekili mselebuko uvaha, na kuvagongolela vandu vamahele."},{"book":"Luka","chapter":"14","verse":"17","text":"Palwahiki lukumbi lwa kulya, amtumili mvanda waki akavakemela vevagongoliwi, ‘Mbwela, kila chindu chitendelekiwi!’"},{"book":"Luka","chapter":"14","verse":"18","text":"Nambu voha, mmonga na kugelekela yungi vakutumbula kujova chondi pepayi. Mundu wa kutumbula akamjovela, mvanda yula, ‘Niguli mgunda yikunigana nihamba nikaulola pepayi yati nibwela lepi.’"},{"book":"Luka","chapter":"14","verse":"19","text":"Na yungi akajova, ‘Niguli ng'ombi kumi za kulimila nihamba kuzilinga kulima chondi unilekekesa.’"},{"book":"Luka","chapter":"14","verse":"20","text":"Na yungi akajova, ‘Nigegili mdala ndava ya genago, nakuhotola kubwela.’”"},{"book":"Luka","chapter":"14","verse":"21","text":"“Mtumisi yula akawuya na kumjovela bambu waki mambu goha. Mkolo nyumba yula akayoma na kumlagiza mvanda waki, ‘Kita kanyata uhamba munjila yivaha na tunjila twa muji ukavaleta vangangu na vangagenda na vangalola na vevagogodili higa.’"},{"book":"Luka","chapter":"14","verse":"22","text":"Mtumisi yula Paawuyili kuhuma kweatumiwili akamjovela, ‘Bambu, goha geukalagizi gahengiki, nambu pakona pandu pakutama vandu.’"},{"book":"Luka","chapter":"14","verse":"23","text":"Bambu yula akamjovela mvanda. Uhamba munjila yivaha na tunjila twa muji, ukavakamula vandu kuyingila munyumba yangu yimema."},{"book":"Luka","chapter":"14","verse":"24","text":"Nikuvajovela nyenye, voha vevatumbwili kugongolewa, kawaka hati mmonga, mweimywanga chakulya cha mselebuko wangu!”"},{"book":"Luka","chapter":"14","verse":"25","text":"Msambi wa vandu walongosini na Yesu, mwene akang'anamuka na kuvajovela,"},{"book":"Luka","chapter":"14","verse":"26","text":"Mundu yoyoha mweibwela kwa nene yikumgana aniganayi neju nene, kuliku kumgana dadi waki na nyina waki na mdala waki na vana vaki na valongo vaki na valumbu vaki, pamonga na wumi waki, changakita ago, nakuhotola kuvya muwuliwa wangu."},{"book":"Luka","chapter":"14","verse":"27","text":"Mundu yoyoha yula mwangagega msalaba waki na kunilanda mwenuyo nakuhotola kuvya muwuliwa wangu."},{"book":"Luka","chapter":"14","verse":"28","text":"Wu, yani pagati yinu mweigana kujenga mnala nakutama hoti pahi, kuvalanga mashonga kumanya ngati avi nagu gegitosha kumalakisa kujenga?"},{"book":"Luka","chapter":"14","verse":"29","text":"Ngati lepi, akatumbula kujenga mkingisa, nakuhotola kumalakisa vandu voha vevilola yati vakumuheka."},{"book":"Luka","chapter":"14","verse":"30","text":"Yati vijova, Mundu uyu atumbwili kujenga. Nambu nakuhotola kumalakisila!"},{"book":"Luka","chapter":"14","verse":"31","text":"“Wu, Nkosi yani mweigana kuhamba kutovana ngondo na Nkosi yungi, nakutama hoti pahi na kuhololela, wu, ihotola kwa manjolinjoli waki elufu kumi, kutovana ngondo na nkosi yula mweibwela kutovana nayu ngondo mweavi na manjolinjoli elufu ishilini?"},{"book":"Luka","chapter":"14","verse":"32","text":"Ngati amanyili kuvya nakuhotola, yati avatuma vajumbi kuyupa vakotoka kutova, lukumbi nkosi yungi akona kutali."},{"book":"Luka","chapter":"14","verse":"33","text":"Mewawa,” Kawaka mundu mweihotola kuvya muwuliwa wangu, changaleka vindu vyoha vye avi navyu."},{"book":"Luka","chapter":"14","verse":"34","text":"“Mwinyu chindu cha bwina, nambu mwinyu ngati uyagisi lunyong'onyo lwaki, yati usopewa kyani mbaka kuvya kavili mwinyu?"},{"book":"Luka","chapter":"14","verse":"35","text":"Yabwina lepi kusopewa muludaka amala mabuli. Vandu vakuyitaga kuvala. Mundu mweavi na makutu na ayuwana!”"}]}