{"data":[{"book":"लैव्यव्यवस्था","chapter":"3","verse":"1","text":"“यदि उसका चढ़ावा मेलबलि का हो, और यदि वह गाय-बैलों में से किसी को चढ़ाए, तो चाहे वह पशु नर हो या मादा, पर जो निर्दोष हो उसी को वह यहोवा के आगे चढ़ाए।"},{"book":"लैव्यव्यवस्था","chapter":"3","verse":"2","text":"और वह अपना हाथ अपने चढ़ावे के पशु के सिर पर रखे और उसको मिलापवाले तम्बू के द्वार पर बलि करे; और हारून के पुत्र जो याजक हैं वे उसके लहू को वेदी के चारों ओर छिड़कें।"},{"book":"लैव्यव्यवस्था","chapter":"3","verse":"3","text":"वह मेलबलि में से यहोवा के लिये हवन करे, अर्थात् जिस चर्बी से अंतड़ियाँ ढपी रहती हैं, और जो चर्बी उनमें लिपटी रहती है वह भी,"},{"book":"लैव्यव्यवस्था","chapter":"3","verse":"4","text":"और दोनों गुर्दे और उनके ऊपर की चर्बी जो कमर के पास रहती है, और गुर्दों समेत कलेजे के ऊपर की झिल्ली, इन सभी को वह अलग करे।"},{"book":"लैव्यव्यवस्था","chapter":"3","verse":"5","text":"तब हारून के पुत्र इनको वेदी पर उस होमबलि के ऊपर जलाएँ, जो उन लकड़ियों पर होगी जो आग के ऊपर है, कि यह यहोवा के लिये सुखदायक सुगन्धवाला हवन ठहरे।"},{"book":"लैव्यव्यवस्था","chapter":"3","verse":"6","text":"“यदि यहोवा के मेलबलि के लिये उसका चढ़ावा भेड़-बकरियों में से हो, तो चाहे वह नर हो या मादा, पर जो निर्दोष हो उसी को वह चढ़ाए।"},{"book":"लैव्यव्यवस्था","chapter":"3","verse":"7","text":"यदि वह भेड़ का बच्चा3:7 भेड़ का बच्चा: देखे टिप्पणी निर्गमन 12:3. चढ़ाता हो, तो उसको यहोवा के सामने चढ़ाए,"},{"book":"लैव्यव्यवस्था","chapter":"3","verse":"8","text":"और वह अपने चढ़ावे के पशु के सिर पर हाथ रखे और उसको मिलापवाले तम्बू के आगे बलि करे; और हारून के पुत्र उसके लहू को वेदी के चारों ओर छिड़कें।"},{"book":"लैव्यव्यवस्था","chapter":"3","verse":"9","text":"तब मेलबलि को यहोवा के लिये हवन करे, और उसकी चर्बी भरी मोटी पूँछ को3:9 चर्बी भरी मोटी पूँछ को: उस पूर्वी क्षेत्र में एक प्रकार की भेड़ जिसे कृत्रिम उपायों से मोटा किया जाता था। वह रीढ़ के पास से अलग करे, और जिस चर्बी से अंतड़ियाँ ढपी रहती हैं, और जो चर्बी उनमें लिपटी रहती है,"},{"book":"लैव्यव्यवस्था","chapter":"3","verse":"10","text":"और दोनों गुर्दे, और जो चर्बी उनके ऊपर कमर के पास रहती है, और गुर्दों समेत कलेजे के ऊपर की झिल्ली, इन सभी को वह अलग करे।"},{"book":"लैव्यव्यवस्था","chapter":"3","verse":"11","text":"और याजक इन्हें वेदी पर जलाए; यह यहोवा के लिये हवन रूपी भोजन ठहरे।"},{"book":"लैव्यव्यवस्था","chapter":"3","verse":"12","text":"“यदि वह बकरा या बकरी चढ़ाए, तो उसे यहोवा के सामने चढ़ाए।"},{"book":"लैव्यव्यवस्था","chapter":"3","verse":"13","text":"और वह अपना हाथ उसके सिर पर रखे, और उसको मिलापवाले तम्बू के आगे बलि करे; और हारून के पुत्र उसके लहू को वेदी के चारों ओर छिड़के।"},{"book":"लैव्यव्यवस्था","chapter":"3","verse":"14","text":"तब वह उसमें से अपना चढ़ावा यहोवा के लिये हवन करके चढ़ाए, और जिस चर्बी से अंतड़ियाँ ढपी रहती हैं, और जो चर्बी उनमें लिपटी रहती है वह भी,"},{"book":"लैव्यव्यवस्था","chapter":"3","verse":"15","text":"और दोनों गुर्दे और जो चर्बी उनके ऊपर कमर के पास रहती है, और गुर्दों समेत कलेजे के ऊपर की झिल्ली, इन सभी को वह अलग करे।"},{"book":"लैव्यव्यवस्था","chapter":"3","verse":"16","text":"और याजक इन्हें वेदी पर जलाए; यह हवन रूपी भोजन है जो सुखदायक सुगन्ध के लिये होता है; क्योंकि सारी चर्बी यहोवा की है।"},{"book":"लैव्यव्यवस्था","chapter":"3","verse":"17","text":"यह तुम्हारे निवासों में तुम्हारी पीढ़ी-पीढ़ी के लिये सदा की विधि ठहरेगी कि तुम चर्बी और लहू कभी न खाओ।” (प्रेरि. 15:20,29)"}]}