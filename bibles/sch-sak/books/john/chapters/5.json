{"data":[{"book":"John","chapter":"5","verse":"1","text":"Masuole chu, Jisua Jerusalema Judah sakhuo tienga khohoi aom sikin a sea."},{"book":"John","chapter":"5","verse":"2","text":"Jerusalem Belri Mokot kôla han dîl5:2: Belri mokot kôla dîl inkhat; aninônchu Belri dîl kôla mun inkhata. inkhat aoma, Hebrew chongin Bethzatha5:2: Bethzatha; miziek senkhat ngei an dôn chu Bethesda. an ti ngâi; ma dîl han bokrop rangnga aoma."},{"book":"John","chapter":"5","verse":"3","text":"Ma bokropngei han damloi ngei loko tamtak an jâla mitcho ngei, kholra ngei le phalkhatthi ngei, tui singânsa zora an ngâka,"},{"book":"John","chapter":"5","verse":"4","text":"a kakâra dîl han vântîrton, a juonga, tui ha a juong chek ngâi. Ma tui singânsa zora han dîla a lût masatak chu i-anga natna khomnirese an dam ngêt ngâi."},{"book":"John","chapter":"5","verse":"5","text":"Mi inkhat kum sômthum leiriet damloi a oma."},{"book":"John","chapter":"5","verse":"6","text":"Jisua'n a jâlin ava mua, male zora sôt tak renga damloia om ani ti a rieta; masikin a kôm, “Dam rang no jôt mo?” tiin a rekela."},{"book":"John","chapter":"5","verse":"7","text":"Hanchu damloipu han, “Pu, tui singânsa zora dîla mi juong thak rang lak dôn mu-ung; ke se khomin mîn, min khêl nôk ngâi,” tiin a thuona."},{"book":"John","chapter":"5","verse":"8","text":"Jisua'n a kôm, “Inthoi inla, na jâmpher louk inla, lôn ta roh,” a tipea."},{"book":"John","chapter":"5","verse":"9","text":"Ha mi han voikhatrengin a hong dam kelena; a jâmpher chôiin a lôn phut kelen zoi. Ma nikhuo hah sabbathni ania,"},{"book":"John","chapter":"5","verse":"10","text":"masikin Juda rachamneipungeiin a dampu kôm han, “Avien hin sabbathni kêng ani, jâmpher chôia lôn hi ei balam nimak,” 5:10: Neh 13:19; Jer 17:21 an tipea."},{"book":"John","chapter":"5","verse":"11","text":"Ama han an kôm, “Ni mindampu'n, ‘Na jâmpher louk inla, lôn ta roh’ mi ti kêng,” tiin a thuona."},{"book":"John","chapter":"5","verse":"12","text":"Anni ngei han, “Hi anga tho ranga nang rilpu hah tumo ani?” tiin an rekela."},{"book":"John","chapter":"5","verse":"13","text":"Hannirese, ha a dampu han Jisua hah tumo ani riet mak, ha muna han mipui an tam sikin Jisua chu a rotpat zoi."},{"book":"John","chapter":"5","verse":"14","text":"Chomol suole chu, Jisua'n ama hah Biekina a mua male a kôm, “Rangâi roh, na dam zoi ani; masikin nunsie tho nôk khâi no roh, nu chunga natna saloi uol hong tung nih,” a tia."},{"book":"John","chapter":"5","verse":"15","text":"Masuole chu ha mi han Juda rachamneipungei kôm a mindampu chu Jisua ani ti ava ril ngeia."},{"book":"John","chapter":"5","verse":"16","text":"Masikin sabbathni mi a mindam an ti sikin Jisua hah dûk an mintong zoi."},{"book":"John","chapter":"5","verse":"17","text":"Jisua'n an kôm, “Ka Pa'n sin a tho tit ngâia, male kei khom sin ko tho ngêt rang ani,” tiin a thuon ngeia."},{"book":"John","chapter":"5","verse":"18","text":"Ma anghan a ti sikin Juda rachamneipungeiin that rang an bôk uol nôk zoi; Sabbathni balam a siet ti vai niloiin, Pathien hah a Pa angin a bêa, ama khom Pathien leh ân-angin ânbê ti sika khom ani."},{"book":"John","chapter":"5","verse":"19","text":"Masikin Jisua'n a thuon ngeia, “Chongdik tak nangni ki ril: Nâipasal athenin ite tho thei maka; a Pa sintho a mu ngei kai vai ke a tho ngâi. Pa'n sin a tho kai ke Nâipasal khomin a tho ngâi ani."},{"book":"John","chapter":"5","verse":"20","text":"Pa'n Nâipasal a lungkhama male a tho murdi a min mu ngâi ani. Hi nêka neinun roiinpui a tho rang khom la min mûng atih, male nin rêngin nin la kamâm rang ani."},{"book":"John","chapter":"5","verse":"21","text":"Pa'n mithi a kaithoia ringna a pêk ngei anghan, Nâipasal khomin a nuom kai chu a min ring ngâi."},{"book":"John","chapter":"5","verse":"22","text":"Pa'n tute roijêk pe ngâi maka. Roijêk rangin Nâipasal kôm kêng rachamneina akipin a pêk zoia,"},{"book":"John","chapter":"5","verse":"23","text":"masikin mi murdi'n Pa mirit an tho anghan Nâipasal khom mirit an tho theina rangin. Tukhom Nâipasal mirit tho loi kai chu Pa a tîrpu mirit tho loi ani."},{"book":"John","chapter":"5","verse":"24","text":"“Chongdik tak nangni ki ril: Tukhom ko chong rieta mi tîrpu iem kaiin chu kumtuong ringna an dôn zoi. Theiloi changin om mak ngeia, thina renga an jôka ringna han an lût zoi ani."},{"book":"John","chapter":"5","verse":"25","text":"Chongdik tak nangni ki ril: azora atung rang ani zoi, atûn khom atung tir zoi, male mithi ngeiin Pathien Nâipasal rôl riet an ta, a riet ngei kai chu hong ring an tih."},{"book":"John","chapter":"5","verse":"26","text":"Pa ha ringna nâr ani anghan, Nâipasal khom ringna nârin a sin ani."},{"book":"John","chapter":"5","verse":"27","text":"Male Miriem Nâipasal ani sikin a kôm roijêk rangin rachamneina a pêk ani."},{"book":"John","chapter":"5","verse":"28","text":"Ma hi kamâm no roi; azora atung rang ani zoi, ma tikin chu mithi ngeiin a rôl riet an ta,"},{"book":"John","chapter":"5","verse":"29","text":"male an thânngei renga hôn thoi an ta: sin sa tho ngei chu ringna changin inthoi nôk an ta, sin saloi tho ngei chu theiloi changin inthoi nôk an tih.5:29: Dan 12:2"},{"book":"John","chapter":"5","verse":"30","text":"“Ke thena rachamneinân ite tho thei mu unga; Pathien'n ni ril lam anghan roi ke jêk ani, masikin ko roijêk chu adik ani. Keima ku nuom hi sin rangin bôk mu unga, mi tîrpu lungdo kêng sin rang ko bôk ani."},{"book":"John","chapter":"5","verse":"31","text":"“Ku thurchi nanâk misîr ronga, ku thurchi misîr ha adik tiin pom thei ni no ni."},{"book":"John","chapter":"5","verse":"32","text":"Aniatachu ku thurchi mi aminrietpu chu mi dang ania, male ama'n ku thurchi a misîr hah adik ti ki riet."},{"book":"John","chapter":"5","verse":"33","text":"Nangnin John kôm thangtheipungei nin tîra, ama han chongtak ruthûlin chong nangni a lei rila.5:33: Joh 1:19-27; 3:27-30"},{"book":"John","chapter":"5","verse":"34","text":"Munisi rietpuipu ko dôn ngêt rang ki ti nimaka; mahi sanminringa nin om theina ranga ki ti ani."},{"book":"John","chapter":"5","verse":"35","text":"John hah châti vârtak le ân-ângtak angin ani, male zora bongkit vai mang rang nin nuom ani anghan."},{"book":"John","chapter":"5","verse":"36","text":"Hannirese, rietpuipu ko dôn hi chu John minrietna chong nêkin a roiinpui uol: Khoimo ko tho, ma hah, Pa'n sintho ranga mi pêk ani, ki sintho ngêt hin Pa mi tîr ani ti ku thurchi a minriet ani."},{"book":"John","chapter":"5","verse":"37","text":"Male Pa mi tîrpu khom han a minriet zoi, nangnin chu khotik lâi khomin a rôl la riet ngâi mak chei, a mêl khom la mu mak chei,5:37: Mat 3:17; Mk 1:11; Luk 3:22"},{"book":"John","chapter":"5","verse":"38","text":"male a chong khom nin mulungrîlngeia vong ngâi mak chei, a tîrpu hi nin iem loi sikin."},{"book":"John","chapter":"5","verse":"39","text":"Asûnga kumtuong ringna aom ti nin sabei sikin, Pathien Lekhabungei ha nin pore ngâi. Male Pathien Lekhabungei han ku thurchi an misîr ani!"},{"book":"John","chapter":"5","verse":"40","text":"Hankhoma, ringna nin dôna rangin ko kôm hong jôt ngâi mak chei."},{"book":"John","chapter":"5","verse":"41","text":"“Munisi minpâkna rok mu-ung."},{"book":"John","chapter":"5","verse":"42","text":"Aniatachu kho anga miriem mo nin ni nangni ki riet, male nin mulungrîlngei han Pathien lungkhamna dôn mak chei ti ki riet."},{"book":"John","chapter":"5","verse":"43","text":"Ka pa rachamneina leh ku juong ani, hannirese mi modôm mak choia; nikhomrese, tumakhatin ama rachamin hong rese chu lei modôm nin tih."},{"book":"John","chapter":"5","verse":"44","text":"Pathien inkhat vai renga minpâkna man rang nuom mak choia, inkhat le inkhat inpâk inlôm kêng nin min luta; nônte, kho angin mo mi nin iem rang?"},{"book":"John","chapter":"5","verse":"45","text":"Nikhomrese, keiman Pa makunga nangni doi ki tih tiin mindon no roi. Nangni doi rang chu mi inkhat aom, nin sabeipu Moses ha."},{"book":"John","chapter":"5","verse":"46","text":"Moses nin iem tatakin chu, kei khom mi nin iem rang ani; ama han ku chungroi kêng a miziek sikin."},{"book":"John","chapter":"5","verse":"47","text":"Aniatachu a miziek nin iem nônchu, kho angin mo ko chong nin iem thei ranga?” a tia."}]}