{"data":[{"book":"خروج","chapter":"38","verse":"1","text":"مذبح قربانی سوختنی نیز با چوب اقاقیا به شکل چهارگوش ساخته شد. هر ضلع آن دو و نیم متر و بلندیش یک و نیم متر بود."},{"book":"خروج","chapter":"38","verse":"2","text":"آن را طوری ساخت که در چهار گوشه‌اش چهار برجستگی به شکل شاخ بود. تمام مذبح و شاخها روکشی از مفرغ داشت."},{"book":"خروج","chapter":"38","verse":"3","text":"لوازم آن که شامل سطلها، خاک‌اندازها، کاسه‌ها، چنگکها و آتشدانها بود، همگی از مفرغ ساخته شد."},{"book":"خروج","chapter":"38","verse":"4","text":"سپس یک منقل مشبک مفرغین برای مذبح ساخت و آن را تا نیمهٔ مذبح فرو برد تا روی لبه‌ای که در آنجا وجود داشت قرار گیرد."},{"book":"خروج","chapter":"38","verse":"5","text":"چهار حلقه برای چهار گوشۀ شبکۀ مفرغین ریخت تا چوبها را نگاه دارند."},{"book":"خروج","chapter":"38","verse":"6","text":"چوبهایی از درخت اقاقیا با روکش مفرغ ساخت."},{"book":"خروج","chapter":"38","verse":"7","text":"چوبها را در حلقه‌هایی که در دو طرف مذبح نصب شده بود، فرو کرد. مذبح، درونش خالی بود و از تخته ساخته شده بود."},{"book":"خروج","chapter":"38","verse":"8","text":"حوض مفرغین و پایهٔ مفرغین‌اش را از آیینه‌های زنانی که در کنار در خیمۀ ملاقات خدمت می‌کردند، ساخت."},{"book":"خروج","chapter":"38","verse":"9","text":"سپس بِصَلئیل برای خیمۀ عبادت حیاطی درست کرد که دیوارهایش از پرده‌های کتان ریزبافت تابیده بود. طول پرده‌های سمت جنوب پنجاه متر بود."},{"book":"خروج","chapter":"38","verse":"10","text":"بیست ستون مفرغین برای پرده‌ها ساخت و برای این ستونها پایه‌های مفرغین و قلابها و پشت‌بندهای نقره‌ای درست کرد."},{"book":"خروج","chapter":"38","verse":"11","text":"برای سمت شمالی حیاط نیز همین کار را کرد."},{"book":"خروج","chapter":"38","verse":"12","text":"طول دیوار پرده‌ای سمت غربی بیست و پنج متر بود. ده ستون با ده پایه برای پرده‌ها ساخت و برای هر یک از این ستونها قلابها و پشت‌بندهای نقره‌ای درست کرد."},{"book":"خروج","chapter":"38","verse":"13","text":"طول دیوار پرده‌ای سمت شرقی هم بیست و پنج متر بود."},{"book":"خروج","chapter":"38","verse":"14","text":"مدخل خیمۀ عبادت در انتهای جنوبی قرار داشت و از دو پرده تشکیل شده بود. پردۀ سمت راست هفت و نیم متر بود و بر سه ستون با سه پایه آویزان بود."},{"book":"خروج","chapter":"38","verse":"15","text":"پردۀ سمت چپ نیز هفت و نیم متر بود و بر سه ستون با سه پایه آویزان بود."},{"book":"خروج","chapter":"38","verse":"16","text":"تمام پرده‌های دیوار حیاط خیمه از کتان ریز‌بافت تابیده بود."},{"book":"خروج","chapter":"38","verse":"17","text":"پایه‌های ستونها از مفرغ، و قلابها و پشت‌بندها و روکش سر ستونها از نقره بود. تمام ستونهای اطراف حیاط با پشت‌بندهای نقره‌ای به هم مربوط شدند."},{"book":"خروج","chapter":"38","verse":"18","text":"پردهٔ مدخل خیمه از کتان ریزبافت تابیده تهیه گردید و با نخهای آبی، ارغوانی و قرمز گلدوزی شد. طول این پرده ده متر و بلندیش مانند پرده‌های دیوار حیاط، دو و نیم متر بود."},{"book":"خروج","chapter":"38","verse":"19","text":"چهار ستون برای پرده ساخت. پایه‌های ستونها از مفرغ، و قلابها و پشت‌بندها و روکش سر ستونها از نقره بود."},{"book":"خروج","chapter":"38","verse":"20","text":"تمام میخهایی که در بنای خیمه و حیاط آن به کار رفت، از مفرغ بود."},{"book":"خروج","chapter":"38","verse":"21","text":"این است صورت مقدار فلزی که در ساختن خیمهٔ عبادت به کار رفت. این صورت به دستور موسی، به‌وسیلۀ لاویان و زیر نظر ایتامار پسر هارون کاهن تهیه شد."},{"book":"خروج","chapter":"38","verse":"22","text":"(بِصَلئیل پسر اوری و نوهٔ حور از قبیلهٔ یهودا، آنچه را که خداوند به موسی دستور داده بود، ساخت."},{"book":"خروج","chapter":"38","verse":"23","text":"دستیار او در این کار اهولیاب پسر اخیسامک از قبیلهٔ دان بود که در کار طراحی، نساجی و طرازی پارچه‌های آبی، ارغوانی، قرمز و کتان ریزبافت مهارت داشت.)"},{"book":"خروج","chapter":"38","verse":"24","text":"بنی‌اسرائیل جمعاً حدود هزار کیلوگرم38‏:24 عبری: ۲۹ قنطار و ۳۷۰ شِکِل. یک شِکِل تقریباً معادل ۱۱ گرم است. طلا به مقیاس مثقال عبادتگاه هدیه کردند که تمام آن صرف ساختن خیمۀ عبادت شد."},{"book":"خروج","chapter":"38","verse":"25","text":"جماعت اسرائیل جمعاً سه هزار و چهارصد و سی کیلوگرم نقره که به مقیاس عبادتگاه وزن می‌شد، هدیه دادند."},{"book":"خروج","chapter":"38","verse":"26","text":"این مقدار نقره از همۀ کسانی که اسمشان در سرشماری نوشته شده بود، به عنوان مالیات دریافت گردید. (مالیات هر فرد یک بِکا بود که بر اساس مقیاس عبادتگاه، معادل ۶ گرم است). این مالیات از ۶۰۳٬۵۵۰ نفر که سنشان بیست سال به بالا بود، دریافت شده بود."},{"book":"خروج","chapter":"38","verse":"27","text":"برای پایه‌های چوب‌بست خیمهٔ عبادت و پایه‌های ستونهای پردهٔ داخل آن، سه هزار و چهارصد کیلوگرم نقره مصرف شد، یعنی برای هر پایه سی و چهار کیلوگرم."},{"book":"خروج","chapter":"38","verse":"28","text":"باقیماندهٔ نقره که سی کیلوگرم بود برای قلابهای ستونها، پشت‌بندها و روکش سر ستونها مصرف شد."},{"book":"خروج","chapter":"38","verse":"29","text":"بنی‌اسرائیل همچنین هدیۀ مخصوصی که دو هزار و چهارصد و بیست و پنج کیلوگرم مفرغ بود، آوردند."},{"book":"خروج","chapter":"38","verse":"30-31","text":"این مقدار مفرغ برای پایه‌های ستونهای مدخل خیمۀ ملاقات، مذبح مفرغین، منقل مشبک و سایر لوازم مذبح، همچنین برای پایه‌های ستونهای دور حیاط و پایه‌های مدخل آن، و نیز برای میخهای خیمه و پرده‌های دور حیاط به کار رفت."}]}