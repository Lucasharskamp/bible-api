{"data":[{"book":"Maunukulo","chapter":"3","verse":"1","text":"Kuka malaika jwa Likanisha lya ku Shalidi nnjandishe nnei."},{"book":"Maunukulo","chapter":"3","verse":"2","text":"Jumuka na ubhishe ukoto yowe ili tome nawa, pabha niibhweni itendi yako kuti yangakamilika pa meyo ga a Nnungu bhangu."},{"book":"Maunukulo","chapter":"3","verse":"3","text":"Bhai kumbushila majiganyo guupegwilwe na guupilikene gala, ugakamulile nikwiipeta yambi yako. Ukasheye, shinikujiile shiimushila malinga shakwiya nngwii, wala ukagamanya malanga gushinikujiile."},{"book":"Maunukulo","chapter":"3","verse":"4","text":"Ikabheje ukwete bhandu bhashoko ku Shalidi bhakanabhe nyatiyanga nngubho yabhonji. Bhene bhanganyabho ni shibhalongane na nne bhawetenje nngubho yanawe, pabha ni bhaapinjikwanga.”"},{"book":"Maunukulo","chapter":"3","verse":"5","text":"Jwene shaakombolejo shawashwe nngubho yanawe malinga bhanganyabho, na nne ngalishoya lina lyakwe nshitabhu sha gumi, ikabheje shingong'ondele lina lyakwe pa meyo ga Atati na pa meyo ga ashimalaika bhabho."},{"book":"Maunukulo","chapter":"3","verse":"6","text":"Jwene akwete makutujo apilikane, gene gabhelenje Mbumu ku makanisha."},{"book":"Maunukulo","chapter":"3","verse":"7","text":"Kuka malaika jwa Likanisha lya ku Piladelipia nnjandishe nnei. “Gegano ni malobhe gubhaabheleketa bhene bha ukonjelo na bha kweli, bhakwete upunguo gwa a Daudi. Bhaugulaga jwakwa shaakombole kuugala, na bhaugalaga jwakwa shaakombole kuugula."},{"book":"Maunukulo","chapter":"3","verse":"8","text":"Niimanyi itendi yako. Lola mmujo jako njibhika nnango gwanng'ugulwe na jwakwapi shaakombole kuugala. Nimumanyi kuti ukwete mashili gashoko, ikabheje ushikamulila lilobhe lyangu na gwangalikana lina lyangu."},{"book":"Maunukulo","chapter":"3","verse":"9","text":"Lola, shinikupe bhene bha nyumba jika Lishetani bhakwiishemanga Bhayaudi bhalinginji nngabha Bhayaudi, mbena bhanami. Shinaatendanje bhakutindibhalilanje pa makongono gako, bhamumanyanje kuti nne nikupinjile."},{"book":"Maunukulo","chapter":"3","verse":"10","text":"Pabha ushikamulila lilobhe lyangu lya kwiipililila, numbe nne shinikubhishile ulinda ushoshe mmalanga ga shilaje gakwiya pa shilambolyo powe, nkupinga kwaalinganga bhaatamangana pa shilambolyo."},{"book":"Maunukulo","chapter":"3","verse":"11","text":"Ngunakwiya shangu. Ukamulile ukoto shiukwete, nkupinga mundu anakupokonyole shilemba shako.”"},{"book":"Maunukulo","chapter":"3","verse":"12","text":"Jwene shaakombole kutenda ukoto kupunda bhananjijo, shinintende kubha lipoto lya liekalu lya a Nnungu bhangu, na akashoka mwenemo kabhili. Na kabhili pa ntundu jakwe shinyandishe lina lya a Nnungu bhangu, na lina lya shilambo sha a Nnungu bhangu, yani Yelushalemu ja ambi, jituluka kopoka kunnungu, kwa a Nnungu bhangu. Nneila peila pa ntundu jakwe shinyandishe lina lyangu lya ambi."},{"book":"Maunukulo","chapter":"3","verse":"13","text":"Akwete makutujo apilikane gene gabhelenje Mbumu ku makanisha."},{"book":"Maunukulo","chapter":"3","verse":"14","text":"Kuka malaika jwa Likanisha lya ku Laodikia nnjandishe nnei. Gegano ni malobhe ga bhene bhali Amina yani, Nneyo Peyo, bhaakong'ondela bhaakulupalika na bha kweli, bhali nantando jwa indu yowe ipengenywe na a Nnungu."},{"book":"Maunukulo","chapter":"3","verse":"15","text":"Niimanyi itendi yako kuti ugwe ukaima na wala ukaabhabhula, mbaya ukaliji jwa ima eu jwa bhabhula."},{"book":"Maunukulo","chapter":"3","verse":"16","text":"Bhai, pabha ugwe ushibha jwa ntukuta, ukaima na wala ukaabhabhula shinikuune ukoposhe nkang'wa jangu."},{"book":"Maunukulo","chapter":"3","verse":"17","text":"Pabha ukuti, nne tajili ngwete indu yaigwinji na ngatubhilwa na shindu, ukakwiimanya kuti gwangali mashili, na unalaga, na gwangali shindu na nangalole na uli makonope."},{"book":"Maunukulo","chapter":"3","verse":"18","text":"Kwa nneyo, ngunakuupa lunda, kuume kwangu nne shaabhu jijitwilwe pa moto ubhe tajili, na kuume nngubho yanawe uwale pabha uli makonope gwiijambate. Na kabhili kuume ntela gwa taga mmeyo gakogo nkupinga ulole."},{"book":"Maunukulo","chapter":"3","verse":"19","text":"Nne ngunakwaakalipilanga na kwaakomanga bhowe bhungwaapinganga, kwa nneyo utumbilile kwiipeta yambi yako."},{"book":"Maunukulo","chapter":"3","verse":"20","text":"Lola, ngunajima pa nnango niolishiya, mundu apilikanaga lilobhe lyangu niugula, shinyinjile munngwakwemo, na shutulye pamo."},{"book":"Maunukulo","chapter":"3","verse":"21","text":"Jwene shaakombole kutenda ukoto kupunda bhananjijo, shinimmishe tome na shitengu shangu sha upalume, malinga nne shingombwele kutenda ukoto, gundemi tome na Atati pa shitengu shabho sha upalume."},{"book":"Maunukulo","chapter":"3","verse":"22","text":"Akwete makutujo, apilikane gene gabheleketa Mbumu ku Makanisha."}]}