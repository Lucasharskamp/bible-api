{"data":[{"book":"TESALONII 1","chapter":"4","verse":"1","text":"Ka rawnoode, yo musiɓɓe, on andirii men ko honno gasirton wonirde fii no weliron Alla, e hin-le ko non wonirɗon. Jooni men torike on, men jeejii, sabu humondiral men e Iisaa Joomi on, ɓeydee yaarude yeeso soono woo e ɗen baŋŋe."},{"book":"TESALONII 1","chapter":"4","verse":"2","text":"Ko fii hiɗon andi janndeeji ɗi men janni on ɗin immorde e Iisaa Joomi on."},{"book":"TESALONII 1","chapter":"4","verse":"3","text":"Ko Alla faalaa ko yo on laato laaɓuɓe, e fii yo on woɗɗito jinaa,"},{"book":"TESALONII 1","chapter":"4","verse":"4","text":"e yo mo kala e mon waawu jogitaade ɓandu mun ndun e nder laaɓal e teddungal,"},{"book":"TESALONII 1","chapter":"4","verse":"5","text":"e ɓaawo accugol faaleeji wonkii foola ɗun, wano ɓe gomɗinaa andaa Alla ɓen gerdata non."},{"book":"TESALONII 1","chapter":"4","verse":"6","text":"E telen-ma ɗun, wota hay gooto bonnu musiɗɗo mun maa huutora mo ƴoyre, ko fii Joomiraaɗo on yoɓay sifa ɗin noone ellaaji fow. Hari men wowlaniino on ɗun, men hajike on e ɗun."},{"book":"TESALONII 1","chapter":"4","verse":"7","text":"Ko fii Alla noddiraali en wuurirgol angal laaɓal, kono ko wuurirgol laaɓal."},{"book":"TESALONII 1","chapter":"4","verse":"8","text":"Ko ɗun waɗi, on bugitiiɗo ngal gandal, haray hinaa neɗɗo o bugitii, kono ko Alla, on Yeɗuɗo on *Ruuhu mun Seniiɗo on."},{"book":"TESALONII 1","chapter":"4","verse":"9","text":"E telen-ma giggol siɗɗankaaku musiɓɓe gomɗinɓe ɓen, on hatonjinaa e windaneede fii ɗun, ko fii Alla tigi wawnii on yiɗindirgol."},{"book":"TESALONII 1","chapter":"4","verse":"10","text":"Ko ɗun kadi wonɗon waɗude e fee musiɓɓe men ɓen fow e nder Masedonii no didori, kono men wakkilinii on, yo musiɓɓe, ɓeydugol kadi."},{"book":"TESALONII 1","chapter":"4","verse":"11","text":"Himmanon wuurirgol ɓuttu, jokkon haajuuji mon ɗin tigi, golliron juuɗe mon ɗen, wano men yamiriri on non."},{"book":"TESALONII 1","chapter":"4","verse":"12","text":"Ɗun ko fii no woniron feewuɓe e telen-ma ɓe gomɗinaa ɓen, hara on wonataa dongal hay gooto."},{"book":"TESALONII 1","chapter":"4","verse":"13","text":"Men faalaaka, yo musiɓɓe, yo on ronku andude fii mayɓe ɓen, fii wota on heɓu sokola, wano ɓeya ɓe alaa tama'u ɓen."},{"book":"TESALONII 1","chapter":"4","verse":"14","text":"Ko ɗun waɗi, ɓay hiɗen gomɗini Iisaa maayii, awa kadi o immintinaama, hiɗen gomɗini kadi Alla artiray maayuɓe no gomɗini Iisaa ɓen wondude e makko."},{"book":"TESALONII 1","chapter":"4","verse":"15","text":"Awa e hino ko men wi'ata on, ɗun non ko e kongol Joomi on iwri: enen wurɓe ɓen, luttituɓe haa ɲande ardu Joomi on, en adotaako mayɓe ɓen artireede."},{"book":"TESALONII 1","chapter":"4","verse":"16","text":"Ko fii, Joomi on tigi iwray ka kammu, tippoda e yamiroore ewnaande e hawa malaa'ikaajo mawɗo e hito *liital Alla ngal. Onsay ko maayuɓe no gomɗini *Almasiihu on ɓen adetee immintineede."},{"book":"TESALONII 1","chapter":"4","verse":"17","text":"Ɓawto ɗun, enen wurɓe luttitayɓe ɓen, en ƴettidete e maɓɓe ka nder duule, fii fottoygol e Joomi on ka weeyo. Onsay en wonday e Joomi on haa poomaa."},{"book":"TESALONII 1","chapter":"4","verse":"18","text":"Awa wakkilindiree rewrude e ɗii konguɗi."}]}