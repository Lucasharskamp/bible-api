{"data":[{"book":"Matouš","chapter":"4","verse":"1-2","text":"Potom Duch Boží vedl Ježíše na poušť, kde se po dobu čtyřiceti dnů a nocí postil a velmi vyhladověl."},{"book":"Matouš","chapter":"4","verse":"3","text":"Tu se k němu přiblížil pokušitel a řekl mu: „Jsi-li Boží Syn, proměň toto kamení v chleby!“"},{"book":"Matouš","chapter":"4","verse":"4","text":"Ježíš mu odpověděl: „V Písmu je napsáno: Člověk se nenasytí jen chlebem, ale hlad ve své duši utiší přijetím Božího slova.“"},{"book":"Matouš","chapter":"4","verse":"5","text":"Pak ho ďábel vzal do Jeruzaléma na věž chrámu"},{"book":"Matouš","chapter":"4","verse":"6","text":"a řekl: „Jsi-li Boží Syn, seskoč dolů! Vždyť je psáno, že Bůh přikáže svým andělům, aby tě zachytili na svých rukou dříve, než dopadneš na kámen.“"},{"book":"Matouš","chapter":"4","verse":"7","text":"Ježíš mu zase pohotově odpověděl: „Je však také psáno: Nepokoušej Boha, je tvůj Pán.“"},{"book":"Matouš","chapter":"4","verse":"8","text":"Nakonec ho ďábel postavil na vysokou horu a ukázal mu všechna království světa s jejich okázalostí a bohatstvím."},{"book":"Matouš","chapter":"4","verse":"9","text":"Tam mu řekl: „Toto všechno ti dám, jestliže přede mnou klekneš a pokloníš se mi!“"},{"book":"Matouš","chapter":"4","verse":"10","text":"Ježíš odpověděl: „Odejdi, satane! Vždyť je psáno: Nikomu kromě Boha se nebudeš klanět ani ho uctívat.“"},{"book":"Matouš","chapter":"4","verse":"11","text":"V tu chvíli ho ďábel opustil; Ježíše obklopili andělé a pečovali o něj."},{"book":"Matouš","chapter":"4","verse":"12","text":"Když Ježíš uslyšel, že Jana uvěznili, vrátil se do Galileje."},{"book":"Matouš","chapter":"4","verse":"13","text":"Nezůstal však v Nazaretu, ale usadil se v Kafarnaum. To město leželo u jezera Genezaretského, v oblasti, kterou kdysi obývaly izraelské kmeny Zabulónovy a Neftalího."},{"book":"Matouš","chapter":"4","verse":"14","text":"Tím se splnila předpověď proroka Izajáše:"},{"book":"Matouš","chapter":"4","verse":"15","text":"„V Galileji, zemi Zabulónově"},{"book":"Matouš","chapter":"4","verse":"16","text":"Tento lid pohroužený do temnoty"},{"book":"Matouš","chapter":"4","verse":"17","text":"V té době začal Ježíš kázat: „Změňte se! Bůh je tu a zakládá na zemi svoje království!“"},{"book":"Matouš","chapter":"4","verse":"18","text":"Ježíš šel po břehu Galilejského jezera a uviděl dva muže, jak spouštějí sítě do vody. Byli to rybáři Šimon, později nazývaný Petr, a jeho bratr Ondřej."},{"book":"Matouš","chapter":"4","verse":"19","text":"Ježíš na ně volal: „Přátelé, pojďte se mnou! Udělám z vás jiné rybáře, budete zachraňovat lidi!“"},{"book":"Matouš","chapter":"4","verse":"20","text":"Ti dva všeho nechali a šli s ním."},{"book":"Matouš","chapter":"4","verse":"21","text":"O kus dál jiní dva bratři, Jakub a Jan, seděli spolu se svým otcem Zebedeem ve člunu a spravovali sítě. Také je Ježíš vyzval;"},{"book":"Matouš","chapter":"4","verse":"22","text":"oba se okamžitě zvedli, opustili otce a vykročili za ním."},{"book":"Matouš","chapter":"4","verse":"23","text":"Ježíš chodil po celé Galileji, vyučoval v synagogách, šířil radostnou zvěst o Božím království a uzdravoval lidi postižené všemi možnými nemocemi."},{"book":"Matouš","chapter":"4","verse":"24","text":"Zprávy o něm se rychle roznesly, takže až ze Sýrie k němu vodili nemocné, posedlé démony, duševně choré, ochrnuté a on je uzdravoval."},{"book":"Matouš","chapter":"4","verse":"25","text":"Všude se za ním táhly davy lidí; nejen z Galileje, ale i z Desítiměstí, Jeruzaléma, Judska a Zajordání."}]}