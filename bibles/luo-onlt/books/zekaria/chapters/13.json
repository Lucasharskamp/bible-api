{"data":[{"book":"Zekaria","chapter":"13","verse":"1","text":"Jehova Nyasaye Maratego wacho niya, “Chiengʼno soko moro noyaw ni joka Daudi gi joma odak Jerusalem, soko ma nopwodhgi kuom richogi duto gi gak ma gigakgo.”"},{"book":"Zekaria","chapter":"13","verse":"2","text":"Jehova Nyasaye Maratego wacho niya, “Chiengʼno anatiek nying nyiseche ma dhano oloso e piny, kendo ji ok nochak opargi. Anagol jonabi kaachiel gi chunje ma gombo timo timbe maricho e piny."},{"book":"Zekaria","chapter":"13","verse":"3","text":"Ka dipo ni ngʼato pod dhi nyime gi koro wach, to wuon gi min monywole nowachne ni, ‘Nyaka itho, nikech isewacho miriambo kikonyori gi nying Jehova Nyasaye.’ Ka ngʼato okoro wach, to jonywolne owuon ema nonege gi ligangla."},{"book":"Zekaria","chapter":"13","verse":"4","text":"“Chiengʼno jonabi duto, moro ka moro wiye nokuodi gi fweny moneno. Onge janabi ma norwak lep koro wach mondo owuond ji."},{"book":"Zekaria","chapter":"13","verse":"5","text":"To moro ka moro kuomgi nowach mana ni, ‘An ok an janabi. An mana japur, kendo asebedo ka ayudo chiemba kowuok e lowo chakre aa e tin-na.’"},{"book":"Zekaria","chapter":"13","verse":"6","text":"Ka ngʼato openje ni, ‘To adhonde manie dendigi to manade?’ To enodwok ni, ‘Adhondegi ayudo e od osiepena.’ ”"},{"book":"Zekaria","chapter":"13","verse":"7","text":"Jehova Nyasaye Maratego wacho niya,"},{"book":"Zekaria","chapter":"13","verse":"8","text":"Jehova Nyasaye owacho niya,"},{"book":"Zekaria","chapter":"13","verse":"9","text":"Achiel kuom adekgi abiro ketogi e mach;"}]}