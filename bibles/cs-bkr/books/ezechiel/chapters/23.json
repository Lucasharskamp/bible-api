{"data":[{"book":"Ezechiel","chapter":"23","verse":"1","text":"Opět stalo se slovo Hospodinovo ke mně, řkoucí:"},{"book":"Ezechiel","chapter":"23","verse":"2","text":"Synu člověčí, dvě ženy, dcery jedné mateře byly."},{"book":"Ezechiel","chapter":"23","verse":"3","text":"Ty smilnily v Egyptě, v mladosti své smilnily. Tam jsou mačkány prsy jejich, tam opiplány prsy panenství jejich."},{"book":"Ezechiel","chapter":"23","verse":"4","text":"Jména pak jejich: větší Ahola, sestry pak její Aholiba. Tyť jsou byly mé, a rozplodily syny a dcery. Jména, pravím, jejich jsou: Samaří Ahola, Jeruzaléma pak Aholiba."},{"book":"Ezechiel","chapter":"23","verse":"5","text":"Ale Ahola maje mne, smilnila a frejů hleděla s milovníky svými, s Assyrskými blízkými,"},{"book":"Ezechiel","chapter":"23","verse":"6","text":"Oděnými postavcem modrým, s vývodami a knížaty, i všemi napořád mládenci krásnými, a s jezdci jezdícími na koních."},{"book":"Ezechiel","chapter":"23","verse":"7","text":"Vydala se, pravím, v smilství svá s nimi, se všemi nejpřednějšími syny Assyrskými, a se všemi, jimž frejovala, a poškvrnila se všemi ukydanými bohy jejich."},{"book":"Ezechiel","chapter":"23","verse":"8","text":"A tak smilství svých Egyptských nenechala; nebo ji zléhali v mladosti její, a oni mačkali prsy panenství jejího, a vylili smilství svá na ni."},{"book":"Ezechiel","chapter":"23","verse":"9","text":"Protož dal jsem ji v ruku frejířů jejích, v ruku Assyrských, jimž frejovala."},{"book":"Ezechiel","chapter":"23","verse":"10","text":"Oniť jsou odkryli nahotu její, syny i dcery její pobrali, ji pak samu mečem zamordovali. Takž vzata jest na slovo od jiných žen, když soudy vykonali při ní."},{"book":"Ezechiel","chapter":"23","verse":"11","text":"To viděla sestra její Aholiba, však mnohem více než onano frejovala, a smilství její větší byla než smilství sestry její."},{"book":"Ezechiel","chapter":"23","verse":"12","text":"S Assyrskými frejů hleděla, s vývodami a knížaty blízkými, oděnými nádherně, s jezdci jezdícími na koních, a všemi mládenci krásnými."},{"book":"Ezechiel","chapter":"23","verse":"13","text":"I viděl jsem, že se poškvrnila, a že cesta jednostejná jest obou dvou."},{"book":"Ezechiel","chapter":"23","verse":"14","text":"Ale tato ještě to přičinila k smilstvím svým, že viduc muže vyryté na stěně, obrazy Kaldejských vymalované barvou,"},{"book":"Ezechiel","chapter":"23","verse":"15","text":"Přepásané pasem po bedrách jejich, a klobouky barevné na hlavách jejich, a že jsou všickni na pohledění jako hejtmané, podobní synům Babylonským v Kaldejské zemi, jejichž ona vlast jest,"},{"book":"Ezechiel","chapter":"23","verse":"16","text":"I zahořela k nim z pohledění očima svýma, a vyslala posly k nim do země Kaldejské."},{"book":"Ezechiel","chapter":"23","verse":"17","text":"Tedy vešli k ní Babylonští na lůže nepoctivé, a poškvrnili ji smilstvím svým. A když se poškvrnila s nimi, odloučila se duše její od nich."},{"book":"Ezechiel","chapter":"23","verse":"18","text":"A odkryla smilství svá, odkryla též nahotu svou, i odloučila se duše má od ní, tak jako se odloučila duše má od sestry její."},{"book":"Ezechiel","chapter":"23","verse":"19","text":"Nebo rozmnožila smilství svá, rozpomínajíc se na dny mladosti své, v nichž smilnila v zemi Egyptské,"},{"book":"Ezechiel","chapter":"23","verse":"20","text":"A frejovala s kuběnáři jejich, jejichž tělo jest jako tělo oslů, a tok jejich jako tok koňský."},{"book":"Ezechiel","chapter":"23","verse":"21","text":"A tak jsi zase navrátila se k nešlechetnosti mladosti své, když mačkali Egyptští prsy tvé z příčiny prsů mladosti tvé."},{"book":"Ezechiel","chapter":"23","verse":"22","text":"Protož ó Aholiba, takto praví Panovník Hospodin: Aj, já vzbudím frejíře tvé proti tobě, ty, od nichž se odloučila duše tvá, a přivedu je na tě odevšad,"},{"book":"Ezechiel","chapter":"23","verse":"23","text":"Babylonské a všecky Kaldejské, Pekodské, a Šohejské, i Kohejské, všecky syny Assyrské s nimi, mládence krásné, vývody a knížata všecka, hejtmany a slovoutné, všecky jezdící na koních."},{"book":"Ezechiel","chapter":"23","verse":"24","text":"A přitáhnou na tě na vozích železných a přikrytých, i kárách, a to s zběří národů, s pavézami a štíty i lebkami, položí se proti tobě vůkol, i předložím jim právo, aby tě soudili soudy svými."},{"book":"Ezechiel","chapter":"23","verse":"25","text":"Vyleji zajisté horlení své na tebe, tak že naloží s tebou prchlivě, nos tvůj i uši tvé odejmou, a ostatek tebe mečem padne. Ti syny tvé i dcery tvé poberou, a ostatek tebe spáleno bude ohněm."},{"book":"Ezechiel","chapter":"23","verse":"26","text":"A vyvlekou tě z roucha tvého, a rozberou šperky okrasy tvé."},{"book":"Ezechiel","chapter":"23","verse":"27","text":"A tak přítrž učiním při tobě nešlechetnosti tvé, i smilství tvému z země Egyptské vzatému, a nepozdvihneš očí svých k nim, a na Egypt nezpomeneš více."},{"book":"Ezechiel","chapter":"23","verse":"28","text":"Nebo takto praví Panovník Hospodin: Aj, já dám tebe v ruku těch, kterýchž nenávidíš, v ruku těch, od nichž se odloučila duše tvá,"},{"book":"Ezechiel","chapter":"23","verse":"29","text":"I budou nakládati s tebou podlé nenávisti, a poberou všecko úsilé tvé, a nechají tě nahé a obnažené. A tak bude zřejmá nahota smilství tvého a nešlechetnosti tvé, smilství, pravím, tvého."},{"book":"Ezechiel","chapter":"23","verse":"30","text":"Což vše učiní tobě proto, že jsi smilnila, následujíc pohanů, proto že jsi poškvrnila se ukydanými bohy jejich."},{"book":"Ezechiel","chapter":"23","verse":"31","text":"Cestou sestry své chodila jsi, protož dám kalich její v ruku tvou."},{"book":"Ezechiel","chapter":"23","verse":"32","text":"Takto praví Panovník Hospodin: Kalich sestry své píti budeš hluboký a široký; budeť sporý, tak že smích a žert budou míti z tebe."},{"book":"Ezechiel","chapter":"23","verse":"33","text":"Opilstvím a zámutkem naplněna budeš, kalichem pustiny a zpuštění, kalichem sestry své Samaří."},{"book":"Ezechiel","chapter":"23","verse":"34","text":"I vypiješ jej a vyvážíš, a než jej polámeš, snáze prsy své roztrháš; neboť jsem já mluvil, praví Panovník Hospodin."},{"book":"Ezechiel","chapter":"23","verse":"35","text":"Protož takto praví Panovník Hospodin: Z té příčiny, že jsi zapomenula na mne, a zavrhlas mne za hřbet svůj, i ty také vezmi za svou nešlechetnost, a za smilství svá."},{"book":"Ezechiel","chapter":"23","verse":"36","text":"I řekl Hospodin ke mně: Synu člověčí, budeš-liž zastávati Ahole neb Aholiby? Nýbrž oznam jim ohavnosti jejich,"},{"book":"Ezechiel","chapter":"23","verse":"37","text":"Že cizoložily, a krev jest na rukou jejich, a s ukydanými bohy svými cizoložily. Také i syny své, kteréž mně zplodily, vodily jim, aby sežráni byli."},{"book":"Ezechiel","chapter":"23","verse":"38","text":"Ještě i toto činily mi, že zanečišťovaly svatyni mou v tentýž den, a sobot mých poškvrňovaly."},{"book":"Ezechiel","chapter":"23","verse":"39","text":"Nebo obětovavše syny své ukydaným bohům svým, vcházely do svatyně mé v tentýž den, aby ji poškvrnily. Aj hle, takť jsou činívaly u prostřed mého domu."},{"book":"Ezechiel","chapter":"23","verse":"40","text":"Nadto, že vysílaly k mužům, jenž by přišli zdaleka, kteříž, jakž posel vyslán k nim, aj, hned přicházívali. Jimž jsi se umývala, a tvář svou líčila, a okrašlovalas se okrasou."},{"book":"Ezechiel","chapter":"23","verse":"41","text":"A usazovalas se na loži slavném, před nímž stůl připravený byl, na něž jsi i kadidlo mé i masti mé vynakládala."},{"book":"Ezechiel","chapter":"23","verse":"42","text":"Když pak hlas toho množství poutichl, tedy i k mužům z obecného lidu vysílaly, jenž bývali přivozováni ožralí z pouště. I dávali náramky na ruce jejich, i koruny ozdobné na hlavy jejich."},{"book":"Ezechiel","chapter":"23","verse":"43","text":"A ačkoli jsem se domlouval na cizoložství té lotryně, a že oni jednak s jednou, jednak s druhou smilství provodí,"},{"book":"Ezechiel","chapter":"23","verse":"44","text":"A že každý z nich vchází k ní, tak jako někdo vchází k ženě nevěstce: však vždy vcházeli k Ahole a Aholibě, ženám přenešlechetným."},{"book":"Ezechiel","chapter":"23","verse":"45","text":"Protož muži spravedliví, tiť je souditi budou soudem cizoložných a soudem těch, jenž vylévaly krev, proto že cizoložily, a krev jest na rukou jejich."},{"book":"Ezechiel","chapter":"23","verse":"46","text":"Nebo takto praví Panovník Hospodin: Přivedu na ně vojsko, a dám je v posmýkání i v loupež."},{"book":"Ezechiel","chapter":"23","verse":"47","text":"I uhází je to shromáždění kamením, a poseká je meči svými; syny jejich i dcery jejich pomordují, a domy jejich ohněm popálí."},{"book":"Ezechiel","chapter":"23","verse":"48","text":"A tak přítrž učiním nešlechetnosti v zemi této, i budou se tím káti všecky ženy, a nedopustí se nešlechetnosti podobné vaší."},{"book":"Ezechiel","chapter":"23","verse":"49","text":"Nebo vzložena bude na vás nešlechetnost vaše, a ponesete hříchy ukydaných bohů svých. I zvíte, že já jsem Panovník Hospodin."}]}