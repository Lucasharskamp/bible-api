{"data":[{"book":"UGenesisi","chapter":"4","verse":"1","text":"U-Adamu wembatha lomkakhe u-Eva, wasezithwala, wabeletha uKhayini. Wathi, “Ngosizo lukaThixo sengibelethe indoda.”"},{"book":"UGenesisi","chapter":"4","verse":"2","text":"Muva wabeletha umfowabo u-Abheli."},{"book":"UGenesisi","chapter":"4","verse":"3","text":"Ngokuya kwesikhathi uKhayini waletha ezinye izithelo zomhlabathi ukuba ngumnikelo kuThixo."},{"book":"UGenesisi","chapter":"4","verse":"4","text":"Kodwa u-Abheli waletha izitho ezinonileyo zisuka kwamanye amazibulo omhlambi wakhe. UThixo wathokoza ngo-Abheli kanye lomnikelo wakhe,"},{"book":"UGenesisi","chapter":"4","verse":"5","text":"kodwa kathokozanga ngoKhayini lomnikelo wakhe. Ngakho uKhayini wazonda kakhulu, lobuso bakhe bahloba."},{"book":"UGenesisi","chapter":"4","verse":"6","text":"UThixo wasesithi kuKhayini, “Uzondeleni na? Kungani ubuso bakho buhlobile?"},{"book":"UGenesisi","chapter":"4","verse":"7","text":"Nxa usenza okulungileyo, kawuyikwamukelwa yini? Kodwa nxa ungenzi okulungileyo, isono sikucathamele emnyango wakho; sinxwanele ukukuthumba, kodwa kumele usehlule.”"},{"book":"UGenesisi","chapter":"4","verse":"8","text":"UKhayini wasesithi kumfowabo u-Abheli, “Ake sihambe siye egangeni.” Kwathi bekhonale egangeni uKhayini wamhlasela umfowabo u-Abheli wambulala."},{"book":"UGenesisi","chapter":"4","verse":"9","text":"UThixo wasesithi kuKhayini, “Ungaphi umfowenu u-Abheli na?”"},{"book":"UGenesisi","chapter":"4","verse":"10","text":"UThixo wathi, “Usuyenzeni? Lalela! Igazi lomfowenu liyakhala kimi lisuka emhlabathini."},{"book":"UGenesisi","chapter":"4","verse":"11","text":"Manje usuqalekisiwe njalo usuxotshiwe kuwo umhlabathi ovule umlomo wawo ukwamukela igazi lomfowenu lisuka esandleni sakho."},{"book":"UGenesisi","chapter":"4","verse":"12","text":"Lapho uwusebenza umhlabathi kawusayi kuthela amabele kuwe. Uzakuba luzulane emhlabeni.”"},{"book":"UGenesisi","chapter":"4","verse":"13","text":"UKhayini wathi kuThixo, “Isijeziso sami singaphezu kwamandla ami."},{"book":"UGenesisi","chapter":"4","verse":"14","text":"Lamuhla usungixotsha elizweni, ngakho sengizasithela ngingabi khona kuwe; ngizakuba luzulane olungela kuphumula emhlabeni, kuthi loba ngubani ongifumanayo angibulale.”"},{"book":"UGenesisi","chapter":"4","verse":"15","text":"Kodwa uThixo wathi kuye, “Akunjalo; lowo ozabulala uKhayini uzaphindiselwa ngokuphindwe kasikhombisa.” Ngakho uThixo wasebeka uphawu kuKhayini ukuze kuthi lowo omfumanayo angambulali."},{"book":"UGenesisi","chapter":"4","verse":"16","text":"Ngakho uKhayini wasesuka emehlweni kaThixo wayahlala elizweni laseNodi, empumalanga kwase-Edeni."},{"book":"UGenesisi","chapter":"4","verse":"17","text":"UKhayini wembatha lomkakhe, wathatha isisu wazala u-Enoki. Ngalesosikhathi uKhayini wayesakha idolobho alibiza ngendodana yakhe u-Enoki."},{"book":"UGenesisi","chapter":"4","verse":"18","text":"Ku-Enoki kwazalwa u-Iradi, yena u-Iradi waba nguyise kaMehujayeli, uMehujayeli waba nguyise kaMethushayeli, uMethushayeli waba nguyise kaLameki."},{"book":"UGenesisi","chapter":"4","verse":"19","text":"ULameki wathatha abafazi ababili, omunye ethiwa ngu-Ada, omunye ethiwa nguZila."},{"book":"UGenesisi","chapter":"4","verse":"20","text":"U-Ada wazala uJabhali; owayenguyise walabo abahlala emathenteni befuye izifuyo."},{"book":"UGenesisi","chapter":"4","verse":"21","text":"Ibizo lomfowabo lalinguJubhali; wayenguyise wabo bonke abatshaya umhubhe lechacho."},{"book":"UGenesisi","chapter":"4","verse":"22","text":"UZila laye waba lendodana, uThubhali-Khayini, owayekhanda zonke inhlobo zezinto ngethusi langensimbi. Udadewabo kaThubhali-Khayini wayenguNahama."},{"book":"UGenesisi","chapter":"4","verse":"23","text":"ULameki wathi kubomkakhe,"},{"book":"UGenesisi","chapter":"4","verse":"24","text":"Nxa uKhayini ephindiselwa kasikhombisa"},{"book":"UGenesisi","chapter":"4","verse":"25","text":"U-Adamu waphinda wembatha lomkakhe njalo, wazala indodana wayithi nguSethi, esithi, “UNkulunkulu usengiphile omunye umntwana endaweni ka-Abheli, njengoba uKhayini wambulala.”"},{"book":"UGenesisi","chapter":"4","verse":"26","text":"USethi laye waba lendodana, wayibiza ngokuthi ngu-Enoshi."}]}