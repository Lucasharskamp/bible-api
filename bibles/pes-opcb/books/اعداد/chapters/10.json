{"data":[{"book":"اعداد","chapter":"10","verse":"1","text":"خداوند به موسی فرمود:"},{"book":"اعداد","chapter":"10","verse":"2","text":"«دو شیپور از نقره چکش‌کاری شده درست کن و آنها را برای جمع کردن قوم اسرائیل و نیز برای کوچ دادن اردو به کار ببر."},{"book":"اعداد","chapter":"10","verse":"3","text":"هر وقت هر دو شیپور نواخته شوند، قوم بدانند که باید دم مدخل خیمهٔ ملاقات جمع شوند."},{"book":"اعداد","chapter":"10","verse":"4","text":"ولی اگر یک شیپور نواخته شود، آنگاه فقط سران قبایل اسرائیل پیش تو بیایند."},{"book":"اعداد","chapter":"10","verse":"5","text":"«وقتی شیپور کوچ نواخته شود، قبیله‌هایی که در سمت شرقی خیمهٔ عبادت چادر زده‌اند باید حرکت کنند."},{"book":"اعداد","chapter":"10","verse":"6","text":"بار دوم که شیپور نواخته شود، قبیله‌های سمت جنوب راه بیفتند. برای کوچاندن قوم باید شیپور را با صدای تیز نواخت."},{"book":"اعداد","chapter":"10","verse":"7","text":"اما وقتی برای جمع کردن جماعت شیپور را می‌نوازید باید با صدایی دیگر بنوازید."},{"book":"اعداد","chapter":"10","verse":"8","text":"فقط کاهنان نسل هارون مجازند شیپور بنوازند. این یک حکم دائمی است که باید نسل اندر نسل آن را بجا آورند."},{"book":"اعداد","chapter":"10","verse":"9","text":"«وقتی در سرزمین موعود، دشمن به شما حمله کند و شما در دفاع از خود با آنها وارد جنگ شوید، شیپورها را بلند بنوازید تا یهوه خدایتان شما را به یاد آورد و از چنگ دشمنانتان نجات دهد."},{"book":"اعداد","chapter":"10","verse":"10","text":"در روزهای شاد خود نیز این شیپورها را بنوازید، یعنی در موقع برگزاری عیدها و اول هر ماه که قربانیهای سوختنی و قربانیهای سلامتی تقدیم می‌کنید و من شما را به یاد خواهم آورد. من خداوند، خدای شما هستم.»"},{"book":"اعداد","chapter":"10","verse":"11","text":"در روز بیستم ماه دوم از سال دوم، بعد از بیرون آمدن بنی‌اسرائیل از مصر، ابر از بالای خیمهٔ عبادت حرکت نمود."},{"book":"اعداد","chapter":"10","verse":"12","text":"پس قوم اسرائیل از صحرای سینا کوچ کرده، به دنبال ابر به راه افتادند تا اینکه ابر در صحرای فاران از حرکت بازایستاد."},{"book":"اعداد","chapter":"10","verse":"13","text":"پس از آنکه موسی دستورهای خداوند را در مورد کوچ قوم دریافت کرد این نخستین سفر ایشان بود."},{"book":"اعداد","chapter":"10","verse":"14","text":"سربازان قبیلهٔ یهودا زیر پرچم بخش خود به رهبری نحشون پسر عمیناداب، پیشاپیش قوم اسرائیل حرکت می‌کردند."},{"book":"اعداد","chapter":"10","verse":"15","text":"پشت سر آنها، سربازان قبیلهٔ یساکار به رهبری نتنائیل پسر صوعَر در حرکت بودند"},{"book":"اعداد","chapter":"10","verse":"16","text":"و بعد از آنها سربازان قبیلهٔ زبولون به رهبری الیاب پسر حیلون."},{"book":"اعداد","chapter":"10","verse":"17","text":"مردان بنی‌جرشون و بنی‌مراری از قبیلهٔ لاوی، خیمهٔ عبادت را که جمع شده بود بر دوش گذاشتند و به دنبال قبیلهٔ زبولون به راه افتادند."},{"book":"اعداد","chapter":"10","verse":"18","text":"پشت سر آنها، سربازان قبیلهٔ رئوبین زیر پرچم بخش خود به رهبری الیصور پسر شدیئور حرکت می‌کردند."},{"book":"اعداد","chapter":"10","verse":"19","text":"در صف بعدی، سربازان قبیلهٔ شمعون به رهبری شلومی‌ئیل پسر صوریشدای"},{"book":"اعداد","chapter":"10","verse":"20","text":"و پس از آنها، سربازان قبیلهٔ جاد به رهبری الیاساف پسر دعوئیل قرار داشتند."},{"book":"اعداد","chapter":"10","verse":"21","text":"به دنبال آنها بنی‌قهات که اسباب و لوازم قدس را حمل می‌کردند در حرکت بودند. (بر پا سازی خیمهٔ عبادت در جایگاه جدید می‌بایستی پیش از رسیدن قهاتیان انجام می‌شد.)"},{"book":"اعداد","chapter":"10","verse":"22","text":"در صف بعدی سربازان قبیلهٔ افرایم بودند که زیر پرچم بخش خود به رهبری الیشمع پسر عمیهود حرکت می‌کردند."},{"book":"اعداد","chapter":"10","verse":"23","text":"قبیلهٔ منسی به رهبری جملی‌ئیل پسر فدهصور"},{"book":"اعداد","chapter":"10","verse":"24","text":"و قبیلهٔ بنیامین به رهبری ابیدان پسر جدعونی پشت سر آنها بودند."},{"book":"اعداد","chapter":"10","verse":"25","text":"آخر از همه، سربازان قبایل بخش دان زیر پرچم خود حرکت می‌کردند. سربازان قبیلهٔ دان به رهبری اخیعزر پسر عمیشدای،"},{"book":"اعداد","chapter":"10","verse":"26","text":"سربازان قبیلهٔ اشیر به رهبری فجعی‌ئیل پسر عکران،"},{"book":"اعداد","chapter":"10","verse":"27","text":"و سربازان قبیلهٔ نفتالی به رهبری اخیرع پسر عینان به ترتیب در حرکت بودند."},{"book":"اعداد","chapter":"10","verse":"28","text":"این بود ترتیب حرکت قبیله‌های اسرائیل با سربازانشان در هنگام کوچ کردن."},{"book":"اعداد","chapter":"10","verse":"29","text":"روزی موسی به برادر زنش حوباب پسر رعوئیل مدیانی گفت: «ما عازم سرزمینی هستیم که خداوند وعدهٔ آن را به ما داده است. تو هم همراه ما بیا و ما در حق تو نیکی خواهیم کرد، زیرا خداوند وعده‌های عالی به قوم اسرائیل داده است.»"},{"book":"اعداد","chapter":"10","verse":"30","text":"ولی برادر زنش جواب داد: «نه، من باید به سرزمین خود و نزد خویشانم برگردم.»"},{"book":"اعداد","chapter":"10","verse":"31","text":"موسی اصرار نموده، گفت: «پیش ما بمان، چون تو این بیابان را خوب می‌شناسی و راهنمای خوبی برای ما خواهی بود."},{"book":"اعداد","chapter":"10","verse":"32","text":"اگر با ما بیایی، در تمام برکاتی که خداوند به ما می‌دهد شریک خواهی بود.»"},{"book":"اعداد","chapter":"10","verse":"33","text":"پس از ترک کوه خداوند، مدت سه روز به سفر ادامه دادند در حالی که صندوق عهد پیشاپیش قبایل اسرائیل در حرکت بود تا مکانی برای توقف آنها انتخاب کند."},{"book":"اعداد","chapter":"10","verse":"34","text":"هنگام روز بود که اردوگاه را ترک کردند و سفر خود را در پی حرکت ابر خداوند آغاز نمودند."},{"book":"اعداد","chapter":"10","verse":"35","text":"هرگاه صندوق عهد به حرکت در می‌آمد موسی ندا سر می‌داد:"},{"book":"اعداد","chapter":"10","verse":"36","text":"و هرگاه صندوق عهد متوقف می‌شد، موسی می‌گفت:"}]}