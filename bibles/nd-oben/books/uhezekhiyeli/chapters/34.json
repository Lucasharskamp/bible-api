{"data":[{"book":"UHezekhiyeli","chapter":"34","verse":"1","text":"Ilizwi likaThixo lafika kimi lisithi:"},{"book":"UHezekhiyeli","chapter":"34","verse":"2","text":"“Ndodana yomuntu, phrofetha okubi ngabelusi bako-Israyeli; phrofetha uthi kubo: ‘Nanku okutshiwo nguThixo Wobukhosi: Maye kini lina belusi bako-Israyeli elizikhathalelayo lina ngokwenu kuphela! Abelusi akumelanga bakhathalele umhlambi wezimvu na?"},{"book":"UHezekhiyeli","chapter":"34","verse":"3","text":"Lidla izankefu, ligqoke uboya njalo lihlabe ezinonileyo, kodwa imihlambi yenu kaliyelusi."},{"book":"UHezekhiyeli","chapter":"34","verse":"4","text":"Ezibuthakathaka kaliziqinisanga kumbe lelapha ezigulayo loba labopha ezilimeleyo. Kalinqandanga eziphambukileyo loba ladinga ezilahlekileyo. Lizibuse ngochuku langesihluku."},{"book":"UHezekhiyeli","chapter":"34","verse":"5","text":"Ngakho zahlakazeka ngoba kwakungelamelusi, njalo kwathi lapho sezihlakazekile zaba yikudla kwazo zonke izinyamazana zeganga."},{"book":"UHezekhiyeli","chapter":"34","verse":"6","text":"Izimvu zami zantula phezu kwezintaba zonke laphezu kwamaqaqa wonke. Zazihlakazekele emhlabeni wonke, njalo kakho owazidingayo loba owazicingayo."},{"book":"UHezekhiyeli","chapter":"34","verse":"7","text":"Ngakho, lina belusi, zwanini ilizwi likaThixo elithi:"},{"book":"UHezekhiyeli","chapter":"34","verse":"8","text":"Ngeqiniso elinjengoba ngikhona, kutsho uThixo Wobukhosi, ngoba umhlambi wami uswela umelusi ngakho usuphangiwe njalo usube yikudla kwezinyamazana zonke zeganga, njalo ngenxa yokuthi abelusi bami kabawudinganga umhlambi kodwa bazikhathalela bona ngokwabo kulomhlambi wami,"},{"book":"UHezekhiyeli","chapter":"34","verse":"9","text":"ngakho-ke lina belusi, zwanini ilizwi likaThixo elithi:"},{"book":"UHezekhiyeli","chapter":"34","verse":"10","text":"Nanku okutshiwo nguThixo Wobukhosi: Ngimelana labelusi njalo ngizababeka umlandu wezimvu zami. Ngizabasusa ekweluseni umhlambi, abelusi bangabe besaba lokudla. Ngizawuhluthuna umhlambi wami emilonyeni yabo, njalo kawuyikuba yikudla kwabo futhi."},{"book":"UHezekhiyeli","chapter":"34","verse":"11","text":"Ngoba nanku okutshiwo nguThixo Wobukhosi: Mina ngokwami ngizadinga izimvu zami ngizeluse."},{"book":"UHezekhiyeli","chapter":"34","verse":"12","text":"Njengomelusi eluse umhlambi wakhe ohlakazekileyo elawo, ngizazelusa kanjalo izimvu zami. Ngizazihlenga ezindaweni zonke ezahlakazekela kuzo ngosuku lwamayezi lomnyama."},{"book":"UHezekhiyeli","chapter":"34","verse":"13","text":"Ngizazikhupha ezizweni ngizibuthe emazweni, njalo ngizazisa elizweni lazo uqobo. Ngizazidlisa phezu kwezintaba zako-Israyeli, ezihotsheni kanye lasemizaneni yonke eselizweni."},{"book":"UHezekhiyeli","chapter":"34","verse":"14","text":"Ngizazelusela emadlelweni amahle, njalo iziqongo zezintaba zako-Israyeli zizakuba ngumhlaba wedlelo lazo. Khonapho zizalala phansi emhlabeni olidlelo elihle, njalo khonapho zizakudla edlelweni elivundileyo phezu kwezintaba zako-Israyeli."},{"book":"UHezekhiyeli","chapter":"34","verse":"15","text":"Mina ngokwami ngizazelusa izimvu zami njalo ngizazilalisa phansi, kutsho uThixo Wobukhosi."},{"book":"UHezekhiyeli","chapter":"34","verse":"16","text":"Ngizadinga ezilahlekileyo nginqande eziphambukileyo. Ngizabopha ezilimeleyo ngiqinise ezibuthakathaka. Ezinonileyo leziqinileyo ngizazibulala. Umhlambi ngizawelusa ngokulunga."},{"book":"UHezekhiyeli","chapter":"34","verse":"17","text":"Okunjengawe, mhlambi wami, nanku okutshiwo nguThixo Wobukhosi: Ngizakwahlulela phakathi kwenye imvu lenye kanye laphakathi kwenqama lembuzi."},{"book":"UHezekhiyeli","chapter":"34","verse":"18","text":"Kwanele yini kini ukudla emadlelweni amahle na? Kambe kumele lize linyathele amanye amadlelo enu ngezinyawo zenu na? Kakwanelanga kini na ukunatha amanzi ahlanzekileyo? Kambe kumele lingcolise aseleyo ngezinyawo zenu na?"},{"book":"UHezekhiyeli","chapter":"34","verse":"19","text":"Umhlambi kumele udle elikunyatheleyo njalo unathe lokho elikungcolise ngezinyawo zenu na?"},{"book":"UHezekhiyeli","chapter":"34","verse":"20","text":"Ngakho-ke nanku okutshiwo nguThixo Wobukhosi kuzo: Khangelani, mina ngokwami ngizakwahlulela phakathi kwezimvu ezinonileyo lezimvu ezicakileyo."},{"book":"UHezekhiyeli","chapter":"34","verse":"21","text":"Ngoba liyafuqa ngemihlubulo langamahlombe, ligqubule zonke imbuzi ezibuthakathaka ngempondo zenu lize lizixotshele khatshana."},{"book":"UHezekhiyeli","chapter":"34","verse":"22","text":"Ngizahlenga umhlambi wami, njalo kawuyikuphangwa futhi. Ngizakwahlulela phakathi kwenye imvu lenye."},{"book":"UHezekhiyeli","chapter":"34","verse":"23","text":"Phezu kwazo ngizabeka umelusi oyedwa, inceku yami uDavida, uzazelusa; uzazelusa abe ngumelusi wazo."},{"book":"UHezekhiyeli","chapter":"34","verse":"24","text":"Mina Thixo ngizakuba nguNkulunkulu wazo, njalo inceku yami uDavida izakuba yinkosana phakathi kwazo. Mina Thixo sengikhulumile."},{"book":"UHezekhiyeli","chapter":"34","verse":"25","text":"Ngizakwenza isivumelwano sokuthula lazo njalo ngixotshe izilo zeganga elizweni ukuze ziyehlala enkangala kuthi izimvu zihlale emahlathini zigcinakale."},{"book":"UHezekhiyeli","chapter":"34","verse":"26","text":"Ngizazibusisa kanye lezindawo ezihanqe intaba yami. Ngizakwehlisa imikhizo ngesikhathi sayo; kuzakuba lemikhizo yesibusiso."},{"book":"UHezekhiyeli","chapter":"34","verse":"27","text":"Izihlahla zeganga zizathela izithelo zazo njalo lomhlabathi uzathela izilimo zawo; abantu bazahlaliseka elizweni labo. Bazakwazi ukuthi mina nginguThixo, lapho sengisephula imigoqo yejogwe labo njalo ngibahlenga ezandleni zalabo ababenza izigqili."},{"book":"UHezekhiyeli","chapter":"34","verse":"28","text":"Kabayikuphangwa yizizwe futhi, lezinyamazana zeganga kaziyikubadla. Bazahlala ngokuvikeleka, njalo kakho ozabenza besabe."},{"book":"UHezekhiyeli","chapter":"34","verse":"29","text":"Ngizabanika ilizwe elidumileyo ngezilimo zalo, njalo kabayikuhlutshwa yindlala futhi elizweni loba bathwale ihlazo lezizwe."},{"book":"UHezekhiyeli","chapter":"34","verse":"30","text":"Lapho-ke bazakwazi ukuthi mina, UThixo uNkulunkulu wabo, ngilabo kanye lokuthi bona, indlu ka-Israyeli, bangabantu bami, kutsho uThixo Wobukhosi."},{"book":"UHezekhiyeli","chapter":"34","verse":"31","text":"Lina zimvu zami, zimvu zedlelo lami, lingabantu bami, njalo mina nginguNkulunkulu wenu, kutsho uThixo Wobukhosi.’ ”"}]}