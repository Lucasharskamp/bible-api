{"data":[{"book":"Kɛɛwotiiti","chapter":"5","verse":"1","text":"Kɛlɛ zunui ta ɠɛni ná, daaseigi ga Ananiase, anzai laa ga Safila, ti ti-ɠɔligi ta ʋɔdini."},{"book":"Kɛɛwotiiti","chapter":"5","verse":"2","text":"Naa ʋoluma, ta anzai ti zolooni ma ga ti ma zɔngɔi ɠilazuʋɛ makɛ ya, é ʋa ga mɔtai, é fe keelaiti zea."},{"book":"Kɛɛwotiiti","chapter":"5","verse":"3","text":"Kɛlɛ Piyɛlɛ ɠɛni ma: «Ananiase, lee vaa zu Setana è-yiimaʋɛ laavegai? È zou zɔngɔi ɠilazuʋɛ makɛ, è zɛɛi wo Zɛnvu Ɲadegai ma."},{"book":"Kɛɛwotiiti","chapter":"5","verse":"4","text":"È ʋa ɠɛ è zooi ʋɔdi, ɗa lɛi ɗɔnɔ ʋa ɠɛa de? Pɔdia ʋoluma ɓalaa, ma zɔngɔi la ɠɛa è yeema ɓaa? È leʋegɛ ɠale mu, è nii ɠɛɠala vai ɓɛtɛ yiimaʋɛ? Nuiti tɛi è ʋa zɛɛi wo ti ma, GALA ka è zɛɛi wogai ma.»"},{"book":"Kɛɛwotiiti","chapter":"5","verse":"5","text":"Ananiase naama ɓɔɛiti mɛnigai ma, é looni, é za. Zɔiti kpein ti naama wooi mɛnini, ti pɛ ti luani."},{"book":"Kɛɛwotiiti","chapter":"5","verse":"6","text":"Zunu loungoiti ti wuzeɠeni, ti maavelevele, ti lii la, ti maaɠulu."},{"book":"Kɛɛwotiiti","chapter":"5","verse":"7","text":"Lɛlɛ saʋagɔ ɠɛɠala leʋegai ma, anzai ʋaani, kɛlɛ é la ɠɛni kwɛɛni, nii kɛai."},{"book":"Kɛɛwotiiti","chapter":"5","verse":"8","text":"Piyɛlɛ gaazaɠani, é ɠɛ ma: «Gaamai wo mà, anɠɛ nɛi nuuma walii liegɔi ɠa, wo zooi ʋɔdiai la?» É naa wooɠaaʋoteni, é ɠɛ ma: «Ungo, naa ɠa pɔdiai la.»"},{"book":"Kɛɛwotiiti","chapter":"5","verse":"9","text":"Piyɛlɛ ɠɛni ma naazu: «Lee vaa zu wo zoloogai ma, ga wo Maliɠii ná-Zɛnvui zuɠɔɠɔ? Wɛlɛ, zɔiti ti liai ti è-zinigi maaɠulu, ta pɛlɛlaʋɛ, ta liizu ga ɗe ɗa ɓalaa.»"},{"book":"Kɛɛwotiiti","chapter":"5","verse":"10","text":"Gaamanɔ, é looni Piyɛlɛ ɠɔɠɔwu, é za. Zunu loungoiti ti lɛɛni, ti ka ga é zaa, ti liini la, ti maaɠulu sinigi ɠobaʋɛ."},{"book":"Kɛɛwotiiti","chapter":"5","verse":"11","text":"Naama vai dualuagi lɔɔni Egilisii pɛ su, ta zɔiti ti naama wooi mɛnini."},{"book":"Kɛɛwotiiti","chapter":"5","verse":"12","text":"Keelaiti ti ɠɛni laavɔɔ vaiti ta maaɓɛlɛ vai ma mɔinmɔin kɛɛzu nuɓusɛiti saama. Kidaaleʋe nuiti pɛ ti ɓena ɠaalɛ ba GALA sei ʋɛlɛi ma zeizei bosuʋɛ, ʋɛ ná laa ga «Salomɔn ná-seizei bo kotai»."},{"book":"Kɛɛwotiiti","chapter":"5","verse":"13","text":"Nu ɠili nɔpɛ ge la ɠɛni ʋɛɛzu ti ʋa, kɛlɛ ta-vai wola nɛɛni nuɓusɛi ʋɛ."},{"book":"Kɛɛwotiiti","chapter":"5","verse":"14","text":"Ti maa ɠɛni liizu ga mɔinɗa ga kidaaleʋe nu niinɛiti, zinaa ʋɛɛ anzaa ʋa, niiti ti ɠɛni ɓɔɠɔ veezu Maliɠii ya."},{"book":"Kɛɛwotiiti","chapter":"5","verse":"15","text":"Nuiti ti ɠɛni liizu vɔlɔ ga seeɓɛ nuiti koi yɔɠɔzu ʋeleiti su, ti ɗa ti la beteiti ta daama ani goiti ma, naa ɠa a kɛ Piyɛlɛ a ɠɛna leʋega, ma niinigi ʋɛɛ ɓalaa tanigaa ma."},{"book":"Kɛɛwotiiti","chapter":"5","verse":"16","text":"Nuɓusɛ mɔinmɔin ge ɠɛni zeɠezu ɓalaa Zeluzalɛme ɠoba laa goiti su, ti ɗa ʋa ga seeɓɛ nuiti, ta niiti kɔzɔba yɛnvuiti ti ɠɛni ti zu, tama ti pɛ ti ɠɛni ʋalozu."},{"book":"Kɛɛwotiiti","chapter":"5","verse":"17","text":"Naazu, zalaɠa ɠula ɠundiɠi wolai wuzeɠeni ga tolo ʋooʋamai, ta koba nuiti pɛ, niiti ti ga Saduseyɛinti ta-ɓɔgi."},{"book":"Kɛɛwotiiti","chapter":"5","verse":"18","text":"Ti keelaiti soni, ti naati pili kaso ziɠi golai zu."},{"book":"Kɛɛwotiiti","chapter":"5","verse":"19","text":"Kɛlɛ kpidii, Maliɠii ná-geezuɠeelai gila ge ʋaani, é kaso ziɠigi ma ɓogiti daalao, é ti ɠula, é ɠɛ ti ma:"},{"book":"Kɛɛwotiiti","chapter":"5","verse":"20","text":"«À li, wo lo GALA sei ʋɛlɛi wu, wo zɛnvu niinɛi ma ɓɔɛi pɛ daazeeli nuɓusɛi ma.»"},{"book":"Kɛɛwotiiti","chapter":"5","verse":"21","text":"Keelaiti ti ɠoloni naama wooi ʋɛ, sobuzobui nɔ ɠɛni de, ti li GALA sei ʋɛlɛi wu, ti tɔɔzei ga kalagi woga."},{"book":"Kɛɛwotiiti","chapter":"5","verse":"22","text":"Kɛlɛ salaʋusuiti ti liini kaso ziɠigi zu, ti la ti ɠaani. Ti ɠaleni ma, ti ʋa, ti ʋoluvaawo kundiɠiiti ma,"},{"book":"Kɛɛwotiiti","chapter":"5","verse":"23","text":"ti ɠɛ ma: «Gi kaso ziɠigi ɠaaʋɛ piligai su kpe, kaso ʋɛlɛ makɛ nuiti ti loni ti-losuʋɛti pɛlɛlaʋɛti, kɛlɛ siɛgi zu gi pɛlɛiti daalaogai da, gi la nu nɔpɛ kaani bu.»"},{"book":"Kɛɛwotiiti","chapter":"5","verse":"24","text":"Siɛgi zu GALA sei ʋɛlɛi maaɓɛɛ ɠundiɠii ta zalaɠa ɠula ɠundiɠiiti ti naa mɛnini da, ti ɠidaaʋilini ga keelaiti ta-vai, ti ɗa ɓɔɠɔ ɠaazaɠa ga ʋelei fai nii ɠaa ʋaazu ɓelazu la."},{"book":"Kɛɛwotiiti","chapter":"5","verse":"25","text":"Nui ta ʋaani, é ɠɛ ti ma: «À woilo dɛɛ! Zunui niiti wo ti ʋilini kasoi ɠa, tiya ɠanu, ti loni GALA sei ʋɛlɛi wu, ti ɗa nuɓusɛiti kala.»"},{"book":"Kɛɛwotiiti","chapter":"5","verse":"26","text":"GALA sei ʋɛlɛi maaɓɛɛ ɠundiɠii ta polu nuiti ti liini naazu, ti ʋa ʋolu ga keelaiti, kɛlɛ ti la ɠɛni kɛɛni ga maaɓaa vaa, tɔɔzei ti ɠɛni luazu ga nuɓusɛi mina yɛ ti zɔɔzu ga kɔtuiti, ti ʋa za."},{"book":"Kɛɛwotiiti","chapter":"5","verse":"27","text":"Ti ʋaai ma ga tiye, ti naati toni tukpɔɠaaleʋe nu wolaiti kakala. Zalaɠa ɠula ɠundiɠi wolai ti ɠaazaɠani,"},{"book":"Kɛɛwotiiti","chapter":"5","verse":"28","text":"é ɠɛ ti ma: «Gi tɔ togɛ wo ma kpaan ga wo mina mɔ kala bo zunui tɔna daaseigi zu, kɛlɛ wɛlɛ, wo Zeluzalɛme laavega kpekpe ga kalagi wo bosu. Wa pɔ ga wo zunui naa ma ɲamai la gi unma mu ɓaa?»"},{"book":"Kɛɛwotiiti","chapter":"5","verse":"29","text":"Kɛlɛ Piyɛlɛ ta keelai zɔiti ti gooɠaaʋoteni, ti ɠɛ ma: «Kɛni nu ɠolo GALA bɛ, é leʋe nuiti ba."},{"book":"Kɛɛwotiiti","chapter":"5","verse":"30","text":"Ade-mɛmɛwolani ta-ƓALAGI ɠa é Yesu wuzeɠeai, é kula saai ya, nii wo kpadɔni saa wului ma, wo paa."},{"book":"Kɛɛwotiiti","chapter":"5","verse":"31","text":"Tɔ ma ka GALA ge buzeɠeai, é sei yeezazuʋɛ, é kɛ ga Totuɠɔi ta Kizo Nui, nii a kɛ Izilayɛle nuiti ti ti-ziɛ ʋelei maavalibo, ta-ɠotoiti suvaayɛ."},{"book":"Kɛɛwotiiti","chapter":"5","verse":"32","text":"Gá ga naama vaiti ma zeeleiti, naa ʋɛɛ Zɛnvu Ɲadegai ɓalaa ba, nii GALA ge feai naati zea, niiti ti ɠolozu bɛ.»"},{"book":"Kɛɛwotiiti","chapter":"5","verse":"33","text":"Naama wooiti mɛni fai wanani ti ma ga gola, ti ɠɛni pɔ ga ti keelaiti pa."},{"book":"Kɛɛwotiiti","chapter":"5","verse":"34","text":"Kɛlɛ Faliziɛn gila ge wuzeɠeni kundiɠiiti saama, daaseigi ɠɛni ga Gamaliyɛle, é ɠɛni pɔ ga tɔ kalamɔin, nii nuɓusɛiti ti ɠɛni wola unfesu ma, é devei veeni ga ti keelaiti kula dɛ eteaʋɛ."},{"book":"Kɛɛwotiiti","chapter":"5","verse":"35","text":"Naa ʋoluma, é ɠɛni ti ma: «Izilayɛle nuiti, à dama ga naama vai, nii wo ɠɛɛzu wo kɛ ga zunui niiti."},{"book":"Kɛɛwotiiti","chapter":"5","verse":"36","text":"Su la dɛ ɠoozani, Tudase wuzeɠeni, é ɗa ɓɔɠɔ ɠɛ ga nu ɓii, nu unnaanigɔ (400) ɠɛɠala ʋilɛni polu. Kɛlɛ ti paani, naa ʋoluma zɔiti kpein ti ʋilɛni polu, naati ti vazani, gila kpalaa ge la yɛni ná."},{"book":"Kɛɛwotiiti","chapter":"5","verse":"37","text":"Tɔun poluma, Galilé nui Zudase wuzeɠeni daasei sɛʋɛ ziɛgi zu, é nu mɔinmɔin mɛɛnni, ti ʋilɛ polu. Kɛlɛ tɔ ɓalaa, ti paani, polu nuiti pɛ ti vaza."},{"book":"Kɛɛwotiiti","chapter":"5","verse":"38","text":"Nii niina gè bosu wo ma, naa ɠa ga, à mina yeeʋili niima nuiti ta-vai zu, à ti yɛ ná, ti li. Ni nuɓusɛiti ka ti niima vaazeikpasui, ɓaa ma ɠɛɛwotiiti kɛɛzu, su ɠa ɠoloɠolo."},{"book":"Kɛɛwotiiti","chapter":"5","verse":"39","text":"Kɛlɛ ni GALA ka é kɛɛzu, wo la zooga wo ʋa ti ɠoloɠolo. À dama, wo mina ʋa kɔɔi ɠɔɔzu GALA daalɔɠɔma.»"},{"book":"Kɛɛwotiiti","chapter":"5","verse":"40","text":"Ti keelaiti tolini ʋolu, ti naati doɠa ga kpakɔi, ti tɔ sei ti ma kpaan ga ti mina mɔ ɓɔɛ Yesu laaseigi zu, naa ʋoluma ti ɓeni ti ʋa, ti li."},{"book":"Kɛɛwotiiti","chapter":"5","verse":"41","text":"Naati ti zeɠeni tukpɔɠaaleʋe nu wolaiti kakala ga koozunɛɛi, soloo fai zu ti ma ga ti ɲɛɛɠulasui zɔlɔɔ Yesu laaseigi ma vaa zu."},{"book":"Kɛɛwotiiti","chapter":"5","verse":"42","text":"Tama folo-o-folo GALA sei ʋɛlɛi wu ta koizuʋɛti, ti la ɠɛni ɓɔlɔzu ga kalagi woga, ta Woo Niinɛ Ʋagɔi laazeeliai ga Yesu ɠa é ga Kilista."}]}