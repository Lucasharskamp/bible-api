{"data":[{"book":"הבשורה על-פי מתי","chapter":"2","verse":"1","text":"ישוע נולד בעיר בית־לחם שבאזור יהודה, בימי המלך הורדוס. זמן קצר לאחר לידתו, הופיעו בירושלים מספר חוזי־כוכבים שבאו מארץ רחוקה במזרח, ושאלו:"},{"book":"הבשורה על-פי מתי","chapter":"2","verse":"2","text":"”היכן התינוק שנועד להיות מלך היהודים? ראינו את כוכבו במזרח ובאנו להשתחוות לו.“"},{"book":"הבשורה על-פי מתי","chapter":"2","verse":"3","text":"הורדוס נבהל מאוד משאלתם, וכמוהו נבהלו כל אנשי ירושלים."},{"book":"הבשורה על-פי מתי","chapter":"2","verse":"4","text":"הוא כינס את מנהיגי היהודים ושאל אותם: ”האם אמרו לנו הנביאים היכן ייוולד המשיח?“"},{"book":"הבשורה על-פי מתי","chapter":"2","verse":"5","text":"ענו לו: ”כן, בבית לחם. הרי מיכה הנביא אמר:2‏.5 ב 5 מיכה ה 1"},{"book":"הבשורה על-פי מתי","chapter":"2","verse":"6","text":"’ואתה, בית־לחם בארץ יהודה, אינך צעיר באלופי יהודה, כי ממך יצא מושל אשר ירעה את־עמי ישראל‘. “"},{"book":"הבשורה על-פי מתי","chapter":"2","verse":"7","text":"הורדוס הזמין את חוזי־הכוכבים לפגישה סודית, ושאל אותם מתי בדיוק ראו לראשונה את הכוכב."},{"book":"הבשורה על-פי מתי","chapter":"2","verse":"8","text":"לאחר מכן אמר להם: ”לכו לבית־לחם וחפשו את הילד. כשתמצאו אותו, שובו אלי והודיעו לי זאת, כדי שאוכל גם אני ללכת להשתחוות לו.“"},{"book":"הבשורה על-פי מתי","chapter":"2","verse":"9","text":"לאחר הפגישה עם המלך יצאו חוזי־הכוכבים לדרך, ולפתע הכוכב שראו במזרח הופיע לנגד עיניהם. הם הלכו בעקבות הכוכב עד שנעמד בדיוק מעל המקום שבו היה התינוק."},{"book":"הבשורה על-פי מתי","chapter":"2","verse":"10","text":"הם שמחו מאוד."},{"book":"הבשורה על-פי מתי","chapter":"2","verse":"11","text":"כשנכנסו חוזי־הכוכבים אל הבית שבו היה התינוק ומרים אמו, נפלו לפניו, השתחוו לו, ולאחר מכן פתחו את חבילותיהם ונתנו לו מתנות: זהב, לבונה ומור."},{"book":"הבשורה על-פי מתי","chapter":"2","verse":"12","text":"בינתיים הזהיר אותם אלוהים בחלום שלא לחזור אל הורדוס, ומשום כך שבו חוזי־הכוכבים לארצם בדרך אחרת."},{"book":"הבשורה על-פי מתי","chapter":"2","verse":"13","text":"לאחר שעזבו, נגלה מלאך ה׳ ליוסף בחלום ואמר: ”קום, ברח למצרים עם התינוק ועם אמו, והישאר שם עד שאומר לך לחזור, כי הורדוס רוצה להרוג את הילד.“"},{"book":"הבשורה על-פי מתי","chapter":"2","verse":"14","text":"באותו לילה יצא יוסף עם מרים ועם הילד למצרים,"},{"book":"הבשורה על-פי מתי","chapter":"2","verse":"15","text":"ונשאר אתם שם עד מותו של הורדוס. כך התקיימה הנבואה:2‏.15 ב 15 הושע יא 1 ”וממצרים קראתי לבני.“"},{"book":"הבשורה על-פי מתי","chapter":"2","verse":"16","text":"כשהורדוס הבין שחוזי־הכוכבים התחמקו ממנו, הוא מאוד כעס. הוא שלח חיילים לבית־לחם וציווה עליהם להרוג כל ילד זכר עד גיל שנתיים (כי החוזים סיפרו לו שראו את הכוכב כשנתיים קודם לכן), בבית לחם עצמה ובכל כפרי הסביבה."},{"book":"הבשורה על-פי מתי","chapter":"2","verse":"17","text":"מעשה אכזרי זה של הורדוס קיים את הנבואה של ירמיהו:2‏.17 ב 17 ירמיהו לא 15"},{"book":"הבשורה על-פי מתי","chapter":"2","verse":"18","text":"”קול ברמה נשמע, נהי בכי תמרורים,"},{"book":"הבשורה על-פי מתי","chapter":"2","verse":"19","text":"לאחר מותו של הורדוס נגלה מלאך ה׳ בחלום ליוסף במצרים, ואמר לו:"},{"book":"הבשורה על-פי מתי","chapter":"2","verse":"20","text":"”קום, קח את התינוק ואת אמו לישראל, כי אלה שרצו להרוג את הילד כבר מתו.“"},{"book":"הבשורה על-פי מתי","chapter":"2","verse":"21","text":"יוסף לקח את ישוע ואת מרים ויצא אתם בדרך לישראל."},{"book":"הבשורה על-פי מתי","chapter":"2","verse":"22","text":"בהיותם בדרך שמעו שהמלך החדש אינו אלא ארכילאוס, בנו של הורדוס, ופחדו מאוד. בחלום נוסף יוסף הוזהר שלא להתיישב ביהודה, אז הם המשיכו לגליל"},{"book":"הבשורה על-פי מתי","chapter":"2","verse":"23","text":"והשתקעו בנצרת. זה קרה כדי לקיים את דברי הנביאים שכינו אותו ”נצרי“.2‏.23 ב 23 5 ראה: ישעיהו יא 1"}]}