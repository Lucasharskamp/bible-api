{"data":[{"book":"उत्पत्ति","chapter":"38","verse":"1","text":"जब उन्हीं दिनों यहूदाह अपने भाइयों के बीच से निकलकर हीराह नामक अदुल्लामवासी व्यक्ति के साथ रहने चले गये."},{"book":"उत्पत्ति","chapter":"38","verse":"2","text":"तब शुआ नामक एक कनानी व्यक्ति की पुत्री से मिले और उन्होंने उससे विवाह कर लिया और उससे प्रेम किया;"},{"book":"उत्पत्ति","chapter":"38","verse":"3","text":"और उसने एक पुत्र को जन्म दिया, जिसका एर नाम रखा."},{"book":"उत्पत्ति","chapter":"38","verse":"4","text":"उसने एक और पुत्र को जन्म दिया और उसका नाम ओनान रखा."},{"book":"उत्पत्ति","chapter":"38","verse":"5","text":"उसने एक और पुत्र को जन्म दिया, जिसका शेलाह नाम रखा. तब यहूदाह केज़ीब में रहते थे."},{"book":"उत्पत्ति","chapter":"38","verse":"6","text":"यहूदाह ने एर, का विवाह तामार नामक स्त्री से किया."},{"book":"उत्पत्ति","chapter":"38","verse":"7","text":"यहूदाह का बड़ा बेटा याहवेह के दृष्टि में दुष्ट था; इसलिये याहवेह ने उसे मार डाला."},{"book":"उत्पत्ति","chapter":"38","verse":"8","text":"यहूदाह ने ओनान से कहा, “अपने भाई की पत्नी के साथ देवर का कर्तव्य पूरा करके अपने भाई के लिए संतान पैदा करो.”"},{"book":"उत्पत्ति","chapter":"38","verse":"9","text":"ओनान ने कहा, ये संतान मेरी नहीं होगी; इसलिये जब कभी वह समागम करता, अपना वीर्य भूमि पर गिरा देता था कि उससे उसके भाई के लिए कोई संतान पैदा न हो सके."},{"book":"उत्पत्ति","chapter":"38","verse":"10","text":"उसका यह काम याहवेह को अच्छा नहीं लगा, इसलिये याहवेह ने उसके प्राण ले लिए."},{"book":"उत्पत्ति","chapter":"38","verse":"11","text":"यह देख यहूदाह ने अपनी बहू तामार से कहा, “जब तक मेरा पुत्र शेलाह, विवाह के योग्य न हो जाए, अपने पिता के घर विधवा बनकर रहना.” यहूदाह को डर था कि इस पुत्र की भी मृत्यु उसके भाइयों के समान हो जाए. इसलिये तामार अपने पिता के घर चली गई."},{"book":"उत्पत्ति","chapter":"38","verse":"12","text":"बहुत समय बाद शुआ की पुत्री अर्थात् यहूदाह की पत्नी की मृत्यु हो गई. यहूदाह अपने शोक के समय के बाद अपनी भेड़ों के ऊन कतरने वालों के पास तिमनाह को गया. उसके साथ उसका मित्र अदुल्लामी हीराह भी था."},{"book":"उत्पत्ति","chapter":"38","verse":"13","text":"जब तामार को यह बताया गया, “तुम्हारे ससुर तिमनाह जा रहे हैं,”"},{"book":"उत्पत्ति","chapter":"38","verse":"14","text":"तब तामार ने अपने विधवा के वस्त्र उतार दिए, और अपना मुंह घूंघट से छिपाकर एक चादर लपेट ली तथा तिमनाह के मार्ग पर एनाइम के प्रवेश द्वार पर बैठ गई. यह इसलिये किया क्योंकि उसका देवर शेलाह जवान हो चुका था तथा उससे उसका विवाह नहीं किया गया था."},{"book":"उत्पत्ति","chapter":"38","verse":"15","text":"वहां से निकलते हुए उसे देख यहूदाह ने उसे वेश्या समझा, क्योंकि उसने मुंह ढक रखा था."},{"book":"उत्पत्ति","chapter":"38","verse":"16","text":"इसलिये यहूदाह उसके पास गया और उससे कहा, “मुझे तुम्हारे साथ संभोग करना है.”"},{"book":"उत्पत्ति","chapter":"38","verse":"17","text":"यहूदाह ने उत्तर दिया, “मैं तुम्हें अपने झुंड में से एक बकरी भिजवा दूंगा.”"},{"book":"उत्पत्ति","chapter":"38","verse":"18","text":"यहूदाह ने पूछा, “क्या चाहती हो?”"},{"book":"उत्पत्ति","chapter":"38","verse":"19","text":"तामार ने घर जाकर अपना विधवा वस्त्र वापस पहन लिया."},{"book":"उत्पत्ति","chapter":"38","verse":"20","text":"जब यहूदाह ने अपने अदुल्लामी मित्र के हाथ वह शावक बकरी उस स्त्री के लिए भेजी, तो वहां उसे वह स्त्री नहीं मिली."},{"book":"उत्पत्ति","chapter":"38","verse":"21","text":"उसने आस-पास लोगों से पूछा, “वह वेश्या कहां है, जो एनाइम मार्ग पर बैठा करती है?”"},{"book":"उत्पत्ति","chapter":"38","verse":"22","text":"इसलिये वह यहूदाह के पास लौट गया और उसे बताया, “वह मुझे नहीं मिली. इतना ही नहीं, वहां लोगों ने बताया कि वहां तो कभी कोई वेश्या थी ही नहीं.”"},{"book":"उत्पत्ति","chapter":"38","verse":"23","text":"यह सुन यहूदाह ने उससे कहा, “तब तो उसे वे चीज़ें रख लेने दो अन्यथा तुच्छ हम ही बन जाएंगे. मैंने तो उसके लिए बकरी भिजवा दी थी, किंतु हम उसका पता नहीं लगा सके.”"},{"book":"उत्पत्ति","chapter":"38","verse":"24","text":"लगभग तीन माह बाद यहूदाह को बताया गया, “तुम्हारी बहू ने व्यभिचार किया है और वह गर्भवती है.”"},{"book":"उत्पत्ति","chapter":"38","verse":"25","text":"जब उसे बाहर ला रहे थे, तो उसने अपने ससुर को यह संदेश भेजा, “मैं उस व्यक्ति से गर्भवती हूं जिसकी ये वस्तुएं हैं.” तामार ने कहा, “देखो, कि यह मुद्रामोहर, बाजूबन्द तथा लाठी किसकी है?”"},{"book":"उत्पत्ति","chapter":"38","verse":"26","text":"यहूदाह ने ये वस्तुएं देखते ही पहचान लीं और कहा, “वह तो मुझसे कम दोषी है, क्योंकि मैंने ही उसे शेलाह की पत्नी होने से रोका था.” यहूदाह ने उससे पुनः संभोग नहीं किया."},{"book":"उत्पत्ति","chapter":"38","verse":"27","text":"जब प्रसव का समय आया तब पता चला कि उसके गर्भ में जुड़वां बच्‍चे हैं."},{"book":"उत्पत्ति","chapter":"38","verse":"28","text":"जब प्रसव पीड़ा हो रही थी एक ने हाथ बाहर निकाला तो धाय ने उसके हाथ में यह कहते हुए लाल डोरी बांध दी, “कि यह पहले जन्मा है.”"},{"book":"उत्पत्ति","chapter":"38","verse":"29","text":"लेकिन उसने अपना हाथ अंदर खींच लिया और उसके भाई का जन्म उससे पहले हुआ. तब धाय ने कहा, “तुम ही पहले बाहर निकलने में समर्थ हुए!” इसलिये उसका नाम पेरेज़38:29 पेरेज़ अर्थात् निकलने की दरार रखा."},{"book":"उत्पत्ति","chapter":"38","verse":"30","text":"फिर उसके भाई का जन्म हुआ, जिसके हाथ पर वह लाल डोर बांधी गई थी. उसका नाम ज़ेराह38:30 ज़ेराह अर्थात् लालिमा या चमक रखा."}]}