{"data":[{"book":"Johannes","chapter":"3","verse":"1,2","text":"Kerran iltapimeällä tuli eräs juutalainen hallitusmies nimeltä Nikodeemus, fariseusten puolueen jäsen, puhumaan Jeesuksen kanssa. »Opettaja», hän aloitti, »me kaikki tiedämme, että itse Jumala on lähettänyt sinut meitä opettamaan. Tekemäsi ihmeet ovat siitä todistuksena.»"},{"book":"Johannes","chapter":"3","verse":"3","text":"Jeesus vastasi: »Totta totisesti: sinun on mahdotonta päästä Jumalan valtakuntaan, jollet synny uudestaan.»"},{"book":"Johannes","chapter":"3","verse":"4","text":"»Synny uudestaan!» Nikodeemus huudahti. »Mitä se tarkoittaa? Miten ihminen voi vanhana syntyä uudestaan? Eihän hän voi mennä takaisin äitinsä kohtuun ja syntyä toista kertaa.»"},{"book":"Johannes","chapter":"3","verse":"5","text":"Jeesus vastasi: »Kuuntele tarkasti: jollei ihminen synny vedestä ja Hengestä, hän ei pääse Jumalan valtakuntaan."},{"book":"Johannes","chapter":"3","verse":"6","text":"Ihmisestä syntyy ihminen tähän maailmaan, mutta vain Pyhä Henki antaa uuden elämän taivaasta."},{"book":"Johannes","chapter":"3","verse":"7","text":"Älä siis ihmettele, kun sanon, että sinun on synnyttävä uudestaan hengellisesti."},{"book":"Johannes","chapter":"3","verse":"8","text":"Pyhä Henki on kuin tuuli: voit kuulla sen huminan, mutta et pysty sanomaan mistä se tulee tai minne se on menossa. Samoin ihminenkään ei pysty arvioimaan, kenelle Henki seuraavaksi lahjoittaa taivaasta elämän.»"},{"book":"Johannes","chapter":"3","verse":"9","text":"»Mitä tarkoitat?» Nikodeemus kysyi."},{"book":"Johannes","chapter":"3","verse":"10","text":"Jeesus vastasi: »Olet arvostettu juutalaisten opettaja etkä kuitenkaan ymmärrä näitä asioita!"},{"book":"Johannes","chapter":"3","verse":"11","text":"Minä puhun sinulle nyt sellaisesta, minkä tunnen ja minkä olen nähnyt, etkä sinä kuitenkaan usko minua."},{"book":"Johannes","chapter":"3","verse":"12","text":"Mutta jos et usko, kun puhun tämän maailman asioista, kuinka voisit uskoa, jos kertoisin sinulle mitä taivaassa tapahtuu?"},{"book":"Johannes","chapter":"3","verse":"13","text":"Minä3:13 Sananmukaisesti: »Ihmisen Poika». yksin olen tullut maailmaan taivaasta ja menen sinne takaisin."},{"book":"Johannes","chapter":"3","verse":"14","text":"Samalla tavoin kuin Mooses autiomaassa nosti pronssista tehdyn käärmeen tankoon, samoin minutkin naulitaan ristille –"},{"book":"Johannes","chapter":"3","verse":"15","text":"siksi, että jokainen, joka uskoo minuun, saisi ikuisen elämän."},{"book":"Johannes","chapter":"3","verse":"16","text":"Jumala rakasti maailmaa niin paljon, että antoi ainoan Poikansa sitä varten, ettei kukaan, joka uskoo häneen, joutuisi perikatoon vaan saisi ikuisen elämän."},{"book":"Johannes","chapter":"3","verse":"17","text":"Jumala ei lähettänyt Poikaansa maailmaan tuomitsemaan sitä vaan pelastamaan sen."},{"book":"Johannes","chapter":"3","verse":"18","text":"Niitä ei tuomita, jotka uskovat. Muut sanelevat oman kadotustuomionsa kieltäytyessään hyväksymästä Jumalan ainoaa Poikaa pelastajakseen."},{"book":"Johannes","chapter":"3","verse":"19","text":"Heidän tuomionsa perustuu siihen, että maailmaan loistaa Jumalan valo, mutta pimeys miellyttää heitä enemmän, sillä heidän tekonsa ovat pahat."},{"book":"Johannes","chapter":"3","verse":"20","text":"He pysyvät kaukana valosta, koska pelkäävät, että se paljastaisi heidän syntinsä ja heitä rangaistaisiin."},{"book":"Johannes","chapter":"3","verse":"21","text":"Mutta ne, jotka tottelevat Jumalaa, tulevat mielellään valoon, että muutkin näkisivät, miten Jumalan tahto voi toteutua ihmisen elämässä.»"},{"book":"Johannes","chapter":"3","verse":"22","text":"Myöhemmin Jeesus ja hänen oppilaansa lähtivät Jerusalemista, mutta viipyivät jonkin aikaa muualla Juudeassa, jossa he kastoivat ihmisiä."},{"book":"Johannes","chapter":"3","verse":"23,24","text":"Johannes Kastaja ei vielä silloin ollut joutunut vankilaan. Hän kastoi Ainonissa lähellä Salimia, koska siellä oli paljon vettä."},{"book":"Johannes","chapter":"3","verse":"25","text":"Johanneksen oppilaiden ja juutalaisten kesken syntyi väittelyä juutalaisten puhdistusmenoista ja kasteesta3:25 Sananmukaisesti: »puhdistuksesta».."},{"book":"Johannes","chapter":"3","verse":"26","text":"Sen tähden Johanneksen oppilaat tulivat sanomaan Johannekselle: »Mies, jonka näimme Jordanin toisella puolella – se, jonka sanoit olevan Messias – hänkin kastaa, ja kaikki menevät sinne eivätkä tule enää meidän luoksemme.»"},{"book":"Johannes","chapter":"3","verse":"27","text":"Johannes vastasi: »Jumala antaa jokaiselle ihmiselle oman tehtävän. Minun tehtäväni on valmistaa tietä tuolle miehelle, että kaikki menisivät hänen luokseen."},{"book":"Johannes","chapter":"3","verse":"28","text":"Tiedätte itse, kuinka selvästi olen sanonut, etten ole Messias. Olen täällä valmistamassa hänelle tietä – siinä kaikki."},{"book":"Johannes","chapter":"3","verse":"29","text":"Ihmisten huomio kiintyy luonnollisesti häneen – morsian kiirehtii tietenkin sinne, missä sulhanen on. Sulhasen ystävät ovat iloisia yhdessä hänen kanssaan. Minä olen sulhasen ystävä, ja olen riemuissani hänen menestyksestään."},{"book":"Johannes","chapter":"3","verse":"30","text":"Jeesuksen kuuluukin tulla yhä suuremmaksi ja minun yhä pienemmäksi."},{"book":"Johannes","chapter":"3","verse":"31","text":"Hän on taivaasta ja hallitsee kaikkea. Minä olen maasta ja puhun sen mukaan."},{"book":"Johannes","chapter":"3","verse":"32","text":"Jeesus puhuu siitä, mitä hän on nähnyt ja kuullut, mutta vain harvat uskovat häntä."},{"book":"Johannes","chapter":"3","verse":"33","text":"Ne, jotka uskovat, huomaavat, että Jumala on totuus."},{"book":"Johannes","chapter":"3","verse":"34","text":"Jumala on tämän miehen lähettänyt, ja hän puhuu Jumalan sanoja, sillä Jumalan Henki täyttää hänet."},{"book":"Johannes","chapter":"3","verse":"35","text":"Isä rakastaa Poikaansa ja on antanut kaiken hänen käsiinsä."},{"book":"Johannes","chapter":"3","verse":"36","text":"Kaikilla, jotka uskovat Jumalan Poikaan, on ikuinen elämä. Ne, jotka eivät usko häneen eivätkä tee hänen tahtonsa mukaan, eivät saa nähdä taivasta, vaan jäävät Jumalan tuomittaviksi.»"}]}