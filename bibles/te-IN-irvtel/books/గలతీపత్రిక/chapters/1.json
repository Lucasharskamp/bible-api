{"data":[{"book":"గలతీ పత్రిక","chapter":"1","verse":"1","text":"మనుషుల ద్వారా కాకుండా ఏ వ్యక్తి వలనా కాకుండా కేవలం యేసుక్రీస్తు ద్వారానూ, ఆయనను చనిపోయిన వారిలోనుంచి సజీవుడిగా లేపిన తండ్రి అయిన దేవుని ద్వారానూ అపొస్తలుడుగా నియమితుడైన పౌలు అనే నేనూ,"},{"book":"గలతీ పత్రిక","chapter":"1","verse":"2","text":"నాతో ఉన్న సోదరులంతా గలతీయ ప్రాంతంలో ఉన్న సంఘాలకు శుభాకాంక్షలతో రాస్తున్న విషయాలు."},{"book":"గలతీ పత్రిక","chapter":"1","verse":"3","text":"తండ్రి అయిన దేవుని నుండీ మన ప్రభు యేసు క్రీస్తు నుండీ మీకు కృప, శాంతి కలుగు గాక."},{"book":"గలతీ పత్రిక","chapter":"1","verse":"4","text":"మన తండ్రి అయిన దేవుని చిత్త ప్రకారం క్రీస్తు మనలను ప్రస్తుత దుష్ట కాలం నుంచి విమోచించాలని మన పాపాల కోసం తనను తాను అప్పగించుకున్నాడు."},{"book":"గలతీ పత్రిక","chapter":"1","verse":"5","text":"నిరంతరమూ దేవునికి మహిమ కలుగు గాక. ఆమేన్‌."},{"book":"గలతీ పత్రిక","chapter":"1","verse":"6","text":"క్రీస్తు కృపను బట్టి మిమ్మల్ని పిలిచినవాణ్ణి విడిచిపెట్టి, భిన్నమైన సువార్త వైపు మీరింత త్వరగా తిరిగిపోవడం చూస్తుంటే నాకు చాలా ఆశ్చర్యంగా ఉంది."},{"book":"గలతీ పత్రిక","chapter":"1","verse":"7","text":"అసలు వేరే సువార్త అనేది లేదు. క్రీస్తు సువార్తను వక్రీకరించి మిమ్మల్ని కలవరపరచే వారు కొంతమంది ఉన్నారు."},{"book":"గలతీ పత్రిక","chapter":"1","verse":"8","text":"మేము మీకు ప్రకటించిన సువార్త గాక వేరొక సువార్తను మేము అయినా లేక పరలోకం నుంచి వచ్చిన ఒక దూత అయినా సరే మీకు ప్రకటిస్తే, అతడు దేవుని శాపానికి గురౌతాడు గాక."},{"book":"గలతీ పత్రిక","chapter":"1","verse":"9","text":"మేము ఇంతకు ముందు చెప్పినట్టు ఇప్పుడు మళ్ళీ చెబుతున్నాము. మీరు అంగీకరించిన సువార్త గాక వేరొకటి ఎవరైనా మీకు ప్రకటిస్తే, వాణ్ణి దేవుడు శపిస్తాడు గాక."},{"book":"గలతీ పత్రిక","chapter":"1","verse":"10","text":"ఇప్పుడు నేను మనుషుల ఆమోదం కోరుతున్నానా? లేకపోతే దేవుని ఆమోదం కోరుతున్నానా? నేను మనుషులను తృప్తి పరచాలనుకుంటున్నానా? నేనింకా మనుషులను తృప్తి పరచాలనుకుంటుంటే క్రీస్తు సేవకుణ్ణి కానే కాదు."},{"book":"గలతీ పత్రిక","chapter":"1","verse":"11","text":"సోదరులారా, నేను ప్రకటించిన సువార్త మానవమాత్రుని నుంచి వచ్చింది కాదని మీకు తెలియాలి."},{"book":"గలతీ పత్రిక","chapter":"1","verse":"12","text":"మనిషి నుంచి నేను దాన్ని పొందలేదు, నాకెవరూ దాన్ని బోధించ లేదు, యేసు క్రీస్తు స్వయంగా నాకు వెల్లడి పరిచాడు."},{"book":"గలతీ పత్రిక","chapter":"1","verse":"13","text":"నా గత యూదామత జీవితం గురించి మీరు విన్నారు. నేను దేవుని సంఘాన్ని తీవ్రంగా హింసిస్తూ నాశనం చేస్తూ ఉండేవాణ్ణి."},{"book":"గలతీ పత్రిక","chapter":"1","verse":"14","text":"అప్పుడు నాకు నా పూర్వీకుల సంప్రదాయాలంటే ఎంతో ఆసక్తి ఉండేది. యూదా మత నిష్ఠ విషయంలో నా స్వజాతీయుల్లో నా వయసు గల అనేకులను మించిపోయాను."},{"book":"గలతీ పత్రిక","chapter":"1","verse":"15","text":"అయినా తల్లిగర్భంలోనే నన్ను ప్రత్యేకపరచుకుని, తన కృప చేత నన్ను పిలిచిన దేవుడు నేను యూదేతరులకు తన కుమారుణ్ణి ప్రకటించాలని"},{"book":"గలతీ పత్రిక","chapter":"1","verse":"16","text":"ఆయనను నాలో వెల్లడి చేయడానికి ఇష్టపడ్డాడు. అప్పుడు వెంటనే నేను మనుషులతో సంప్రదించలేదు."},{"book":"గలతీ పత్రిక","chapter":"1","verse":"17","text":"నాకంటే ముందు అపొస్తలులైన వారి దగ్గరికి గానీ, యెరూషలేముకు గానీ వెళ్ళలేదు, అరేబియా దేశానికి వెళ్ళి ఆ తరువాత దమస్కు పట్టణానికి తిరిగి వచ్చాను."},{"book":"గలతీ పత్రిక","chapter":"1","verse":"18","text":"మూడు సంవత్సరాలైన తరవాత కేఫాను పరిచయం చేసుకోవాలని యెరూషలేము వెళ్లి అతనితో పదిహేను రోజులున్నాను."},{"book":"గలతీ పత్రిక","chapter":"1","verse":"19","text":"అతనిని తప్ప అపొస్తలుల్లో మరి ఎవరినీ నేను చూడలేదు, ప్రభువు సోదరుడు యాకోబును మాత్రం చూశాను."},{"book":"గలతీ పత్రిక","chapter":"1","verse":"20","text":"నేను మీకు రాస్తున్న ఈ విషయాల గురించి దేవుని ముందు నేను చెపుతున్నాను."},{"book":"గలతీ పత్రిక","chapter":"1","verse":"21","text":"ఆ తరువాత సిరియా, కిలికియ ప్రాంతాలకు వచ్చాను."},{"book":"గలతీ పత్రిక","chapter":"1","verse":"22","text":"క్రీస్తులో ఉన్న యూదయ సంఘాల వారికి నా ముఖ పరిచయం లేదు గానీ"},{"book":"గలతీ పత్రిక","chapter":"1","verse":"23","text":"“మునుపు మనలను హింసించిన వాడు తాను గతంలో నాశనం చేస్తూ వచ్చిన విశ్వాసాన్ని తానే ప్రకటిస్తున్నాడు” అనే విషయం మాత్రమే విని,"},{"book":"గలతీ పత్రిక","chapter":"1","verse":"24","text":"వారు నన్ను బట్టి దేవుణ్ణి మహిమ పరిచారు."}]}