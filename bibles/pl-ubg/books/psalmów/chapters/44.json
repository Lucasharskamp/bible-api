{"data":[{"book":"Psalmów","chapter":"44","verse":"1","text":"Boże, słyszeliśmy na własne uszy, nasi ojcowie opowiadali nam o tym, czego dokonałeś za ich dni, w czasach dawnych."},{"book":"Psalmów","chapter":"44","verse":"2","text":"Ty własną ręką wypędziłeś pogan, a ich osadziłeś; wyniszczyłeś narody, a ich rozprzestrzeniłeś."},{"book":"Psalmów","chapter":"44","verse":"3","text":"Nie zdobyli bowiem ziemi swym mieczem ani ich nie wybawiło własne ramię, lecz twoja prawica i twoje ramię, i światło twego oblicza, bo upodobałeś ich sobie."},{"book":"Psalmów","chapter":"44","verse":"4","text":"Ty jesteś moim Królem, o Boże; daj wybawienie Jakubowi."},{"book":"Psalmów","chapter":"44","verse":"5","text":"Dzięki tobie pokonamy naszych wrogów, w twoje imię zdepczemy naszych przeciwników."},{"book":"Psalmów","chapter":"44","verse":"6","text":"Nie zaufam bowiem mojemu łukowi i nie wybawi mnie mój miecz;"},{"book":"Psalmów","chapter":"44","verse":"7","text":"Lecz ty nas wybawiłeś od naszych wrogów i zawstydziłeś tych, którzy nas nienawidzą."},{"book":"Psalmów","chapter":"44","verse":"8","text":"Każdego dnia chlubimy się Bogiem, a twoje imię będziemy sławić na wieki. Sela."},{"book":"Psalmów","chapter":"44","verse":"9","text":""},{"book":"Psalmów","chapter":"44","verse":"10","text":"Sprawiłeś, że cofnęliśmy się przed wrogiem, a ci, którzy nas nienawidzą, złupili nas."},{"book":"Psalmów","chapter":"44","verse":"11","text":"Wydałeś nas na rzeź jak owce i rozproszyłeś nas wśród pogan."},{"book":"Psalmów","chapter":"44","verse":"12","text":"Sprzedałeś swój lud za bezcen i nie zyskałeś na jego sprzedaży."},{"book":"Psalmów","chapter":"44","verse":"13","text":"Wystawiłeś nas na wzgardę naszym sąsiadom, na szyderstwo i pośmiewisko tym, którzy nas otaczają."},{"book":"Psalmów","chapter":"44","verse":"14","text":"Uczyniłeś nas tematem przysłowia wśród pogan, tak że narody kiwają głowami nad nami."},{"book":"Psalmów","chapter":"44","verse":"15","text":"Mój wstyd wciąż jest przede mną, a hańba mi twarz okrywa;"},{"book":"Psalmów","chapter":"44","verse":"16","text":"Na głos tego, który gardzi i bluźni, z powodu wroga i mściciela."},{"book":"Psalmów","chapter":"44","verse":"17","text":"To wszystko nas spotkało, a"},{"book":"Psalmów","chapter":"44","verse":"18","text":"Nasze serce się nie odwróciło ani nasze kroki nie zboczyły z twej ścieżki;"},{"book":"Psalmów","chapter":"44","verse":"19","text":"Chociaż powaliłeś nas w miejscu smoków i okryłeś nas cieniem śmierci."},{"book":"Psalmów","chapter":"44","verse":"20","text":"Gdybyśmy zapomnieli imienia naszego Boga i wyciągnęli ręce do obcego boga;"},{"book":"Psalmów","chapter":"44","verse":"21","text":"Czyż Bóg by się o tym nie dowiedział? Przecież on zna tajniki serca."},{"book":"Psalmów","chapter":"44","verse":"22","text":"Lecz z powodu ciebie przez cały dzień nas zabijają, uważają nas za owce przeznaczone na rzeź."},{"book":"Psalmów","chapter":"44","verse":"23","text":"Ocknij się; czemu śpisz, Panie? Obudź się, nie odrzucaj nas na wieki."},{"book":"Psalmów","chapter":"44","verse":"24","text":"Czemu ukrywasz swoje oblicze i zapominasz o naszym utrapieniu i ucisku?"},{"book":"Psalmów","chapter":"44","verse":"25","text":"Nasza dusza bowiem pogrążyła się w prochu, nasz brzuch przylgnął do ziemi."},{"book":"Psalmów","chapter":"44","verse":"26","text":"Powstań nam na pomoc, odkup nas ze względu na twoje miłosierdzie."}]}