{"data":[{"book":"Otkrivenje","chapter":"3","verse":"1","text":"Anđelu Crkve u Sardu napiši:"},{"book":"Otkrivenje","chapter":"3","verse":"2","text":"Probudi se! Osnaži malo onih što su ti preostali jer tek što ne umru. Djela ti nisu dobra u Božjim očima."},{"book":"Otkrivenje","chapter":"3","verse":"3","text":"Vrati se dakle onomu što si u početku čuo i povjerovao. Čvrsto se toga drži i obrati se. Ne budeš li budan, doći ću na tebe iznenada, kao tat."},{"book":"Otkrivenje","chapter":"3","verse":"4","text":"Ipak, imaš ih u Sardu nekolicinu koji nisu uprljali odjeću zlim djelima. Oni će hoditi sa mnom u bjelini jer su dostojni."},{"book":"Otkrivenje","chapter":"3","verse":"5","text":"Svaki koji pobijedi odjenut će bijelu haljinu. Njegovo ime nikada neću izbrisati iz Knjige života i priznat ću ga kao svojega pred Ocem i pred njegovim anđelima."},{"book":"Otkrivenje","chapter":"3","verse":"6","text":"Slušajte, kad već imate uši, što Duh govori crkvama!’"},{"book":"Otkrivenje","chapter":"3","verse":"7","text":"Anđelu Crkve u Filadelfiji napiši:"},{"book":"Otkrivenje","chapter":"3","verse":"8","text":"Znam tvoja djela. Otvorio sam pred tobom vrata koja nitko ne može zatvoriti. Unatoč svojoj slaboj snazi, sačuvao si moju Riječ i nisi se odrekao mojega imena."},{"book":"Otkrivenje","chapter":"3","verse":"9","text":"Primorat ću, evo, neke iz Sotonine sinagoge—lažljivce koji sebe nazivaju Židovima, ali to nisu—da ti se dođu ničice pokloniti. Spoznat će da te ja ljubim."},{"book":"Otkrivenje","chapter":"3","verse":"10","text":"Zato što si me poslušao i ostao postojan, sačuvat ću te od časa kušnje koji će znaći cijeli svijet da se iskušaju svi stanovnici zemlje."},{"book":"Otkrivenje","chapter":"3","verse":"11","text":"Dolazim ubrzo. Čvrsto se drži onoga što imaš da ti nitko ne ugrabi vijenac."},{"book":"Otkrivenje","chapter":"3","verse":"12","text":"Svi koji pobijede postat će stupovima u hramu mojega Boga i nikada neće morati izići odande. Napisat ću na njima ime svojega Boga i ime njegova grada—ime novoga Jeruzalema koji silazi s neba od mojega Boga. I svoje ću novo ime na njih napisati."},{"book":"Otkrivenje","chapter":"3","verse":"13","text":"Slušajte, kad već imate uši, što Duh govori crkvama!’"},{"book":"Otkrivenje","chapter":"3","verse":"14","text":"Anđelu Crkve u Laodiceji napiši:"},{"book":"Otkrivenje","chapter":"3","verse":"15","text":"Znam tvoja djela: nisi ni studen ni vruć. Da si barem jedno ili drugo!"},{"book":"Otkrivenje","chapter":"3","verse":"16","text":"Ali zato što si poput mlake vode, ispljunut ću te iz usta!"},{"book":"Otkrivenje","chapter":"3","verse":"17","text":"Kažeš: “Bogat sam. Sve imam i ništa mi ne treba!” A ne znaš da si jadan i bijedan, da si ubog, i slijep, i gol."},{"book":"Otkrivenje","chapter":"3","verse":"18","text":"Savjetujem ti da od mene kupiš zlata pročišćenoga u vatri. Tako ćeš se obogatiti. Kupi od mene bijele haljine da se odjeneš i skriješ svoju sramotnu golotinju. Kupi i pomast za oči, da ih pomažeš pa da progledaš."},{"book":"Otkrivenje","chapter":"3","verse":"19","text":"Ja korim i odgajam sve koje volim. Budi revan i obrati se od ravnodušnosti."},{"book":"Otkrivenje","chapter":"3","verse":"20","text":"Stojim, evo, na vratima i kucam. Posluša li tko moj glas i otvori li vrata, ući ću k njemu i skupa ćemo blagovati."},{"book":"Otkrivenje","chapter":"3","verse":"21","text":"Svakoga tko pobijedi posjest ću na svoje prijestolje kao što sam i ja, kad sam pobijedio, sjeo na Očevo prijestolje."},{"book":"Otkrivenje","chapter":"3","verse":"22","text":"Slušajte, kad već imate uši, što Duh govori crkvama!’”"}]}