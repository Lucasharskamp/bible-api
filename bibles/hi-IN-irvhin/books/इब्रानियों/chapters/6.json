{"data":[{"book":"इब्रानियों","chapter":"6","verse":"1","text":"इसलिए आओ मसीह की शिक्षा की आरम्भ की बातों को छोड़कर, हम सिद्धता की ओर बढ़ते जाएँ, और मरे हुए कामों से मन फिराने, और परमेश्वर पर विश्वास करने,"},{"book":"इब्रानियों","chapter":"6","verse":"2","text":"और बपतिस्मा और हाथ रखने, और मरे हुओं के जी उठने, और अनन्त न्याय की शिक्षारूपी नींव, फिर से न डालें।"},{"book":"इब्रानियों","chapter":"6","verse":"3","text":"और यदि परमेश्वर चाहे, तो हम यही करेंगे।"},{"book":"इब्रानियों","chapter":"6","verse":"4","text":"क्योंकि जिन्होंने एक बार ज्योति पाई है, और जो स्वर्गीय वरदान का स्वाद चख चुके हैं और पवित्र आत्मा के भागी हो गए हैं,"},{"book":"इब्रानियों","chapter":"6","verse":"5","text":"और परमेश्वर के उत्तम वचन का और आनेवाले युग की सामर्थ्य का स्वाद चख चुके हैं6:5 परमेश्वर के उत्तम वचन .... स्वाद चख चुके हैं: यहाँ पर अर्थ हैं कि उन्होंने परमेश्वर की सच्चाई का महामहिम अनुभव किया था; उन्होंने देखा और उसकी अच्छाई का आनन्द लिया था।।"},{"book":"इब्रानियों","chapter":"6","verse":"6","text":"यदि वे भटक जाएँ; तो उन्हें मन फिराव के लिये फिर नया बनाना अनहोना है; क्योंकि वे परमेश्वर के पुत्र को अपने लिये फिर क्रूस पर चढ़ाते हैं और प्रगट में उस पर कलंक लगाते हैं।"},{"book":"इब्रानियों","chapter":"6","verse":"7","text":"क्योंकि जो भूमि वर्षा के पानी को जो उस पर बार बार पड़ता है, पी पीकर जिन लोगों के लिये वह जोती-बोई जाती है, उनके काम का साग-पात उपजाती है, वह परमेश्वर से आशीष पाती है।"},{"book":"इब्रानियों","chapter":"6","verse":"8","text":"पर यदि वह झाड़ी और ऊँटकटारे उगाती है, तो निकम्मी और श्रापित होने पर है, और उसका अन्त जलाया जाना है। (यूह. 15:6)"},{"book":"इब्रानियों","chapter":"6","verse":"9","text":"पर हे प्रियों यद्यपि हम ये बातें कहते हैं तो भी तुम्हारे विषय में हम इससे अच्छी और उद्धारवाली बातों का भरोसा करते हैं।"},{"book":"इब्रानियों","chapter":"6","verse":"10","text":"क्योंकि परमेश्वर अन्यायी नहीं, कि तुम्हारे काम, और उस प्रेम को भूल जाए, जो तुम ने उसके नाम के लिये इस रीति से दिखाया, कि पवित्र लोगों की सेवा की, और कर भी रहे हो।"},{"book":"इब्रानियों","chapter":"6","verse":"11","text":"पर हम बहुत चाहते हैं, कि तुम में से हर एक जन अन्त तक पूरी आशा के लिये ऐसा ही प्रयत्न करता रहे।"},{"book":"इब्रानियों","chapter":"6","verse":"12","text":"ताकि तुम आलसी न हो जाओ; वरन् उनका अनुकरण करो, जो विश्वास और धीरज के द्वारा प्रतिज्ञाओं के वारिस होते हैं।"},{"book":"इब्रानियों","chapter":"6","verse":"13","text":"और परमेश्वर ने अब्राहम को प्रतिज्ञा देते समय6:13 परमेश्वर ने अब्राहम को प्रतिज्ञा देते समय: कि वह उसे आशीष देगा, और उसके वंश को आकाश के तारे के रूप में बढ़ाएगा। (उत्प 22: 16-17)  जबकि शपथ खाने के लिये किसी को अपने से बड़ा न पाया, तो अपनी ही शपथ खाकर कहा,"},{"book":"इब्रानियों","chapter":"6","verse":"14","text":"“मैं सचमुच तुझे बहुत आशीष दूँगा, और तेरी सन्तान को बढ़ाता जाऊँगा।” (उत्प. 22:17)"},{"book":"इब्रानियों","chapter":"6","verse":"15","text":"और इस रीति से उसने धीरज धरकर प्रतिज्ञा की हुई बात प्राप्त की।"},{"book":"इब्रानियों","chapter":"6","verse":"16","text":"मनुष्य तो अपने से किसी बड़े की शपथ खाया करते हैं और उनके हर एक विवाद का फैसला शपथ से पक्का होता है। (निर्ग. 22:11)"},{"book":"इब्रानियों","chapter":"6","verse":"17","text":"इसलिए जब परमेश्वर ने प्रतिज्ञा के वारिसों पर और भी साफ रीति से प्रगट करना चाहा, कि उसकी मनसा बदल नहीं सकती तो शपथ को बीच में लाया।"},{"book":"इब्रानियों","chapter":"6","verse":"18","text":"ताकि दो बे-बदल बातों के द्वारा जिनके विषय में परमेश्वर का झूठा ठहरना अनहोना है, हमारा दृढ़ता से ढाढ़स बन्ध जाए, जो शरण लेने को इसलिए दौड़े हैं, कि उस आशा को जो सामने रखी हुई है प्राप्त करें। (गिन. 23:19, 1 शमू. 15:29)"},{"book":"इब्रानियों","chapter":"6","verse":"19","text":"वह आशा हमारे प्राण के लिये ऐसा लंगर है जो स्थिर और दृढ़ है6:19 वह आशा हमारे प्राण के लिये ऐसा लंगर है जो स्थिर और दृढ़ है: जो काम लंगर जहाज के लिये करता है वही काम आशा आत्मा के लिये पूरा करती हैं। यह इसे स्थिर और सुरक्षित बनाता है।, और परदे के भीतर तक पहुँचता है। (गिन. 23:19, 1 तीमु. 2:13)"},{"book":"इब्रानियों","chapter":"6","verse":"20","text":"जहाँ यीशु ने मलिकिसिदक की रीति पर सदाकाल का महायाजक बनकर, हमारे लिये अगुआ के रूप में प्रवेश किया है।"}]}