{"data":[{"book":"Saraxaraline","chapter":"13","verse":"1","text":"Alatala yi a fala Musa nun Haruna xa, a naxa,"},{"book":"Saraxaraline","chapter":"13","verse":"2","text":"“Xa muxun fatin yirena nde kusinxi, hanma kafanla a ma hanma fure dɛna nde a fatin ma naxan nɔɛ findɛ fure ɲaxin na dangu muxu gbɛtɛ ma, na xa xali saraxarali Haruna fɛma hanma a diina nde."},{"book":"Saraxaraline","chapter":"13","verse":"3","text":"Furen naxan a fatin ma, saraxaraliin xa na mato. Xa furen yiren xabene bata fixa, a dɛɛn yi tilinɲɛ ayi, fure ɲaxin nan na ra. A na yelin a matoɛ, saraxaraliin xa a fala, a na kanna mi sariɲan."},{"book":"Saraxaraline","chapter":"13","verse":"4","text":"Xa fure dɛ fixɛna a fatin ma, koni a mi tilin, a fati ma xabe mi fixaxi, saraxaraliin xa furemaan lu a danna xunsagi keden."},{"book":"Saraxaraline","chapter":"13","verse":"5","text":"A xii soloferede lɔxɔni, a yi a mato. Xa a to furen dɛɛn mi masaraxi, a mi gboxi ayi a fatin ma, a mɔn xa furemaan lu a danna xunsagi keden."},{"book":"Saraxaraline","chapter":"13","verse":"6","text":"Saraxaraliin xa a mato a xunsagi firinden xii soloferede lɔxɔni. Xa furen bata fisa a mi gboxi ayi a fatin ma, saraxaraliin xa a fala, a na kanna bata sariɲan. Kafanla nan tun na a ra. A xa a dugine xa, a sariɲanma nɛn."},{"book":"Saraxaraline","chapter":"13","verse":"7","text":"Koni saraxaraliin yelin xanbini a falɛ a sariɲanxi, xa kafanla fa gbo ayi a fatin ma, na kanna mɔn xa xɛtɛ saraxaraliin fɛma."},{"book":"Saraxaraline","chapter":"13","verse":"8","text":"Saraxaraliin mɔn xa a mato. Xa a to kafanla bata gbo ayi a fatin ma, a xa a fala, a na kanna mi sariɲanxi, fure ɲaxin na a ra.”"},{"book":"Saraxaraline","chapter":"13","verse":"9","text":"“Xa fure ɲaxin bata lu muxuna nde fatin ma, e xa a xali saraxaraliin fɛma."},{"book":"Saraxaraline","chapter":"13","verse":"10","text":"A xa a mato. Xa kusindena nde a ma naxan dɛ bata fixa, xa na kusinden bata fati ma xaben fixa, a suben minixi kɛnɛnni,"},{"book":"Saraxaraline","chapter":"13","verse":"11","text":"nayi fure ɲaxi kɔxɔxin nan na ra. Saraxaraliin xa a fala, a na kanna mi sariɲanxi. A nama lu a danna matoni, bayo a bata a kolon a mi sariɲanxi."},{"book":"Saraxaraline","chapter":"13","verse":"12","text":"Xa saraxaraliin bata a to a na fure ɲaxin bata gasin namini a fatin birin ma, keli a sanne ma han a xunna,"},{"book":"Saraxaraline","chapter":"13","verse":"13","text":"a xa a mato ki faɲi, bayo xa na furena a fatin birin ma, a xa a fala furemaan ma, a sariɲan bayo furen bata yelin xarɛ."},{"book":"Saraxaraline","chapter":"13","verse":"14","text":"Koni furen dɛɛn na mini a ma lɔxɔn naxan yi, a mi sariɲanxi."},{"book":"Saraxaraline","chapter":"13","verse":"15","text":"Saraxaraliin na furen dɛɛn to a ma, a xa a fala a ma, a mi sariɲanxi. Fure ɲaxin nan na ra."},{"book":"Saraxaraline","chapter":"13","verse":"16","text":"Xa furen dɛɛn xara, na kanna xa siga saraxaraliin fɛma."},{"book":"Saraxaraline","chapter":"13","verse":"17","text":"A xa a mato. Xa furen bata xara, saraxaraliin xa a fala furemaan ma, a bata sariɲan."},{"book":"Saraxaraline","chapter":"13","verse":"18","text":"Xa seteen te muxuna nde ma, a yalan,"},{"book":"Saraxaraline","chapter":"13","verse":"19","text":"a funfun yi kusin, a fixa hanma a gbeeli, na muxun xa siga saraxaraliin fɛma."},{"book":"Saraxaraline","chapter":"13","verse":"20","text":"Saraxaraliin xa a mato. Xa furen funfun tilin, a fati ma xabe bata fixa, saraxaraliin xa a fala, a na kanna mi sariɲanxi. Fure ɲaxin na a ra, naxan minixi seteen funfuni."},{"book":"Saraxaraline","chapter":"13","verse":"21","text":"Koni saraxaraliin na a mato, xa a mi fati ma xabe fixɛ to, xa furen funfun mi tilin, a xaraxi, a xa furemaan lu a danna xunsagi keden."},{"book":"Saraxaraline","chapter":"13","verse":"22","text":"Xa furen bata gbo ayi fatin ma, saraxaraliin xa a fala na kanna ma, a mi sariɲanxi. Fure ɲaxina nde na a ra."},{"book":"Saraxaraline","chapter":"13","verse":"23","text":"Koni xa furen funfun mi masaraxi a mi gboxi ayi, nayi larun nan tun a ra. Saraxaraliin xa a fala na kanna ma a sariɲanxi.”"},{"book":"Saraxaraline","chapter":"13","verse":"24","text":"“Xa muxuna nde fatin ganxi, xa furen dɛɛn fixa hanma a gbeeli,"},{"book":"Saraxaraline","chapter":"13","verse":"25","text":"saraxaraliin xa a mato. Xa a fati ma xabene fixa, furen dɛɛn tilin, fure ɲaxina nde nan na ra, naxan bata mini ganden ma. Nayi, saraxaraliin xa a fala na kanna ma a mi sariɲanxi bayo fure ɲaxin na a ra."},{"book":"Saraxaraline","chapter":"13","verse":"26","text":"Koni a na a mato, xa saraxaraliin mi fati ma xabe fixɛ to furen yɛ, a dɛɛn mi tilin, a bata xara, saraxaraliin xa na kanna lu a danna xunsagi keden."},{"book":"Saraxaraline","chapter":"13","verse":"27","text":"Saraxaraliin xa a mato xii soloferede lɔxɔni. Xa furen bata gbo ayi a fatin ma, saraxaraliin xa a fala na kanna ma, a mi sariɲanxi. Fure ɲaxin na a ra."},{"book":"Saraxaraline","chapter":"13","verse":"28","text":"Koni xa furen mi masaraxi, a mi gboxi ayi, a bata xara, gande funfun nan na ra. Saraxaraliin xa a fala, a na kanna sariɲanxi. Gande larun nan na ra.”"},{"book":"Saraxaraline","chapter":"13","verse":"29","text":"“Xa furen lu xɛmɛna nde hanma ɲaxanla nde xunna ma hanma a kenkenna ma,"},{"book":"Saraxaraline","chapter":"13","verse":"30","text":"saraxaraliin xa furen mato. Xa a tilin, a xunsɛxɛn hanma a dɛ xaben gbeeli, a xunxurun, saraxaraliin xa a fala na kanna ma, a mi sariɲanxi. Fure ɲaxin na a ra, daxana, naxan a suxi a xunna ma hanma a kenkenna ma."},{"book":"Saraxaraline","chapter":"13","verse":"31","text":"Xa saraxaralina a to furen mi tilin, koni a xunsɛxɛ fɔrɛ munma mini, furemaan xa lu a danna xii solofere."},{"book":"Saraxaraline","chapter":"13","verse":"32","text":"Saraxaraliin xa a furen mato xii soloferede lɔxɔni. Xa daxaan mi gboxi ayi, a mi tilin, a xunsɛxɛn mi gbeeli,"},{"book":"Saraxaraline","chapter":"13","verse":"33","text":"na kanna xa a xunna bi, fɔ furen dɛnaxan ma. Saraxaraliin mɔn xa a lu a danna xunsagi keden."},{"book":"Saraxaraline","chapter":"13","verse":"34","text":"Saraxaraliin xa daxaan mato xii soloferede lɔxɔni. Xa a mi gboxi ayi, a mi tilin, saraxaraliin xa a fala na kanna ma, a a sariɲanxi. A xa a dugine xa, a sariɲanma nɛn."},{"book":"Saraxaraline","chapter":"13","verse":"35","text":"Koni xa daxaan gbo ayi fatin ma, saraxaraliin yelin xanbini a falɛ a a sariɲanxi,"},{"book":"Saraxaraline","chapter":"13","verse":"36","text":"saraxaraliin xa a mato. Xa daxaan bata gbo ayi, hali saraxaraliin mi fa a xunsɛxɛn mato, a mi sariɲanxi."},{"book":"Saraxaraline","chapter":"13","verse":"37","text":"Koni xa a mi gboxi ayi, xa fati ma xabe fɔrɛne bata mini, daxaan bata yalan. A bata sariɲan. Saraxaraliin xa a fala, a sariɲanxi.”"},{"book":"Saraxaraline","chapter":"13","verse":"38","text":"“Xɛmɛna hanma ɲaxanla, xa fixɛ fixɛne a fatin ma,"},{"book":"Saraxaraline","chapter":"13","verse":"39","text":"saraxaraliin xa a mato. Xa e mi mɔxi, gasin nan tun na ra. A sariɲan.”"},{"book":"Saraxaraline","chapter":"13","verse":"40","text":"“Xa muxuna nde xun sɛxɛ mi na, teeli kanna na a ra, a sariɲan."},{"book":"Saraxaraline","chapter":"13","verse":"41","text":"Xa xunsɛxɛ mi a tigi ra, teeli kanna na a ra, a sariɲan."},{"book":"Saraxaraline","chapter":"13","verse":"42","text":"Koni xa furena a teeli hanma a tigi ra naxan fixa hanma a gbeeli, fure ɲaxin nan minixi a ma."},{"book":"Saraxaraline","chapter":"13","verse":"43","text":"Saraxaraliin xa a mato. Xa a kusinden to teeli hanma a tigi ra naxan fixa hanma a gbeeli alo fure ɲaxin kii naxan yi,"},{"book":"Saraxaraline","chapter":"13","verse":"44","text":"furemaan nan na kanna ra, a mi sariɲanxi. Saraxaraliin xa a fala, a mi sariɲanxi bayo furena a xunna ma.”"},{"book":"Saraxaraline","chapter":"13","verse":"45","text":"“Awa, xa fure ɲaxin naxan ma, na kanna xa dugi yibɔxine ragodo a ma, a xunni tɔntaren yi lu, a a dɛɛn yɛ maluxun, a yi gbelegbele. Sariɲantarena! Sariɲantarena!"},{"book":"Saraxaraline","chapter":"13","verse":"46","text":"Furen nɛma a ma, a mi sariɲanxi. Nayi, a lan a lu a danna, a xa lu yamaan daaxaden fari ma.”"},{"book":"Saraxaraline","chapter":"13","verse":"47","text":"“Xa dugina nde bata fundu, xuruse xabe dugina hanma taa dugina,"},{"book":"Saraxaraline","chapter":"13","verse":"48","text":"a na findi dugi sɔxɔnxin sifa yo ra hanma xuruse xabe dugine hanma se kidine,"},{"book":"Saraxaraline","chapter":"13","verse":"49","text":"xa funduden fɔrɔ hanma a gbeeli dugin ma hanma kidin ma hanma dugi sɔxɔnxin ma hanma se kidina nde ma, funɛ ɲaxin na a ra naxan seen kalama. Saraxaraliin xa a mato."},{"book":"Saraxaraline","chapter":"13","verse":"50","text":"Funɛn seen naxan ma, saraxaraliin xa na ramara matoni xii solofere."},{"book":"Saraxaraline","chapter":"13","verse":"51","text":"Xii soloferede lɔxɔni saraxaraliin xa a mato. Xa funɛn bata gbo ayi na dugin ma hanma dugi sɔxɔnxin ma, hanma se kidin ma, a na rawali kii yo yi, funɛ ɲaxin nan na ra naxan seen kalama, na seen xɔsixi."},{"book":"Saraxaraline","chapter":"13","verse":"52","text":"Nayi, saraxaraliin xa na dugin gan, hanma dugi sɔxɔnxina hanma xuruse xabe dugina hanma se kidina, funɛ funfun naxan ma. Amasɔtɔ funɛ ɲaxin na a ra naxan seen kalama. Na seen xa gan."},{"book":"Saraxaraline","chapter":"13","verse":"53","text":"Koni xa saraxaralina a mato, xa funɛn mi gboxi ayi na seen ma,"},{"book":"Saraxaraline","chapter":"13","verse":"54","text":"funɛn naxan ma, a xa yamarin fi e ma, a e xa na dugin xa. A mɔn yi a ramara xii solofere."},{"book":"Saraxaraline","chapter":"13","verse":"55","text":"E na a xa, saraxaraliin mɔn xa a mato. Xa a to funɛn mi maxɛtɛxi, a mi gboxi ayi, na seen xɔsixi. Xa funɛn bata dugin suxu a yɛ faɲin ma hanma a yɛ ɲaxin ma, a gan daxin na a ra."},{"book":"Saraxaraline","chapter":"13","verse":"56","text":"Xa saraxaralina a to funɛn bata ba fɔlɔ, dugin xa xanbini, a xa na funɛ yiren bɔ dugin na, hanma kidina, hanma dugi sɔxɔnxina."},{"book":"Saraxaraline","chapter":"13","verse":"57","text":"Koni, xa a mɔn sa dugi sɔxɔnxin suxu hanma se kidina, funɛn nan na ra naxan seen kalama. Nayi, funɛn seen naxan ma, na xa gan."},{"book":"Saraxaraline","chapter":"13","verse":"58","text":"Funɛn seen naxan suxi, dugina, hanma dugi sɔxɔnxina, hanma se kidina, koni funɛn funfun bata lɔ ayi, na mɔn xa xa alogo a xa sariɲan.”"},{"book":"Saraxaraline","chapter":"13","verse":"59","text":"Funɛn bata xuruse xabe dugin naxan suxu hanma taa dugina, hanma dugi gbɛtɛ, hanma se kidina, sariyan nan na ra ne fe yi naxan a yitama a e sariɲan hanma e mi sariɲanxi."}]}