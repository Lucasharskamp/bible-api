{"data":[{"book":"लूका","chapter":"22","verse":"1","text":"अखमीरी रोटी को त्यौहार जो फसह कहलावय हय, जवर होतो;"},{"book":"लूका","chapter":"22","verse":"2","text":"अऊर मुख्य याजक अऊर धर्मशास्त्री यो बात की खोज म होतो कि यीशु को कसो मार डाल्बो, पर हि लोगों सी डरत होतो।"},{"book":"लूका","chapter":"22","verse":"3","text":"तब शैतान यहूदा म समायो, जो इस्करियोती कहलावय होतो अऊर बारा चेलावों म गिन्यो जात होतो।"},{"book":"लूका","chapter":"22","verse":"4","text":"यहूदा न जाय क मुख्य याजकों अऊर मन्दिर को पहरेदारों को मुखिया को संग बातचीत करी कि ओख कसो तरह सी उन्को हाथ पकड़वाबो।"},{"book":"लूका","chapter":"22","verse":"5","text":"हि खुश भयो, अऊर ओख रुपये देन लायी राजी भय गयो।"},{"book":"लूका","chapter":"22","verse":"6","text":"ओन मान लियो, अऊर मौका ढूंढन लग्यो कि जब भीड़ नहीं होय त यीशु ख उन्को हाथ पकड़वाय दे।"},{"book":"लूका","chapter":"22","verse":"7","text":"तब अखमीरी रोटी को त्यौहार को दिन आयो, जेको म फसह को २२:७ मेंढीं को बच्चा मेम्ना बलि करनो जरूरी होतो।"},{"book":"लूका","chapter":"22","verse":"8","text":"यीशु न पतरस अऊर यूहन्ना ख यो कह्य क भेज्यो: “जाय क हमरो खान लायी फसह को भोज की तैयार करो।”"},{"book":"लूका","chapter":"22","verse":"9","text":"उन्न ओको सी पुच्छ्यो, “तय कित चाहवय हय कि हम येख तैयार करबोंन?”"},{"book":"लूका","chapter":"22","verse":"10","text":"ओन ओको सी कह्यो, “देखो, नगर म सिरतोच एक आदमी पानी को घड़ा उठायो हुयो तुम्ख मिलेंन; जो घर म ऊ जायेंन तुम ओको पीछू चली जाजो,"},{"book":"लूका","chapter":"22","verse":"11","text":"अऊर ऊ घर को मालिक सी कहजो: ‘गुरु तोरो सी कहू हय कि ऊ पहुंनायी की जागा कित हय जेको म मय अपनो चेलावों को संग फसह को भोज खाऊ?’"},{"book":"लूका","chapter":"22","verse":"12","text":"ऊ तुम्ख एक सजी–सजायी बड़ो ऊपर को कमरा दिखायी देयेंन; उतच तैयार करजो।”"},{"book":"लूका","chapter":"22","verse":"13","text":"उन्न जाय क जसो यीशु न उन्को सी कह्यो होतो, वसोच पायो अऊर फसह को भोज तैयार करयो।"},{"book":"लूका","chapter":"22","verse":"14","text":"जब समय आय पहुंच्यो, त ऊ प्रेरितों को संग जेवन करन बैठ्यो।"},{"book":"लूका","chapter":"22","verse":"15","text":"अऊर ओन उन्को सी कह्यो, “मोख बड़ी इच्छा होती कि दु:ख भोगन सी पहिले यो फसह को भोज तुम्हरो संग खाऊ।"},{"book":"लूका","chapter":"22","verse":"16","text":"कहालीकि मय तुम सी कहू हय कि जब तक ऊ परमेश्वर को राज्य म पूरो नहीं होय तब तक मय ओख कभी नहीं खाऊं।”"},{"book":"लूका","chapter":"22","verse":"17","text":"तब यीशु न कटोरा लेय क धन्यवाद करयो अऊर कह्यो, “येख लेवो अऊर आपस म बाट लेवो।"},{"book":"लूका","chapter":"22","verse":"18","text":"कहालीकि मय तुम सी कहू हय कि जब तक परमेश्वर को राज्य नहीं आवय तब तक मय अंगूररस अब सी कभी नहीं पीऊं।”"},{"book":"लूका","chapter":"22","verse":"19","text":"तब ओन रोटी लियो, अऊर धन्यवाद कर क् तोड़ी, अऊर उन्ख यो कह्य क दियो, “यो मोरो शरीर हय जो तुम्हरो लायी दियो जावय हय: मोरी याद म असोच करतो रह।”"},{"book":"लूका","chapter":"22","verse":"20","text":"योच रीति सी ओन जेवन को बाद कटोरा भी यो कह्य क दियो, “यो कटोरा मोरो ऊ खून म नयी वाचा हय जो तुम्हरो लायी बहायो जावय हय।"},{"book":"लूका","chapter":"22","verse":"21","text":"“पर देखो! मोरो पकड़ावन वालो को हाथ मोरो संग मेज पर हय।"},{"book":"लूका","chapter":"22","verse":"22","text":"कहालीकि आदमी को बेटा त जसो ओको लायी ठहरायो गयो, वसोच मरेंन भी पर हाय ऊ आदमी पर जेकोसी ऊ पकड़वायो जावय हय!”"},{"book":"लूका","chapter":"22","verse":"23","text":"तब हि आपस म पूछताछ करन लग्यो कि हम म सी कौन हय, जो यो काम करेंन।"},{"book":"लूका","chapter":"22","verse":"24","text":"उन्म यो वाद–विवाद भी भयो कि उन म सी कौन बड़ो समझ्यो जावय हय।"},{"book":"लूका","chapter":"22","verse":"25","text":"यीशु न उन्को सी कह्यो, “गैरयहूदी को राजा उन पर प्रभुता करय हंय; अऊर जो उन पर अधिकार रखय हंय, उन्ख हि परोपकारी असो कह्य हंय।"},{"book":"लूका","chapter":"22","verse":"26","text":"२२:२६ मत्ती २३:११; २०:२५-२७; मरकुस ९:३५; १०:४२-४४पर तुम असो नहीं होनो चाहिये; बल्की जो तुम म बड़ो हय, ऊ छोटो को जसो अऊर जो मुख्य हय, ऊ सेवक को जसो बने।"},{"book":"लूका","chapter":"22","verse":"27","text":"२२:२७ यूहन्ना १३:१२-१५कहालीकि बड़ो कौन हय, ऊ जो जेवन करन बैठ्यो हय, यां जो जेवन परोसय हय? का ऊ नहीं जो जेवन करन बैठ्यो हय? पर मय तुम्हरो बीच म सेवक को जसो हय।"},{"book":"लूका","chapter":"22","verse":"28","text":"“तुम ऊ हय, जो मोरी परीक्षावों म लगातार मोरो संग रह्यो;"},{"book":"लूका","chapter":"22","verse":"29","text":"अऊर जसो मोरो बाप न मोरो लायी राज्य पर अधिकार दियो हय, वसोच मय भी तुम्हरो लायी अधिकार देऊ,"},{"book":"लूका","chapter":"22","verse":"30","text":"२२:३० मत्ती १९:२८ताकि तुम मोरो राज्य म मोरी मेज पर खावो–पीवो, बल्की सिंहासनों पर बैठ क इस्राएल को बारा पीढ़ी को न्याय करो।"},{"book":"लूका","chapter":"22","verse":"31","text":"“शिमोन, हे शिमोन! सुनो, शैतान न तुम सब लोगों ख परखन लायी मांग्यो हय कि बुरो म सी अच्छो अलग करय जसो किसान गहूं म सी भूसा अलग करय हय,"},{"book":"लूका","chapter":"22","verse":"32","text":"पर मय न तोरो लायी प्रार्थना करी कि तोरो विश्वास कमजोर नहीं होय; अऊर जब तय वापस फिरजो, त अपनो भाऊ ख हिम्मत देजो।”"},{"book":"लूका","chapter":"22","verse":"33","text":"पतरस न ओको सी कह्यो, “हे प्रभु, मय तोरो संग जेलखाना जान लायी, अऊर मरन लायी भी तैयार हय।”"},{"book":"लूका","chapter":"22","verse":"34","text":"यीशु न कह्यो, “हे पतरस, मय तोरो सी कहू हय कि अज रात मुर्गा बाग नहीं देयेंन जब तक कि तय तीन बार मोरो इन्कार नहीं कर लेजो कि तय मोख नहीं जानय।”"},{"book":"लूका","chapter":"22","verse":"35","text":"तब यीशु न चेलावों सी कह्यो, “जब मय न तुम्ख बटवा, झोली, अऊर जूता को बिना भेज्यो होतो, त का तुम्ख कोयी चिज की कमी भयी होती?”"},{"book":"लूका","chapter":"22","verse":"36","text":"यीशु न उन्को सी कह्यो, “पर अब जेको जवर बटवा हय ऊ ओख लेवो अऊर वसोच झोली भी, अऊर जेको जवर तलवार नहीं हय ऊ अपनो कपड़ा बिक क एक लेय लेवो।"},{"book":"लूका","chapter":"22","verse":"37","text":"कहालीकि मय तुम सी कहू हय, कि यो जो शास्त्र म लिख्यो हय: ‘ऊ अपराधियों को संग गिन्यो गयो,’ ओको मोरो म पूरो होनो जरूरी हय; कहालीकि मोरो बारे म लिख्यो बाते पूरी होन पर हंय।”"},{"book":"लूका","chapter":"22","verse":"38","text":"चेलावों न कह्यो, “हे प्रभु! इत दोय तलवारे हंय।” ओन उन्को सी कह्यो, “बहुत हंय।”"},{"book":"लूका","chapter":"22","verse":"39","text":"तब ऊ बाहेर निकल क अपनी रीति को अनुसार जैतून को पहाड़ी पर गयो, अऊर चेलावों ओको पीछू भय गयो।"},{"book":"लूका","chapter":"22","verse":"40","text":"ऊ जागा पहुंच क ओन उन्को सी कह्यो, “प्रार्थना करो कि तुम परीक्षा म नहीं पड़ो।”"},{"book":"लूका","chapter":"22","verse":"41","text":"अऊर ऊ उन्को सी अलग लगभग गोटा फेकन की दूरी भर गयो, अऊर घुटना टेक क प्रार्थना करन लग्यो,"},{"book":"लूका","chapter":"22","verse":"42","text":"“हे मोरो बाप, यदि तय चाहवय त यो दु:ख सी भरयो कटोरा ख मोरो जवर सी हटाय ले, तब भी मोरी नहीं पर तोरीच इच्छा पूरी होय।”"},{"book":"लूका","chapter":"22","verse":"43","text":"तब स्वर्ग सी एक दूत ओख दिखायी दियो जो ओख सामर्थ देत होतो।"},{"book":"लूका","chapter":"22","verse":"44","text":"ऊ व्याकुल होय क अऊर भी जादा प्रार्थना करन लग्यो; अऊर ओको पसीना खून की बड़ी बड़ी थेम्ब को जसो जमीन पर गिर रह्यो होतो।"},{"book":"लूका","chapter":"22","verse":"45","text":"तब ऊ प्रार्थना सी उठ्यो अऊर अपनो चेलावों को जवर आय क उन्ख उदास को मारे म सोतो पायो।"},{"book":"लूका","chapter":"22","verse":"46","text":"अऊर उन्को सी कह्यो, “कहालीकि सोवय हय? उठो, प्रार्थना करो कि परीक्षा म मत पड़ो।”"},{"book":"लूका","chapter":"22","verse":"47","text":"यीशु यो कह्यच रह्यो होतो कि एक भीड़ आयी, अऊर उन बारा म सी एक जेको नाम यहूदा होतो उन्को आगु–आगु आय रह्यो होतो। ऊ यीशु को जवर आयो कि ओको चुम्मा ले।"},{"book":"लूका","chapter":"22","verse":"48","text":"यीशु न ओको सी कह्यो, “हे यहूदा, का तय चुम्मा ले क आदमी को बेटा ख पकड़ावय हय?”"},{"book":"लूका","chapter":"22","verse":"49","text":"ओको चेलावों न जो संग होतो जब देख्यो कि का होन वालो हय, त कह्यो, “हे प्रभु, का हम तलवार चलायबो?”"},{"book":"लूका","chapter":"22","verse":"50","text":"अऊर उन्म सी एक न महायाजक को सेवक पर तलवार चलाय क ओको दायो कान उड़ाय दियो।"},{"book":"लूका","chapter":"22","verse":"51","text":"येको पर यीशु न कह्यो, “अब बस करो।” अऊर ओको कान छूय क ओख ठीक कर दियो।"},{"book":"लूका","chapter":"22","verse":"52","text":"तब यीशु न मुख्य याजकों अऊर मन्दिर को पहरेदारों को मुखिया अऊर बुजूर्गों सी, जो ओको पर चढ़ आयो होतो, कह्यो, “का तुम मोख विद्रोही जान क तलवारे अऊर लाठियां धर क निकल्यो हय?"},{"book":"लूका","chapter":"22","verse":"53","text":"२२:५३ लूका १९:४७; २१:३७जब मय मन्दिर म हर दिन तुम्हरो संग होतो, त तुम न मोख पकड़न लायी कोशिश नहीं करयो; पर यो तुम्हरो समय हय, अऊर अन्धारो को अधिकार हय।”"},{"book":"लूका","chapter":"22","verse":"54","text":"तब हि ओख पकड़ क ले गयो, अऊर महायाजक को घर म लायो। पतरस दूरच दूर ओको पीछू–पीछू चलत होतो;"},{"book":"लूका","chapter":"22","verse":"55","text":"अऊर जब हि आंगन म आगी जलाय क एक संग बैठ्यो, त पतरस भी उन्को बीच म बैठ गयो।"},{"book":"लूका","chapter":"22","verse":"56","text":"तब एक दासी ओख आगी को प्रकाश म बैठ्यो देख क अऊर ओको तरफ जवर सी देख क कहन लग्यो, “यो भी त यीशु को संग होतो।”"},{"book":"लूका","chapter":"22","verse":"57","text":"पर पतरस न यो कह्य क इन्कार करयो, “हे नारी, मय ओख नहीं जानु हय।”"},{"book":"लूका","chapter":"22","verse":"58","text":"थोड़ी देर बाद कोयी अऊर न ओख देख क कह्यो, “तय भी त उन्म सी एक आय।”"},{"book":"लूका","chapter":"22","verse":"59","text":"लगभग एक घंटा बीत जान को बाद एक आदमी जोर दे क कहन लग्यो, “निश्चय यो भी त ओको संग होतो कहालीकि यो भी गलीली हय।”"},{"book":"लूका","chapter":"22","verse":"60","text":"पतरस न कह्यो, “हे आदमी, मय नहीं जानु कि तय का कह्य हय!”"},{"book":"लूका","chapter":"22","verse":"61","text":"तब प्रभु न मुड़ क पतरस को तरफ देख्यो, अऊर पतरस ख प्रभु की ऊ बात याद आयी जो ओन कहीं होती: “अज भुन्सारे ख मुर्गा को बाग देन सी पहिले, तय तीन बार मोरो इन्कार करेंन।”"},{"book":"लूका","chapter":"22","verse":"62","text":"अऊर ऊ बाहेर निकल क सिसक-सिसक क रोयो।"},{"book":"लूका","chapter":"22","verse":"63","text":"हि लोग जो यीशु ख पकड़्यो हुयो होतो, ओख ठट्ठा कर क् पीट रह्यो होतो;"},{"book":"लूका","chapter":"22","verse":"64","text":"अऊर ओकी आंखी झाक क ओको सी पुच्छ्यो, “पता कर क् बता कि तोख कौन न मारयो!”"},{"book":"लूका","chapter":"22","verse":"65","text":"अऊर उन्न बहुत सी अऊर भी निन्दा की बाते ओको विरोध म कहीं।"},{"book":"लूका","chapter":"22","verse":"66","text":"जब दिन भयो त महासभा को बुजूर्ग अऊर मुख्य याजक अऊर धर्मशास्त्री जमा हुयो, अऊर ओख अपनी महासभा म लायो,"},{"book":"लूका","chapter":"22","verse":"67","text":"उन्न पुच्छ्यो हम्ख बताव, “का तय मसीह आय?” त हम सी कह्य दे यीशु न उन्ख उत्तर दियो; “यदि मय तुम सी कहूं फिर भी तुम विश्वास नहीं करो!”"},{"book":"लूका","chapter":"22","verse":"68","text":"अऊर यदि मय प्रश्न पूछू, त तुम उत्तर नहीं दे सको।"},{"book":"लूका","chapter":"22","verse":"69","text":"पर अब सी आदमी को बेटा सर्वशक्तिमान परमेश्वर को दायो तरफ बैठ्यो रहेंन।”"},{"book":"लूका","chapter":"22","verse":"70","text":"उन्न कह्यो, “त का तय परमेश्वर को बेटा हय?”"},{"book":"लूका","chapter":"22","verse":"71","text":"तब उन्न कह्यो, “अब हम्ख गवाही की का जरूरत हय; कहालीकि हम न खुदच ओको मुंह सी सुन लियो हय।”"}]}