{"data":[{"book":"مزامیر","chapter":"19","verse":"1","text":"آسمان از شکوه و عظمت خدا حکایت می‌کند و صنعت دستهای او را نشان می‌دهد."},{"book":"مزامیر","chapter":"19","verse":"2","text":"روز و شب حکمت خدا را اعلام می‌کنند."},{"book":"مزامیر","chapter":"19","verse":"3","text":"بی سر و صدا سخن می‌گویند، و آوازشان شنیده نمی‌شود؛"},{"book":"مزامیر","chapter":"19","verse":"4","text":"با این همه، پیامشان به سراسر زمین منتشر می‌گردد، و کلامشان تا به کرانهای جهان می‌رسد."},{"book":"مزامیر","chapter":"19","verse":"5","text":"خورشید مانند تازه داماد، با خوشحالی از حجله بیرون می‌آید و مانند پهلوان شادمانه در میدان می‌دود."},{"book":"مزامیر","chapter":"19","verse":"6","text":"از یک سوی آسمان به سوی دیگر می‌شتابد، و حرارتش همه جا را فرا می‌گیرد."},{"book":"مزامیر","chapter":"19","verse":"7","text":"احکام خداوند کامل است و جان را تازه می‌سازد، کلام خداوند قابل اعتماد است و به ساده‌دلان حکمت می‌بخشد."},{"book":"مزامیر","chapter":"19","verse":"8","text":"فرامین خداوند راست است و دل را شاد می‌سازد، اوامر خداوند پاک است و بصیرت می‌بخشد."},{"book":"مزامیر","chapter":"19","verse":"9","text":"قوانین خداوند قابل احترام و نیکوست و تا ابد برقرار می‌ماند. احکام خداوند تماماً حق و عدل است،"},{"book":"مزامیر","chapter":"19","verse":"10","text":"از طلای ناب مرغوبتر و از عسل خالص شیرینتر."},{"book":"مزامیر","chapter":"19","verse":"11","text":"احکام تو، بنده‌ات را آگاه و هوشیار می‌سازد و هر که آنها را بجا آورد، پاداش عظیمی خواهد یافت."},{"book":"مزامیر","chapter":"19","verse":"12","text":"کیست که بتواند به گناهان نهان خود پی ببرد؟ خداوندا، تو مرا از چنین گناهان پاک ساز!"},{"book":"مزامیر","chapter":"19","verse":"13","text":"و نیز مرا از گناهان عمدی بازدار و نگذار بر من مسلط شوند. آنگاه خواهم توانست از شر گناه آزاد شده، بی‌عیب باشم."},{"book":"مزامیر","chapter":"19","verse":"14","text":"ای خداوند، ای پناهگاه و نجا‌ت‌دهندۀ من، سخنان دهانم و تفکر دلم مورد پسند تو باشند."}]}