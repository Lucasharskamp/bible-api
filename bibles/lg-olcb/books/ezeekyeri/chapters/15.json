{"data":[{"book":"Ezeekyeri","chapter":"15","verse":"1","text":"Ekigambo kya Mukama Katonda ne kinzijira, n’aŋŋamba nti,"},{"book":"Ezeekyeri","chapter":"15","verse":"2","text":"“Omwana w’omuntu, omuti gw’omuzabbibu gusinga gutya ettabi ery’omuti ku miti egy’omu kibira?"},{"book":"Ezeekyeri","chapter":"15","verse":"3","text":"Guvaamu omuti ogukolebwamu ekintu kyonna eky’omugaso? Kiyinzika ogukolamu eŋŋango ey’okuwanikako ekintu kyonna?"},{"book":"Ezeekyeri","chapter":"15","verse":"4","text":"Bwe gusuulibwa mu muliro okuba enku, omuliro ne gugwokya eruuyi n’eruuyi, ne wakati ne wasiriira guba gukyaliko kye gugasa?"},{"book":"Ezeekyeri","chapter":"15","verse":"5","text":"Bwe guba nga tegwali gwa mugaso nga mulamba, olwo guyinza okubaako kye gugasa nga gwokebbwa mu muliro ne gusiriira?”"},{"book":"Ezeekyeri","chapter":"15","verse":"6","text":"Mukama Katonda kyava ayogera nti, “Nga bwe njogedde ku muzabbibu mu miti egy’omu kibira, gwe ntadde mu muliro okuba enku, bwe ntyo bwe ndyokya abatuuze ba Yerusaalemi."},{"book":"Ezeekyeri","chapter":"15","verse":"7","text":"Ndikyusa amaaso gange ne mbatunuulira, era ne bwe balidduka, omuliro gulibookya, era mulimanya nga nze Mukama Katonda."},{"book":"Ezeekyeri","chapter":"15","verse":"8","text":"Ndizisa ensi, kubanga tebabadde beesigwa, bw’ayogera Mukama Katonda.”"}]}