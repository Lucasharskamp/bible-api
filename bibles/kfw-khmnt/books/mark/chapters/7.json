{"data":[{"book":"Mark","chapter":"7","verse":"1","text":"Jerusalem makheiya kaheiwa Pharisee lekkhat khat-um Sinadan Karu ngaikha Jisu koolla inlei-intuup."},{"book":"Mark","chapter":"7","verse":"2","text":"Ama siamruoi lekkhat in inkut rasuleiya bu inleibak kha inmani'n inleimu, hiwahi inmani Sinadanna inthiangmak eii, tichu inmani'n inkutkha Pharisee ngai'n mipuidiang inminchu angnga leirasumu."},{"book":"Mark","chapter":"7","verse":"3","text":"Ajarchu Pharisee khat-um Jihudi rakip in inkutkha katha-ah inrasumak laiseng bu kha leibakmu hiwahi inmani Pi le Pu ngai leiminchu Sinadan eii."},{"book":"Mark","chapter":"7","verse":"4","text":"Inmani'n phai makheiya inheiracho phur rakip ngaikha rasuthiang masaleiya leibakmu. 7:4. phai makheiya inheiracho phur rakip ngaikha rasuthiang masaleiya leibakmu emakli phai makheiya inheikirli insuthiang masaleiya leibakmu.Khale inruoiya inmani'n aleiilaak sinasik Dan angjet inleijui, khat-um akatha tak-ah rabing, beel, sumkheeng, zaalmun ngaihi inlei rasuthiang.7:4. Manuscript lekkhat injiamakzaalmun ngai."},{"book":"Mark","chapter":"7","verse":"5","text":"Pharisee khat-um Dan Karu ngai'n inheirakel, “Angjarrame nang nasiamruoi ngai'n Pirui Purui ngai Sinadan injuimak, halli kut rasuleiya bu inbak?”"},{"book":"Mark","chapter":"7","verse":"6","text":"Jisu'n inmanidiang aleimasang, “Isaiah ileiril kha angtuk kadikme nangni jarra! katha inleem nangni ning eii, tia hinthoa aleimajia:"},{"book":"Mark","chapter":"7","verse":"7","text":"Takkha inmani'n keihi innemna boiya chubei innatho,"},{"book":"Mark","chapter":"7","verse":"8","text":"Nangni'n Pathian chongpe nakha zootmakchuwa miring ngai minchuna kha ningjuijei.”"},{"book":"Mark","chapter":"7","verse":"9","text":"Jisu'n inmani diang aleiti, “Nangni minchuna juitheinasik beiya ningsing theiya Pathian chongpehi ninglooijei."},{"book":"Mark","chapter":"7","verse":"10","text":"Moses chongpe nakhan, ‘Nanu napa nakaya sik, halli nanu napa kathamak-ah narilse inchu, amakha thina inpesik eii.’ Suok 20:12; Suok 21:17; Levi 20:9; Innidan 5:16"},{"book":"Mark","chapter":"7","verse":"11","text":"Takkha nangni'n ningti, mi inkhat in apa emakli anudiang sansik kasouk sanleiya, nang in hinnati, hiwa hichu corban (tinachu, Pathian ta eii),"},{"book":"Mark","chapter":"7","verse":"12","text":"Inmani'n innu emakli inpa sansik kha minsan makchujei."},{"book":"Mark","chapter":"7","verse":"13","text":"Hiwa ka-ang minchunahi ningjuiya Pathian chonghi ningmathaanjei, khale inruoiya hiwa ka-ang chuon angjet nangni'n ningtho.”"},{"book":"Mark","chapter":"7","verse":"14","text":"Khale inruoiya Jisu'n mipui ngai rakip kha ama koolla akoinook-ah aleitipi, “Rangairu nangni ngai rakip khat-um jetru."},{"book":"Mark","chapter":"7","verse":"15","text":"Tuol makheiya miring suungnga kaluut phur khan mi naminchokmak, takkha miring suungnga inphut hongkasuok khan mi aminchok.”"},{"book":"Mark","chapter":"7","verse":"16","text":"Kuor indou mi rakip in rangairu."},{"book":"Mark","chapter":"7","verse":"17","text":"Jisu'n mipui kha aleimathaanli inn inkhat-ah aleiluut, halli asiamruoi ngai'n minkhina thurchi jarra rilcheen nasik inleirakel."},{"book":"Mark","chapter":"7","verse":"18","text":"“Nangni'n mi ngai neek-ah ning-am,” Jisu'n inmani diang aril, “Tuunkatung nangni lajetmakchube? putiangnga heikaluut phur ngaikhan mi minchok matormak itihi jetmakchube,"},{"book":"Mark","chapter":"7","verse":"19","text":"Ajarchu ningwonna kaluutkha ningmalungnga kaluut emak, halli ningpum makheiya suoknooksik eii.” (Jisu'n aleiti, phur rakip baksik-ah inthiang eii.)"},{"book":"Mark","chapter":"7","verse":"20","text":"Halli Jisu'n aleitipi, “Miringnga inphut heikasuok khan mi minchok."},{"book":"Mark","chapter":"7","verse":"21","text":"Nangni malungsuung makheiya kasuok kathamak in anakeiruoi, omchan kathamak, inruup, mi kathat,"},{"book":"Mark","chapter":"7","verse":"22","text":"zool-inthai, phamrai kase, kathamak rakip katho, maleisei karil, kara-ot, omchan kalurmak, mikathat, in-or, khat-um ka-am,"},{"book":"Mark","chapter":"7","verse":"23","text":"hingai rakip nangni suungnga kaheisuok eii halli nangni kanaminchok eii.”"},{"book":"Mark","chapter":"7","verse":"24","text":"Khawa munkha Jisu'n aleimathaanna Tyre li Sidon ramsuungnga aleisi, tuteii diang lei-inlar zootmak jarra innsuungnga aleiom, takkha ama'n inthupchei leimatormak."},{"book":"Mark","chapter":"7","verse":"25","text":"Asanu ratha kathamak kaluut numeisa inkhat in Jisu jarra aleijet-ah, halli khawapha takkhan aheiwa-ah Jisu kekuungnga aleikinbok."},{"book":"Mark","chapter":"7","verse":"26","text":"Numeisanu kha Phoenicia Syria ramma innei Zaatlop inkhat alei eii, ama'n asanu diang kaom raikhuo kha puutsuok nasik-ah Jisu diang aleiti."},{"book":"Mark","chapter":"7","verse":"27","text":"Takkha Jisu'n numeisanu diang aleiti, “Mansa khet-ah naipang ngaihi wonkasip ah bakdirasu, ajarchu naipang ngai baksik bu kha leili ui ngaidiang pesik hi dikmak!”"},{"book":"Mark","chapter":"7","verse":"28","text":"Numeisanu in aleimasang, “Karu,” adik, “Ui innum naipang ngai bakbang buramol khamtuol nuoiya kata ngaikha inbak.”"},{"book":"Mark","chapter":"7","verse":"29","text":"Halli aman'n numeisanu diang aleiti, “Nang in khawa nanaheimasang jarra, na-inntiang kirtaro raikhuo kha nasanu makheiya asuokjei!”"},{"book":"Mark","chapter":"7","verse":"30","text":"Khawa numeisanu khan inntiang akirpha khan zaalmun chungnga kazaal naipangnu kha apumma kaom ratha kathamak kha aleisuokjei."},{"book":"Mark","chapter":"7","verse":"31","text":"Khawa suoli Jisu'n Tyre ramsuung kha aleimathaanna Sidon arakaanna Galilee tuidiil tiang aleisi, Khuopui soom inti (Decapolis) ramsuung khan aheiwa."},{"book":"Mark","chapter":"7","verse":"32","text":"Mi lekkhat in akuorkaseet khat-um chong kasuokmak pasal inkhat inheiruoi, halli inmani'n Jisu diang ama chungnga akut duongpi nasik-ah inleiti."},{"book":"Mark","chapter":"7","verse":"33","text":"Khale inruoiya Jisu'n amakha mipui karra inphut atheinuo-ah aleiruoi, pasalpa kuor suungnga akutchal asulluut ah amachilli amalei kha aleikatookpi,"},{"book":"Mark","chapter":"7","verse":"34","text":"khale inruoiya Jisu'n marwaan tiang enna phuk inthuuk ah kasanna pasal padiang aleiti, “Ephphatha,”  tinachu, “Inlong taro!”"},{"book":"Mark","chapter":"7","verse":"35","text":"Khawa pha takkhan Pasalpa khan akuorkha aharwengjei halli in-ak omlekleiya chong aleiril."},{"book":"Mark","chapter":"7","verse":"36","text":"Jisu'n mipui diang hiwahi rilsuok maknasik aleitipi, takkha kheella rilmaru tipili mipui'n kheella inleirilsuok."},{"book":"Mark","chapter":"7","verse":"37","text":"Khat-um akarangai rakip in tidan omleiya inleingak. “Angtuk kathame ama chuontho rakip hi!” “Ama'n akuorkaseet kha aminharpi khat-um chong kasuokmak kha chong aminsuok!”"}]}