{"data":[{"book":"romiṇaḥ","chapter":"3","verse":"1","text":"aparañca yihūdinaḥ kiṁ śreṣṭhatvaṁ? tathā tvakchedasya vā kiṁ phalaṁ?"},{"book":"romiṇaḥ","chapter":"3","verse":"2","text":"sarvvathā bahūni phalāni santi, viśeṣata īśvarasya śāstraṁ tebhyo'dīyata|"},{"book":"romiṇaḥ","chapter":"3","verse":"3","text":"kaiścid aviśvasane kṛte teṣām aviśvasanāt kim īśvarasya viśvāsyatāyā hānirutpatsyate?"},{"book":"romiṇaḥ","chapter":"3","verse":"4","text":"kenāpi prakāreṇa nahi| yadyapi sarvve manuṣyā mithyāvādinastathāpīśvaraḥ satyavādī| śāstre yathā likhitamāste, atastvantu svavākyena nirddoṣo hi bhaviṣyasi| vicāre caiva niṣpāpo bhaviṣyasi na saṁśayaḥ|"},{"book":"romiṇaḥ","chapter":"3","verse":"5","text":"asmākam anyāyena yadīśvarasya nyāyaḥ prakāśate tarhi kiṁ vadiṣyāmaḥ? ahaṁ mānuṣāṇāṁ kathāmiva kathāṁ kathayāmi, īśvaraḥ samucitaṁ daṇḍaṁ dattvā kim anyāyī bhaviṣyati?"},{"book":"romiṇaḥ","chapter":"3","verse":"6","text":"itthaṁ na bhavatu, tathā satīśvaraḥ kathaṁ jagato vicārayitā bhaviṣyati?"},{"book":"romiṇaḥ","chapter":"3","verse":"7","text":"mama mithyāvākyavadanād yadīśvarasya satyatvena tasya mahimā varddhate tarhi kasmādahaṁ vicāre'parādhitvena gaṇyo bhavāmi?"},{"book":"romiṇaḥ","chapter":"3","verse":"8","text":"maṅgalārthaṁ pāpamapi karaṇīyamiti vākyaṁ tvayā kuto nocyate? kintu yairucyate te nitāntaṁ daṇḍasya pātrāṇi bhavanti; tathāpi tadvākyam asmābhirapyucyata ityasmākaṁ glāniṁ kurvvantaḥ kiyanto lokā vadanti|"},{"book":"romiṇaḥ","chapter":"3","verse":"9","text":"anyalokebhyo vayaṁ kiṁ śreṣṭhāḥ? kadācana nahi yato yihūdino 'nyadeśinaśca sarvvaeva pāpasyāyattā ityasya pramāṇaṁ vayaṁ pūrvvam adadāma|"},{"book":"romiṇaḥ","chapter":"3","verse":"10","text":"lipi ryathāste, naikopi dhārmmiko janaḥ|"},{"book":"romiṇaḥ","chapter":"3","verse":"11","text":"tathā jñānīśvarajñānī mānavaḥ kopi nāsti hi|"},{"book":"romiṇaḥ","chapter":"3","verse":"12","text":"vimārgagāminaḥ sarvve sarvve duṣkarmmakāriṇaḥ| eko janopi no teṣāṁ sādhukarmma karoti ca|"},{"book":"romiṇaḥ","chapter":"3","verse":"13","text":"tathā teṣāntu vai kaṇṭhā anāvṛtaśmaśānavat| stutivādaṁ prakurvvanti jihvābhiste tu kevalaṁ| teṣāmoṣṭhasya nimne tu viṣaṁ tiṣṭhati sarppavat|"},{"book":"romiṇaḥ","chapter":"3","verse":"14","text":"mukhaṁ teṣāṁ hi śāpena kapaṭena ca pūryyate|"},{"book":"romiṇaḥ","chapter":"3","verse":"15","text":"raktapātāya teṣāṁ tu padāni kṣipragāni ca|"},{"book":"romiṇaḥ","chapter":"3","verse":"16","text":"pathi teṣāṁ manuṣyāṇāṁ nāśaḥ kleśaśca kevalaḥ|"},{"book":"romiṇaḥ","chapter":"3","verse":"17","text":"te janā nahi jānanti panthānaṁ sukhadāyinaṁ|"},{"book":"romiṇaḥ","chapter":"3","verse":"18","text":"parameśād bhayaṁ yattat taccakṣuṣoragocaraṁ|"},{"book":"romiṇaḥ","chapter":"3","verse":"19","text":"vyavasthāyāṁ yadyallikhati tad vyavasthādhīnān lokān uddiśya likhatīti vayaṁ jānīmaḥ| tato manuṣyamātro niruttaraḥ san īśvarasya sākṣād aparādhī bhavati|"},{"book":"romiṇaḥ","chapter":"3","verse":"20","text":"ataeva vyavasthānurūpaiḥ karmmabhiḥ kaścidapi prāṇīśvarasya sākṣāt sapuṇyīkṛto bhavituṁ na śakṣyati yato vyavasthayā pāpajñānamātraṁ jāyate|"},{"book":"romiṇaḥ","chapter":"3","verse":"21","text":"kintu vyavasthāyāḥ pṛthag īśvareṇa deyaṁ yat puṇyaṁ tad vyavasthāyā bhaviṣyadvādigaṇasya ca vacanaiḥ pramāṇīkṛtaṁ sad idānīṁ prakāśate|"},{"book":"romiṇaḥ","chapter":"3","verse":"22","text":"yīśukhrīṣṭe viśvāsakaraṇād īśvareṇa dattaṁ tat puṇyaṁ sakaleṣu prakāśitaṁ sat sarvvān viśvāsinaḥ prati varttate|"},{"book":"romiṇaḥ","chapter":"3","verse":"23","text":"teṣāṁ kopi prabhedo nāsti, yataḥ sarvvaeva pāpina īśvarīyatejohīnāśca jātāḥ|"},{"book":"romiṇaḥ","chapter":"3","verse":"24","text":"ta īśvarasyānugrahād mūlyaṁ vinā khrīṣṭakṛtena paritrāṇena sapuṇyīkṛtā bhavanti|"},{"book":"romiṇaḥ","chapter":"3","verse":"25","text":"yasmāt svaśoṇitena viśvāsāt pāpanāśako balī bhavituṁ sa eva pūrvvam īśvareṇa niścitaḥ, ittham īśvarīyasahiṣṇutvāt purākṛtapāpānāṁ mārjjanakaraṇe svīyayāthārthyaṁ tena prakāśyate,"},{"book":"romiṇaḥ","chapter":"3","verse":"26","text":"varttamānakālīyamapi svayāthārthyaṁ tena prakāśyate, aparaṁ yīśau viśvāsinaṁ sapuṇyīkurvvannapi sa yāthārthikastiṣṭhati|"},{"book":"romiṇaḥ","chapter":"3","verse":"27","text":"tarhi kutrātmaślāghā? sā dūrīkṛtā; kayā vyavasthayā? kiṁ kriyārūpavyavasthayā? itthaṁ nahi kintu tat kevalaviśvāsarūpayā vyavasthayaiva bhavati|"},{"book":"romiṇaḥ","chapter":"3","verse":"28","text":"ataeva vyavasthānurūpāḥ kriyā vinā kevalena viśvāsena mānavaḥ sapuṇyīkṛto bhavituṁ śaknotītyasya rāddhāntaṁ darśayāmaḥ|"},{"book":"romiṇaḥ","chapter":"3","verse":"29","text":"sa kiṁ kevalayihūdinām īśvaro bhavati? bhinnadeśinām īśvaro na bhavati? bhinnadeśināmapi bhavati;"},{"book":"romiṇaḥ","chapter":"3","verse":"30","text":"yasmād eka īśvaro viśvāsāt tvakchedino viśvāsenātvakchedinaśca sapuṇyīkariṣyati|"},{"book":"romiṇaḥ","chapter":"3","verse":"31","text":"tarhi viśvāsena vayaṁ kiṁ vyavasthāṁ lumpāma? itthaṁ na bhavatu vayaṁ vyavasthāṁ saṁsthāpayāma eva|"}]}