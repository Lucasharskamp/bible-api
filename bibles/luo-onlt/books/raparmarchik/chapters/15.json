{"data":[{"book":"Rapar Mar Chik","chapter":"15","verse":"1","text":"E giko mar higa mar abiriyo gope duto nyaka we."},{"book":"Rapar Mar Chik","chapter":"15","verse":"2","text":"Ma e kaka onego time: Ngʼato ka ngʼato nyaka we gope ma ja-Israel wadgi nigo. Ok onego okaw chudo kuom ja-Israel kata wadgi nikech ndalo mar weyo gowi e nyim Jehova Nyasaye oselandi."},{"book":"Rapar Mar Chik","chapter":"15","verse":"3","text":"Jopinje mamoko to unyalo nyiso mondo ochulu gope ma gin-go, to gowi moro amora ma ja-Israel wadu nigo to nyaka iwene."},{"book":"Rapar Mar Chik","chapter":"15","verse":"4","text":"Kata kamano, ngʼat modhier ok onego bedi e dieru, nikech piny ma Jehova Nyasaye ma Nyasachu miyou kod jou mondo ukaw kaka girkeni obiro gwedho,"},{"book":"Rapar Mar Chik","chapter":"15","verse":"5","text":"mana ka urito chike duto mag Jehova Nyasaye ma Nyasachu, kendo urito buchene duto ma amiyou kawuono."},{"book":"Rapar Mar Chik","chapter":"15","verse":"6","text":"Kuom mano Jehova Nyasaye ma Nyasachu biro gwedhou kaka osewacho, kendo ubiro olo ogendini mangʼeny mwandu to un ok unuol kuomgi. Ubiro bedo gi loch kuom pinje mamoko to un onge manobed kod loch kuomu."},{"book":"Rapar Mar Chik","chapter":"15","verse":"7","text":"Ka nitie jachan e kind owete moa e mier mag piny ma Jehova Nyasaye nomiu, to kik ubed gi chuny mapek kata lep ma wuoyo marach ewi owadu modhierno."},{"book":"Rapar Mar Chik","chapter":"15","verse":"8","text":"To beduru mangʼwon kendo uholgi gimoro amora magidwaro."},{"book":"Rapar Mar Chik","chapter":"15","verse":"9","text":"Kata bedni higa mar abiriyo chiegni chopo to kik ubed gi ich lit mutamru olo owadu man-gi dwaro. Ka mano otimore, to owaduno nyalo mako bura e nyim Jehova Nyasaye mi ubed joketho."},{"book":"Rapar Mar Chik","chapter":"15","verse":"10","text":"Chiwreuru gi chuny man thuolo, to ka utimo kamano to Jehova Nyasaye ma Nyasachu biro gwedho tijeu duto kod gimoro amora ma udwaro timo."},{"book":"Rapar Mar Chik","chapter":"15","verse":"11","text":"Joma ochando nobedie e pinyu ndalo duto. Kuom mano achikou mondo ubed gi chuny ma thuolo kuom oweteu, joma odhier kod joma ochando e pinyu."},{"book":"Rapar Mar Chik","chapter":"15","verse":"12","text":"Ka ja-Hibrania wadu madichwo kata madhako ochiwore mondo ingʼiewe kendo otini kuom higni auchiel, to e higa mar abiriyo nyaka iweye obed thuolo."},{"book":"Rapar Mar Chik","chapter":"15","verse":"13","text":"Kendo ka iweye mondo odhi ka en thuolo, to kik igole odhi gi lwete nono."},{"book":"Rapar Mar Chik","chapter":"15","verse":"14","text":"Kowe mabup gi chuny ma thuolo kimiye jamni, kar dino cham kod divai. Bedne mangʼwon kendo imiye kaluwore gi kaka Jehova Nyasaye ma Nyasachi osegwedhi."},{"book":"Rapar Mar Chik","chapter":"15","verse":"15","text":"Paruru nine un wasumbini e piny Misri to Jehova Nyasaye ma Nyasachu noresou. Mano emomiyo amiyou chikni kawuono."},{"book":"Rapar Mar Chik","chapter":"15","verse":"16","text":"Ka jatichni owacho niya, “Ok adwar weyi,” nikech oheri kod jo-dalani duto kendo owinjo maber ka odak kodu,"},{"book":"Rapar Mar Chik","chapter":"15","verse":"17","text":"to kaw riwi kendo ituchgo ite kiteno e dhoot mondo koro obed misumbani nyaka chiengʼ tim kamano bende nyaka ne jatichni madhako."},{"book":"Rapar Mar Chik","chapter":"15","verse":"18","text":"Kik bedni matek weyo misumbani thuolo nimar higni auchiel mosebedo oromo chudo nyadiriyo maromre kod ngʼatno ma biro tiyoni ndalo. Kitimo kamano to Jehova Nyasaye ma Nyasachi nogwedh gik moko duto mitimo."},{"book":"Rapar Mar Chik","chapter":"15","verse":"19","text":"Keturu tenge ne Jehova Nyasaye ma Nyasachu jamni duto machwo mokwong nywolo e kweth jambu. Kik uket rwedhi ma dhou okwongo nywolo e jok bende kik ungʼad yie rombu mokwong nywolo."},{"book":"Rapar Mar Chik","chapter":"15","verse":"20","text":"E higa ka higa in kod joodi onego uchamgi e nyim Jehova Nyasaye ma Nyasachu kama en owuon noyier."},{"book":"Rapar Mar Chik","chapter":"15","verse":"21","text":"Ka chiayo moro nigi songa, ongʼol kata en muofu kata ka en gi mbala moro amora to ok onego utim kode misango ne Jehova Nyasaye ma Nyasachu."},{"book":"Rapar Mar Chik","chapter":"15","verse":"22","text":"Onego uchame e miechu uwuon. Joma ok ler gi jomaler nyalo chame mana kaka gichamo mwanda kata nyakech."},{"book":"Rapar Mar Chik","chapter":"15","verse":"23","text":"Kik ucham remo, to pukgiuru piny mana ka pi."}]}