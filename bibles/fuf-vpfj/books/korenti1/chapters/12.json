{"data":[{"book":"KORENTI 1","chapter":"12","verse":"1","text":"E telen-ma dokke iwruɗe e Ruuhu Alla ɗen, yo musiɓɓe an, mi faalaaka yo on ronku andude ɗun."},{"book":"KORENTI 1","chapter":"12","verse":"2","text":"Hiɗon andi fewndo ko on gomɗinaa, hiɗon selnaa, nawraa e sanamuuji mbobooji."},{"book":"KORENTI 1","chapter":"12","verse":"3","text":"Ko ɗun waɗi si mi wi'ay on: kala mo Ruuhu Allaahu on ardii e nder ko o wowlata kon, wi'ataa: «Iisaa ko huɗaaɗo.» Hay gooto kadi waawataa wi'ude: «Iisaa ko Joomi», si hinaa *Ruuhu Seniiɗo on ardii mo."},{"book":"KORENTI 1","chapter":"12","verse":"4","text":"Dokke ɗen no serti, kono Ruuhu Allaahu on ko gooto."},{"book":"KORENTI 1","chapter":"12","verse":"5","text":"Balle ɗen kadi no serti, kono Joomiraaɗo on ko gooto."},{"book":"KORENTI 1","chapter":"12","verse":"6","text":"Golleeji ɗin kadi no serti, kono ko Alla gooto on woni waɗude ɗi fow e yimɓe ɓen fow."},{"book":"KORENTI 1","chapter":"12","verse":"7","text":"E hin-le, mo kala ko Ruuhu Allaahu on feɲɲini e mun kon ko dokkal fii nafa fow."},{"book":"KORENTI 1","chapter":"12","verse":"8","text":"Ko ɗun waɗi, Ruuhu on yeɗay goɗɗo on kongol faamu, on Ruuhu gooto yeɗa oya on kongol gandal,"},{"book":"KORENTI 1","chapter":"12","verse":"9","text":"on Ruuhu gooto yeɗa goɗɗo goo gomɗinal, on Ruuhu tigi yeɗa goɗɗo goo ɲawndugol,"},{"book":"KORENTI 1","chapter":"12","verse":"10","text":"goɗɗo goo dokkal fii waɗugol kaawakeeji moƴƴi, goɗɗo goo haalugol ko Alla longini ɗun, goɗɗo goo gandal fii sendindirgol noone ruuhuuji, goɗɗo goo noone *haalaaji janani, goɗɗo goo nantingol ɗin haalaaji."},{"book":"KORENTI 1","chapter":"12","verse":"11","text":"Ko on Ruuhu gooto bajjo waɗata ɗii piiji fow, senditana mo kala e ko mun, wano o yiɗiri non."},{"book":"KORENTI 1","chapter":"12","verse":"12","text":"Ko ɗun waɗi, wano tawiri non ɓandu ndun ko wooturu, hindu mari tere buy. Tere ɓandu ndun non kadi e ɗuuɗude, ko ɓandu wooturu ɗe mari. Ko wano non wonirani *Almasiihu on."},{"book":"KORENTI 1","chapter":"12","verse":"13","text":"Ko fii ko Ruuhu gooto *lootiraɗen fii wonugol ɓandu wooturu. En fow yarnaɗen Ruuhu Alla gooto on, woni non Yahuudiyankeeɓe ɓen, woni *Gereekiyankeeɓe ɓen, woni jiyaaɓe ɓen, woni rimɓe ɓen."},{"book":"KORENTI 1","chapter":"12","verse":"14","text":"Ko fii ɓandu ndun wonaali teral gootal, kono tere buy."},{"book":"KORENTI 1","chapter":"12","verse":"15","text":"Si koyngal ngal wi'ii wonde: «Ɓay hinaa mi jungo, mi tawdaaka e ɓandu ndun», ɗun ittataa ko ngal teral e ɓandu ndun."},{"book":"KORENTI 1","chapter":"12","verse":"16","text":"Si nowru ndun kadi wi'ii wonde: «Ɓay hinaa mi yiitere, mi tawdaaka e ɓandu ndun», ɗun ittataa ko ndu teral e ɓandu ndun."},{"book":"KORENTI 1","chapter":"12","verse":"17","text":"Si tawno ɓandu ndun fow wonno yiitere, ko honno ndu naniraynoo? Maa si ɓandu ndun fow waɗano nowru, ko honno ndu faamiraynoo barngol?"},{"book":"KORENTI 1","chapter":"12","verse":"18","text":"Kono Alla waɗi teral kala e ɓandu ndun no o faaliraa non."},{"book":"KORENTI 1","chapter":"12","verse":"19","text":"Si fow wonno teral gootal, ko honto ɓandu ndun wonaynoo?"},{"book":"KORENTI 1","chapter":"12","verse":"20","text":"Jooni non, tere buy no woodi, kono ɓandu ndun ko wooturu."},{"book":"KORENTI 1","chapter":"12","verse":"21","text":"Yiitere nden waawataa wi'ude jungo ngon: «Mi hatonjinaa e maa.» Hoore nden kadi waawataa wi'ude koyɗe ɗen: «Mi hatonjinaa e mon.»"},{"book":"KORENTI 1","chapter":"12","verse":"22","text":"Ɗun-le toode, tere ɓandu wa'uɗe wa si no ɓuri lo'ude ɗen, ko ɗen woni hittuɗe,"},{"book":"KORENTI 1","chapter":"12","verse":"23","text":"e ɗe tanƴiniɗen no ɓuri hayfude ɗen e ɓandu ndun, hiɗen hundiri ɗe teddungal ɓurngal tiiɗude. E hin-le tere men ɓurɗe hersinaade ɗen, ko ɗen ɓurɗen surrude,"},{"book":"KORENTI 1","chapter":"12","verse":"24","text":"ɗe hersinaaki ɗen kan hatonjinaa e ɗun. Alla waɗiri ɓandu ndun e noone mo ɓureten teddinirde ŋakkiraaɗe ɗen,"},{"book":"KORENTI 1","chapter":"12","verse":"25","text":"fii wota liddondiral waɗu e nder ɓandu ndun, kono yo ɗe nafindir."},{"book":"KORENTI 1","chapter":"12","verse":"26","text":"Si teral tampii, ɗeya tere fow tampiday e maggal. Si teral gootal teddinaama, ɗeya tere fow weltoday e maggal."},{"book":"KORENTI 1","chapter":"12","verse":"27","text":"Ko on ɓandu Almasiihu on, mo kala e mon ko teral e mayru."},{"book":"KORENTI 1","chapter":"12","verse":"28","text":"Awa, ko Alla adii waɗude e nder *moftal ngal, ko *sahaabaaɓe, ɗimmun ɗun ko haalooɓe ko Alla longini ɗun, tammun ɗun ko jannooɓe, ɓawto ɗun dokkal fii kaawakeeji moƴƴi, e dokke fii ɲawndugol, e wallugol, e ardagol, e wowlugol e noone haalaaji janani."},{"book":"KORENTI 1","chapter":"12","verse":"29","text":"Hara fow ko sahaabaaɓe? Kaa hara fow ko haalooɓe ko Alla longini ɗun? Kaa hara fow ko jannooɓe? Kaa hara fow waɗay kaawakeeji moƴƴi?"},{"book":"KORENTI 1","chapter":"12","verse":"30","text":"Kaa hara fow yeɗa dokke ɲawndugol? Kaa ko fow yeɗaa wowlugol e haalaaji janani? Kaa hara fow ko nantinooɓe ɗin haalaaji?"},{"book":"KORENTI 1","chapter":"12","verse":"31","text":"Kono himmanee dokke ɓurɗe moƴƴude ɗen. Awa mi hollay on kadi laawol ɓurngol moƴƴude ngol."}]}