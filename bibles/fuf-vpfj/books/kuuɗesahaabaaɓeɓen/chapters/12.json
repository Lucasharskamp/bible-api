{"data":[{"book":"KUUƊE SAHAABAAƁE ƁEN","chapter":"12","verse":"1","text":"Ko e fewndo on saa'i, oo lanɗo wi'eteeɗo *Heroodu nangi woɓɓe e *moftal ngal fii lettugol ɓe."},{"book":"KUUƊE SAHAABAAƁE ƁEN","chapter":"12","verse":"2","text":"O wariri Yaaquuba kaafa, ɗun ko oo kotiraawo Yuuhanna."},{"book":"KUUƊE SAHAABAAƁE ƁEN","chapter":"12","verse":"3","text":"Nde o ndaarunoo o tawi ɗun no wela Yahuudiyankeeɓe ɓen, o nangi Petruusu kadi. Ɗun hawrondiri e *Juldeere Bireedi ɗe Aldaa e Lewen nden."},{"book":"KUUƊE SAHAABAAƁE ƁEN","chapter":"12","verse":"4","text":"Ɓay o nangii mo, o ferii mo ka kaso, o itti mojobe nay ko ayna mo, mojobere kala suufaaɓe nayo. Hari e miijo makko ko si *Juldeere Yawtaneede nden feƴƴii o ɲaawa mo yeeso jamaa on."},{"book":"KUUƊE SAHAABAAƁE ƁEN","chapter":"12","verse":"5","text":"Ko kanko Petruusu o woni ka kaso, moftal ngal duumii e toranagol mo Alla."},{"book":"KUUƊE SAHAABAAƁE ƁEN","chapter":"12","verse":"6","text":"Weetaynoo Heroodu ɲaawa mo, e on jemma mun, tawi kanko Petruusu himo jolkaa jolokooje ɗiɗi, ɗaanii hakkunde suufaaɓe ɗiɗo, tawi aynooɓe kaso ngon no dartori ka dambugal."},{"book":"KUUƊE SAHAABAAƁE ƁEN","chapter":"12","verse":"7","text":"Onsay malaa'ikaajo Joomiraaɗo on feeɲani mo, ka o wonnoo ɗon ndaygi. O findiniri mo kanko Petruusu mbaɓɓugol mo ka becce, o wi'i mo, «Immo tinna!» Jolokooje wonnooɗe ka juuɗe makko ɗen yani."},{"book":"KUUƊE SAHAABAAƁE ƁEN","chapter":"12","verse":"8","text":"Malaa'ikaajo on wi'i mo kadi: «Haɓɓu duhol maa ngol, wattoɗaa paɗe maa ɗen.» O waɗi ɗun. Malaa'ikaajo on wi'i mo: «Waano burmusu maa on, jokkaa mi.»"},{"book":"KUUƊE SAHAABAAƁE ƁEN","chapter":"12","verse":"9","text":"Petruusu yalti, jokki mo, tawi o andaa si ballal malaa'ikaajo on ko goonga, tawi himo sikka ko feɲɲinannde tun o heɓi."},{"book":"KUUƊE SAHAABAAƁE ƁEN","chapter":"12","verse":"10","text":"Ɓay ɓe feƴƴii ayninaaɓe yeeso ɓen e hikkuɓe ɗon ɓen, haa ɓe hewtii ka baafal njandi feƴƴeteengal si yahee ka saare, onsay ngal udditanii hoore maggal yeeso maɓɓe, ɓe yalti, ɓe yaadi haa e laawol. Tun malaa'ikaajo on seedi e makko."},{"book":"KUUƊE SAHAABAAƁE ƁEN","chapter":"12","verse":"11","text":"Kanko Petruusu o hetti non hakkil, o wi'i: «Jooni non, ka haqiiqa, mi andii wonde Joomiraaɗo on imminii malaa'ikaajo mun on, o sortii lan e juuɗe Heroodu e kala ko jamaa Yahuudiyankeeɓe ɓen tijjinoo e hoore an.»"},{"book":"KUUƊE SAHAABAAƁE ƁEN","chapter":"12","verse":"12","text":"Ɓay o faamii ko waɗi kon, o yahi ka galle Mariyama yumma Yuuhanna jammaaɗo Markuusa, ka woɓɓe mooɓinoo no toroo."},{"book":"KUUƊE SAHAABAAƁE ƁEN","chapter":"12","verse":"13","text":"Ɓay o hoɗɗike baafal ngal ka naatirgal, jiwo kurkaaduujo no wi'ee Rodaasi ɓadoyii fii andugol ko hombo."},{"book":"KUUƊE SAHAABAAƁE ƁEN","chapter":"12","verse":"14","text":"Ɓay o anditii hawa Petruusu kan, hakkee ko o weltii, ɗoo yo o udditu baafal ngal, o yahi taho, o andinoyi ɓeya wonde Petruusu no ka naatirgal."},{"book":"KUUƊE SAHAABAAƁE ƁEN","chapter":"12","verse":"15","text":"Ɓen wi'i mo: «A feetii!» Kono o wi'i ko goonga. Ɓen wi'i: «Awa ko malaa'ikaajo makko on!»"},{"book":"KUUƊE SAHAABAAƁE ƁEN","chapter":"12","verse":"16","text":"Kono tawi Petruusu no jokki tun hoɗɗagol. Ɓay ɓe udditoyii, ɓe yi'ii mo, ɓe ŋalɗi fota."},{"book":"KUUƊE SAHAABAAƁE ƁEN","chapter":"12","verse":"17","text":"O fankiniri ɓe yeƴangol ɓe juuɗe makko ɗen, o sifanii ɓe ko honno Joomiraaɗo on yaltiniri mo ka kaso. O yamiri ɓe, o wi'i: «Andinee ɗun Yaaquuba e musidal ngal.» Onsay o yalti ɗon, o yaari nokku goo."},{"book":"KUUƊE SAHAABAAƁE ƁEN","chapter":"12","verse":"18","text":"Ɓay weetii, jiiɓoldu tiiɗundu waɗi e hakkunde suufaaɓe ɓen, ɓe woni e landondirgol ko honto Petruusu woni."},{"book":"KUUƊE SAHAABAAƁE ƁEN","chapter":"12","verse":"19","text":"Heroodu kadi ɗaɓɓiti mo, kono o yi'aali mo. O landii suufaaɓe ɓen, o yamiri yo ɓe ware. Onsay kanko Heroodu o iwi ka diiwal Yahuuda ɗon, o yaari Seezariiya fii wonugol ton."},{"book":"KUUƊE SAHAABAAƁE ƁEN","chapter":"12","verse":"20","text":"Tawi kanko Heroodu himo haɓidi e Tiiriyankooɓe ɓen e Siduunayankooɓe ɓen. Ɓe ari ɓe tawi mo e nder nanondiral maɓɓe. Ɓay ɓe hettii Balastuusa oo dankotooɗo kaybonru lanɗo on, ɓe torii ɓuttu, sabu tawde ko leydi on lanɗo tambitinoo leydi maɓɓe ndin."},{"book":"KUUƊE SAHAABAAƁE ƁEN","chapter":"12","verse":"21","text":"Ɓay ɲalaande nde ɓe haldunoo nden hewtii, kanko Heroodu o ɓornii conci makko laamu ɗin, o jooɗii ka jullere makko laamu, o yewti ɓe kamɓe jamaa on."},{"book":"KUUƊE SAHAABAAƁE ƁEN","chapter":"12","verse":"22","text":"Jamaa on nangi ewnagol wi'a: «Kaa hawa ko hito allaajo nii, hinaa hawa neɗɗo!»"},{"book":"KUUƊE SAHAABAAƁE ƁEN","chapter":"12","verse":"23","text":"Ɗon kisan malaa'ikaajo Joomiraaɗo on liɓi nawnaare e makko, sabu tawde o jonnitaali Alla mangural ngal, o yilmi, o maayi."},{"book":"KUUƊE SAHAABAAƁE ƁEN","chapter":"12","verse":"24","text":"Kono daaluyee Alla on ɓurti yaajude."},{"book":"KUUƊE SAHAABAAƁE ƁEN","chapter":"12","verse":"25","text":"Ɓay Barnabaasi e Saawulu gaynii golle mun ɗen Yerusalaam, ɓe yiltitii Antiyoosi-Sirii, ɓe naɓori Yuuhanna oo jammaaɗo Markuusa."}]}