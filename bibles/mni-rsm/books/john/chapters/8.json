{"data":[{"book":"John","chapter":"8","verse":"1","text":"Adubu Jisudi Olives chingda chatlammi."},{"book":"John","chapter":"8","verse":"2","text":"Ayuk anganbada Ibungona Mapugi Sanglenda amuk hanna chatlammi maduda mi pumnamakna Ibungogi akoibada tillammi aduga Ibungona phamthaduna makhoida tambiba hourammi."},{"book":"John","chapter":"8","verse":"3","text":"Ibungona asum tambiringeida Wayel Yathanggi ojasing amadi Pharisee-singna nupaga oktaba lichat chatlingeimaktada pharabi nupi amabu Ibungogi manakta puraktuna miyam mamangda lep-halle,"},{"book":"John","chapter":"8","verse":"4","text":"aduga makhoina Ibungoda hairak-i, “Oja, nupi asi nupaga oktaba lichat chatlingeimaktada pharakpani."},{"book":"John","chapter":"8","verse":"5","text":"8:5 Levi 20:10; Aniwa 22:22-24Eikhoigi Wayel Yathangda Moses-na asigumba nupidi nungna thaduna hatkadabani haina yathang pirammi masida nahak kari haining-i?”"},{"book":"John","chapter":"8","verse":"6","text":"Ibungobu maral siba yaba yumpham phangnanaba makhoina wahang asina laanggumna sijinnabani. Adubu Ibungona nontharaga khudombina leimaigi uphunda i-ba hourammi."},{"book":"John","chapter":"8","verse":"7","text":"Maduda makhoina makha tana paokhum piraknaba asum hanglaklabada Ibungona nongkhatlaklaga makhoida hairak-i, “Nakhoigi narakta pap toudaba mahak aduna nupi asida ihan hanna nungna thasanu.”"},{"book":"John","chapter":"8","verse":"8","text":"Adudagi Ibungona amuk nontharaga leimaigi uphunda ire."},{"book":"John","chapter":"8","verse":"9","text":"Masi tabada, ahansingdagi houraga amamam oina makhoi loina chatkhre. Mahakki mangda leptuna leiribi nupi aduga Ibungo Jisu khaktaga ngaihoure."},{"book":"John","chapter":"8","verse":"10","text":"Maduda Ibungona nongkhatlaktuna nupi aduda hairak-i, “Nahakpu naran siramba makhoising adu kadaida chatkhre? Kana amatana nahakpu lalhandrabra?”"},{"book":"John","chapter":"8","verse":"11","text":"Nupi aduna khumlak-i, “Ibungo, kana amatana eibu lalhandre.”"},{"book":"John","chapter":"8","verse":"12","text":"Jisuna makhoida amuk hairak-i, “Eidi taibangpan-gi mangalni. Kanagumbana eigi itung illabadi mahak keidoungeidasu amambada chatlaroi adubu hingbagi mangal adu mahakna phangjagani.”"},{"book":"John","chapter":"8","verse":"13","text":"Pharisee-singna singnaraduna Ibungoda hairak-i, “Nahak nasana nasagi maramda sakhi pijare. Adugumba sakhi adu chatnaba yade.”"},{"book":"John","chapter":"8","verse":"14","text":"Maduda Jisuna khumlak-i, “Eina isagi maramda sakhi pirabasu eina haidokliba adu achumbani maramdi ei kadaidagi lakpano aduga ei kadaida chatlibano haiba eihakna khang-i. Adubu nakhoinadi ei kadaidagi lakpano aduga ei kadaida chatlibano haiba khangde."},{"book":"John","chapter":"8","verse":"15","text":"Mioibana wayenba ma-ongda nakhoina wayelli adubu eina mi kana amatabu wayende."},{"book":"John","chapter":"8","verse":"16","text":"Adubu eina wayellabadi eigi wayel adu achumbani maramdi ei ithanta natte adubu eibu thabirakpa Ipa adu eiga loinari."},{"book":"John","chapter":"8","verse":"17","text":"8:17 Aniwa 19:15Mi anigi sakhidi achumbani haina nakhoigi wayel yathangda iduna leiri."},{"book":"John","chapter":"8","verse":"18","text":"Eina eigi isagi maramda sakhi pi aduga eigi maramda sakhi pibiba atoppa adudi eibu thabirakpa Ipa aduni.”"},{"book":"John","chapter":"8","verse":"19","text":"Adudagi makhoina Ibungoda hanglak-i, “Nahakki napabu kadaida leibage?”"},{"book":"John","chapter":"8","verse":"20","text":"Senkhai happa upusing thamba Mapugi Sanglen-gi ka aduda waphamsing asi Jisuna tambiringeida haibani. Adubu Ibungogi pungpham adu laktriba maramna Ibungobu kana amatana phaba-punba touramde."},{"book":"John","chapter":"8","verse":"21","text":"Jisuna makhoida amuksu hairak-i, “Eidi chatkhragani. Nakhoina eibu thigani adubu nakhoidi nakhoigi papta sigani. Eina chatpa mapham aduda nakhoina lakpa ngamloi.”"},{"book":"John","chapter":"8","verse":"22","text":"Maram aduna Jihudigi luchingbasing aduna hairak-i, “‘Eina chatpa mapham aduda nakhoi lakpa ngamloi’ haina mahakna hairibasi mahak masa matomta sijagadouribra?”"},{"book":"John","chapter":"8","verse":"23","text":"Jisuna makha tana makhoida hairak-i, “Nakhoidi makhadagini adubu eidi mathaktagini. Nakhoidi taibangpan asidagini adubu eidi taibangpan asidagi natte."},{"book":"John","chapter":"8","verse":"24","text":"Maram asinani nakhoina nakhoigi papta sigani haina eina nakhoida haikhiba adu. Eihakti eina hairiba mahak aduni haiba nakhoina thajadrabadi nakhoi nakhoigi papta sijagani.”"},{"book":"John","chapter":"8","verse":"25","text":"Adudagi makhoina Ibungoda hanglak-i, “Nahak kanano?”"},{"book":"John","chapter":"8","verse":"26","text":"Nakhoigi maramda eina nakhoida haiba yaba amadi nakhoibu wayenba yaba mayam ama lei adubu ei madu touroi. Eibu thabirakpa Ibungo mahak adudi achumbani aduga eidi Ibungo mangondagi taba taba adukhakta eina taibangpanda haidok-i.”"},{"book":"John","chapter":"8","verse":"27","text":"Jisuna Mapa Ibungo adugi maramda haibani haibasi makhoina khanglamde."},{"book":"John","chapter":"8","verse":"28","text":"Maram asina Jisuna makhoida hairak-i, “Nakhoina Migi Machanupa adubu thanggatpa matamda eihakti eina hairiba mahak adumakni haiba nakhoina khanggani. Aduga ei isa ithantana karisu toude adubu Ipa aduna eingonda takpi takpiba adukhakta eina hai haibasi nakhoina khanggani"},{"book":"John","chapter":"8","verse":"29","text":"Eibu thabirakpa Ibungo mahak adu eiga loinari; mahakna eibu itompta thadokpide maramdi Ibungo mahakpu pelhanba thabaksing eina matam pumbada tou-i.”"},{"book":"John","chapter":"8","verse":"30","text":"Ibungona haiba wasing asi taba mi mayam amana Ibungobu thajare."},{"book":"John","chapter":"8","verse":"31","text":"Ibungo Jisubu thajaraba makhoising aduda Jisuna hairak-i, “Eina tambiba adu nakhoina itattattana illabadi tasengnamak nakhoi eigi tung-inbasingni."},{"book":"John","chapter":"8","verse":"32","text":"Adu oirabadi nakhoina achumba adu khanggani amadi achumba aduna nakhoibu ningtamhanbigani.”"},{"book":"John","chapter":"8","verse":"33","text":"Maduda makhoina khumlak-i, “Eikhoidi Abraham-gi charol suronni aduga eikhoina kanagumba mi amatagi minai oikhidri. ‘Nakhoibu ningtamhanbigani’ haina nahakna karamna hairibano?”"},{"book":"John","chapter":"8","verse":"34","text":"Maduda Jisuna makhoida khumlak-i, “Eina nakhoida tasengnamak hairibasini, pap touba mi khudingmak papki minaini."},{"book":"John","chapter":"8","verse":"35","text":"Minaidi imung aduda matam pumbagi oina leite adubu machanupa adudi matam pumbagi oina lei."},{"book":"John","chapter":"8","verse":"36","text":"Machanupa aduna nakhoibu ningtamhanbirabadi, nakhoi tasengnamak ningtamgani."},{"book":"John","chapter":"8","verse":"37","text":"Nakhoi Abraham-gi charol suronni haiba ei khang-i. Adubu nakhoina eibu hatnaba hotnari maramdi nakhoigi thamoinungda eigi waheigi mapham leite."},{"book":"John","chapter":"8","verse":"38","text":"Eina Ipaga loinana leiringeida ukhraba adu eina nakhoida hairi. Adubu nakhoidi nakhoigi napana haiba adu tou-i.”"},{"book":"John","chapter":"8","verse":"39","text":"Maduda makhoina khumlak-i, “Eikhoigi ipadi Abraham-ni.”"},{"book":"John","chapter":"8","verse":"40","text":"Eina Tengban Mapudagi taraba achumba adu nakhoida hairi aduga nakhoina eibu hatnaba hotnari. Madugumba thabak adu Abraham-di khak toukhide."},{"book":"John","chapter":"8","verse":"41","text":"Nakhoidi nakhoigi napa aduna touba adu nakhoina touribani.”"},{"book":"John","chapter":"8","verse":"42","text":"Jisuna makhoida hairak-i, “Tengban Mapubu nakhoigi napa Ibungomak oiramlabadi nakhoina eibu nungsiramgadabani maramdi eihak Ibungo mangondagi lakpani aduga houjik ei mapham asida leire. Ei isana iranai oina mapham asida lakpa natte adubu Ibungo mahakna eibu thabirakpani."},{"book":"John","chapter":"8","verse":"43","text":"Eina hairibasi nakhoina karigi wakhal taba ngamdribano? Masigi maramdi eina haiba nakhoina lousinba ngamdabagini."},{"book":"John","chapter":"8","verse":"44","text":"Nakhoidi nakhoigi napa Satan-gi machasingni, nakhoina napagi apambasing touba pammi. Mahakti ahoubadagi mihatpa oire aduga mangonda achumba leitaba maramna mahak achumbada lepte. Mahakna minamba ngangba matamda mahakki mahousagi oiba adu ngangbani maramdi mahakti minamba ngangbani aduga minamba pumnamakki mapani."},{"book":"John","chapter":"8","verse":"45","text":"Adubu eina achumba adu ngangba maramna nakhoina eibu thajade."},{"book":"John","chapter":"8","verse":"46","text":"Nakhoigi naraktagi kanagumba amana eibu pap toubagi maral lei haiba utpa ngamgadra? Eina achumba adu hairabada nakhoina eibu thajadriba karigino?"},{"book":"John","chapter":"8","verse":"47","text":"Tengban Mapugi oiba mina Tengban Mapugi wasing tai. Adubu nakhoidi Tengban Mapugi oidaba maramna nakhoina tadabani.”"},{"book":"John","chapter":"8","verse":"48","text":"Makhoina Jisuda hanglak-i, “Nahakti Samaria-gi mini aduga nangonda lai phattaba chang-i haina eikhoina haibasi chumlaba nattra?”"},{"book":"John","chapter":"8","verse":"49","text":"Maduda Jisuna khumlak-i, “Eingonda lai phattaba changde. Eidi eigi Ipabu ikai khumnei aduga nakhoinadi eibu ikai khumnade."},{"book":"John","chapter":"8","verse":"50","text":"Eina isabu ikai khumnanaba thide adubu eibu ikai khumnahanba pamba kanagumba ama lei mahakti wayen toubani."},{"book":"John","chapter":"8","verse":"51","text":"Eina nakhoida tasengnamak hairibasini, kanagumbana eigi wa illabadi mahak keidoungeidasu siraroi.”"},{"book":"John","chapter":"8","verse":"52","text":"Maduda makhoina Ibungoda hairak-i, “Nangonda lai phattaba sungsoi soidana changle haibasi houjikti eikhoi khangle. Abraham sikhi aduga Mapu Ibungogi wa phongdokpa maichousingsu sikhi adubu nahaknadi ‘Kanagumbana eigi wa illabadi mahak keidoungeidasu siraroi’ haina hairi."},{"book":"John","chapter":"8","verse":"53","text":"Nahakna eikhoigi ipa Abraham-dagi henna chaobra? Mahak sikhi aduga Tengban Mapugi wa phongdokpiba maichousingsu sikhi. Nahak nasasi kanani haina khanjaribano?”"},{"book":"John","chapter":"8","verse":"54","text":"Jisuna khumlak-i, “Ei isana ithantabu thagatcharabadi eigi thagatchaba adu karisu natte. Adubu eibu thagatpibadi nakhoina nakhoigi Tengban Mapuni haijariba adu eigi Ipa adunani."},{"book":"John","chapter":"8","verse":"55","text":"Nakhoinadi Ibungo mahakpu khangde adubu einadi mahakpu khang-i. Eina Ibungo mahakpu khangde hairabadi eisu nakhoigumna minamba ngangba mi ama oiramgadabani. Adubu eidi Ibungo mahakpu khang-i aduga mahakki wa illi."},{"book":"John","chapter":"8","verse":"56","text":"Eina lakkadabagi numit adu ugani khallubada nakhoigi napa ibungo Abraham yamna haraojakhi, madu mahakna ujakhi amadi nungaijakhi.”"},{"book":"John","chapter":"8","verse":"57","text":"Maduda makhoina Ibungoda hairak-i, “Chahi yangkhei phaoba sudriba nahakna Abraham-bu ukhraba!”"},{"book":"John","chapter":"8","verse":"58","text":"Jisuna khumlak-i, “Eina nakhoida tasengna hairiba asini, Abraham poktringei mamangda ei leirabani.”"},{"book":"John","chapter":"8","verse":"59","text":"Maram aduna makhoina Ibungoda thananaba nung paikhatle. Adubu Ibungona mahak masabu lotlaga makhoigi marak phaoduna Mapugi Sanglendagi chatkhre."}]}