{"data":[{"book":"Jozue","chapter":"11","verse":"1","text":"To když uslyšel Jabín, král Azor, poslal k Jobábovi, králi Mádon, a k králi Simron, a k králi Achzaf,"},{"book":"Jozue","chapter":"11","verse":"2","text":"I k králům, kteříž bydlili k straně půlnoční na horách i na rovinách ku polední Ceneret, i na rovinách a v krajinách Dor na západ,"},{"book":"Jozue","chapter":"11","verse":"3","text":"K Kananejskému na východ i na západ, a k Amorejskému, Hetejskému, Ferezejskému a Jebuzejskému na horách, a k Hevejskému pod horou Hermon v zemi Masfa."},{"book":"Jozue","chapter":"11","verse":"4","text":"I vytáhli všickni ti a všecka vojska jejich s nimi, lid mnohý jako písek, kterýž jest na břehu mořském nesčíslný, i koňů i vozů velmi mnoho."},{"book":"Jozue","chapter":"11","verse":"5","text":"A smluvivše se všickni králové ti, přitáhli a položili se spolu při vodách Merom, aby bojovali proti Izraelovi."},{"book":"Jozue","chapter":"11","verse":"6","text":"Řekl pak Hospodin k Jozue: Neboj se jich, nebo zítra o této chvíli vydám všecky tyto k zabití Izraelovi; koňům jejich žily podřežeš, a vozy jejich ohněm spálíš."},{"book":"Jozue","chapter":"11","verse":"7","text":"Tedy vytáhl Jozue a s ním všecken lid válečný proti nim k vodám Merom rychle, a udeřili na ně."},{"book":"Jozue","chapter":"11","verse":"8","text":"I dal je Hospodin v ruku Izraelovi, a porazili je. I honili je až k Sidonu velikému, a až k vodám Maserefot, a k údolí Masfe na východ, a pobili je, tak že nepozůstavili žádného živého."},{"book":"Jozue","chapter":"11","verse":"9","text":"A učinil jim Jozue, jakož byl rozkázal jemu Hospodin, koňům jejich žily zpodřezoval, a vozy jejich ohněm popálil."},{"book":"Jozue","chapter":"11","verse":"10","text":"Potom navrátiv se Jozue téhož času, dobyl Azor, a krále jeho zabil mečem. Azor pak bylo prvé nejznamenitější mezi všemi království těmi."},{"book":"Jozue","chapter":"11","verse":"11","text":"Pobili také všecko, cožkoli v něm živo bylo, mordujíce je mečem, tak že nezůstalo žádného živého; Azor pak spálil ohněm."},{"book":"Jozue","chapter":"11","verse":"12","text":"Takž podobně učinil všechněm městům králů těch, a všecky krále jejich zjímal Jozue, a zbiv je mečem, vyhladil je, jakož přikázal Mojžíš, služebník Hospodinův."},{"book":"Jozue","chapter":"11","verse":"13","text":"A však žádného města z těch, kteráž ještě zůstala v ohradě své, nespálil Izrael, kromě samého Azor, kteréž spálil Jozue."},{"book":"Jozue","chapter":"11","verse":"14","text":"A všecky loupeže měst těch i hovada rozdělili mezi sebou synové Izraelští; toliko všecky lidi zbili mečem, dokudž nevyhladili jich, nenechavše žádného živého."},{"book":"Jozue","chapter":"11","verse":"15","text":"Jakož byl přikázal Hospodin Mojžíšovi, služebníku svému, tak přikázal Mojžíš Jozue, a Jozue tak činil; nepominul ničeho toho, což byl přikázal Hospodin Mojžíšovi."},{"book":"Jozue","chapter":"11","verse":"16","text":"A tak vzal Jozue všecku tu zemi, hory i všecku stranu polední, i všecku zemi Gosen, i roviny, i pole, totiž hory Izraelské i roviny jejich,"},{"book":"Jozue","chapter":"11","verse":"17","text":"Od hory Halak, kteráž se táhne do Seir, až k Balgad na rovině Libánské, pod horou Hermon; všecky také krále jejich zjímal, a zbil je i zmordoval."},{"book":"Jozue","chapter":"11","verse":"18","text":"Po mnohé dny Jozue vedl válku se všechněmi těmi králi."},{"book":"Jozue","chapter":"11","verse":"19","text":"A nebylo města, ješto by v pokoj vešlo s syny Izraelskými, kromě Hevejských obyvatelů v Gabaon; jiná všecka válkou vzali."},{"book":"Jozue","chapter":"11","verse":"20","text":"Nebo od Hospodina to bylo, že jsou zatvrdili byli srdce své, tak aby vyšli válečně proti Izraelovi, a aby je v prokletí vydal, a neučinil jim milosti, ale aby je zahubil, jakož přikázal Hospodin Mojžíšovi."},{"book":"Jozue","chapter":"11","verse":"21","text":"Toho pak času přitáhl Jozue a vyplénil Enaky z těch hor, totiž z Hebronu, z Dabir a z Anab, i ze všeliké hory Judské, a ze všeliké hory Izraelské; spolu s městy jejich vyhladil je Jozue."},{"book":"Jozue","chapter":"11","verse":"22","text":"Nezůstal žádný z Enaků v zemi synů Izraelských; toliko v Gáze, v Gát a v Azotu zůstali."},{"book":"Jozue","chapter":"11","verse":"23","text":"Tak tedy vzal Jozue všecku tu zemi, jakž byl rozkázal Hospodin Mojžíšovi, a dal ji Jozue v dědictví Izraelovi vedlé dílů jejich, po pokoleních jejich. I odpočinula země od válek."}]}