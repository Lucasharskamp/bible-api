{"data":[{"book":"Tɔ Sɛʋɛi Velesiɛi","chapter":"27","verse":"1","text":"Nuɓusɛiti ta-ɠɛwolaiti ti ʋilɛni Moize ʋolu, é tɔgi veeni Izilayɛle nuiti zea, é ɠɛ ti ma: Wa deveiti kpein so, nii gè feezu wo ya za."},{"book":"Tɔ Sɛʋɛi Velesiɛi","chapter":"27","verse":"2","text":"Foloi wa Zuludɛn ɓudɛ la, wo lɔ zooi naa zu, nii Ɠɔoɠɔ GALAGI wa-ƓALAGI feezu wo ʋɛ, wa kɔtu ɓaazagi ma ziɠigi ɠaalɛ ba, wo kobegi ziɛ ma."},{"book":"Tɔ Sɛʋɛi Velesiɛi","chapter":"27","verse":"3","text":"Wa ziɛ wolai ɓudɛna, wo tɔ gooi kpein sɛʋɛ kɔtui naati ma. Wa lɔ ɠana naama yooi zu, nii Ɠɔoɠɔ GALAGI wa-ƓALAGI feezu wo ʋɛ, ʋɛ nɔnɔi ta kɔin gulɔi ʋooʋaai ná, eɠɛʋelei Ɠɔoɠɔ GALAGI, wo-mɛmɛwolani ta-ƓALAGI minazeɠeni la wo ʋɛ."},{"book":"Tɔ Sɛʋɛi Velesiɛi","chapter":"27","verse":"4","text":"Wa Zuludɛn ɓudɛna, wa kɔtu ziɠigi lo Eɓale gizei ma, eɠɛʋelei gè ma levei veezu la wo ya za, wo kobegi ziɛ ti ma."},{"book":"Tɔ Sɛʋɛi Velesiɛi","chapter":"27","verse":"5","text":"Naama adaʋɛ nɔ ɠa wo zalaɠa ɠulazuʋɛ losu ná Ɠɔoɠɔ GALAGI wa-ƓALAGI ʋɛ, ga kɔtuiti, nii kɔlu ani la dɛ vɔɔɠuni ba."},{"book":"Tɔ Sɛʋɛi Velesiɛi","chapter":"27","verse":"6","text":"À mina Ɠɔoɠɔ GALAGI wa-ƓALAGI ná-zalaɠa ɠulazuʋɛ lo ga kɔtu zaɠaai. Wa gala zalaɠaiti kula bɛ naama zalaɠa ɠulazuʋɛ."},{"book":"Tɔ Sɛʋɛi Velesiɛi","chapter":"27","verse":"7","text":"Wa ziilɛi zalaɠaiti kula, wo naa mi náʋɛ nɔ, wo ɠoozunɛ Ɠɔoɠɔ GALAGI wa-ƓALAGI ɠaazu."},{"book":"Tɔ Sɛʋɛi Velesiɛi","chapter":"27","verse":"8","text":"Wa niima lɔ gooiti kpein sɛʋɛ kɔtu ziɠigi ma ga pagɔ, nu ɗa zoo é kala ga pagɔ."},{"book":"Tɔ Sɛʋɛi Velesiɛi","chapter":"27","verse":"9","text":"Naa ʋoluma, Levi nuiti ti ga zalaɠa ɠula nuiti ti ʋilɛni Moize ʋolu, é ɓɔɛni mɔnɔ Izilayɛle nuiti kpein pɔ, é ɠɛ ti ma: Izilayɛle nuɓusɛiti, à maaɠɛ kpɔ, wo woilo! Za, wo ɠɛa ga Ɠɔoɠɔ GALAGI wa-ƓALAGI ná-nuɓusɛiti."},{"book":"Tɔ Sɛʋɛi Velesiɛi","chapter":"27","verse":"10","text":"À ɠolo deɠɛmu Ɠɔoɠɔ GALAGI wa-ƓALAGI laawooi ʋɛ. À ná-deveiti so kpaan, ta ná-tɔgiti gè ti veezu wo ya za."},{"book":"Tɔ Sɛʋɛi Velesiɛi","chapter":"27","verse":"11","text":"Naama volo ná nɔ ɠa Moize niima levei veeni la nuɓusɛiti zea, é ɠɛ ti ma:"},{"book":"Tɔ Sɛʋɛi Velesiɛi","chapter":"27","verse":"12","text":"Siɛgi zu wo Zuludɛn ɓudɛzu la, Simiyɔn ná-bolodamaiti, ta Levi nɔnɔiti, ta Zuda nɔnɔiti, ta Isakaal nɔnɔiti, ta Zozɛfe nɔnɔiti, ta Ɓɛnzamɛn nɔnɔiti, ta lo Galizime gizei ma, ti tuyai loo nuɓusɛiti bɛ."},{"book":"Tɔ Sɛʋɛi Velesiɛi","chapter":"27","verse":"13","text":"Luɓɛn ná-bolodamaiti, ta Gade nɔnɔiti, ta Asɛɛl nɔnɔiti, ta Zaɓulɔn nɔnɔiti, ta Dan nɔnɔiti, ta Nɛfɛtali nɔnɔiti, ta lo Eɓale gizei ma, ti foovooi loo."},{"book":"Tɔ Sɛʋɛi Velesiɛi","chapter":"27","verse":"14","text":"Levi nuiti ta kpɔɛi zeɠe, ti bo Izilayɛle nuiti ma ga woo wola, ti ɠɛ ma:"},{"book":"Tɔ Sɛʋɛi Velesiɛi","chapter":"27","verse":"15","text":"«Foovoo nu ɠa ga nui naa, nii é kɔɔɠɔ ganigi ta ɓɛtɛzu, é pɔnɛ, ɓaa é vololibai ɓɛtɛzu ga kɔlu ɠaawuungai, ga é to ada maalɔɔɠuai ta zu, naa ɠɛɠala ani ɓɛtɛaiti, ta ga kɔzɔba ani Ɠɔoɠɔ GALAGI wa-ƓALAGI ɠaazu.» Nuɓusɛi kpein ka ɠɛ ma: «Amina!»"},{"book":"Tɔ Sɛʋɛi Velesiɛi","chapter":"27","verse":"16","text":"«Foovoo nu ɠa ga naa, zɔi é ɓaaɠulazu kɛɛɠɛ ta dee ma.» Nuɓusɛi kpein ka ɠɛ ma: «Amina!»"},{"book":"Tɔ Sɛʋɛi Velesiɛi","chapter":"27","verse":"17","text":"«Foovoo nu ɠa ga naa, zɔi é ti ɠwɛpelemaʋɛ ma ɠɔtui zeɠezu daazu ta seiɲɔɠɔi, é ta ʋili ʋɔ pelei zu.» Nuɓusɛi kpein ka ɠɛ ma: «Amina!»"},{"book":"Tɔ Sɛʋɛi Velesiɛi","chapter":"27","verse":"18","text":"«Foovoo nu ɠa ga naa, zɔi a gaazuɠole nui ɠaka.» Nuɓusɛi kpein ka ɠɛ ma: «Amina!»"},{"book":"Tɔ Sɛʋɛi Velesiɛi","chapter":"27","verse":"19","text":"«Foovoo nu ɠa ga naa, zɔi é tukpɔɠaaleʋe vai maaʋesu seikɔɠɔma nui laalɔɠɔma, ɓaa podoin, ɓaa poanzai.» Nuɓusɛi kpein ka ɠɛ ma: «Amina!»"},{"book":"Tɔ Sɛʋɛi Velesiɛi","chapter":"27","verse":"20","text":"«Foovoo nu ɠa ga naa, zɔi a la ga kɛɛɠɛ anzai ta, mazɔlɔɔ é ɓaaɠula kɛɛɠɛ ma.» Nuɓusɛi kpein ka ɠɛ ma: «Amina!»"},{"book":"Tɔ Sɛʋɛi Velesiɛi","chapter":"27","verse":"21","text":"«Foovoo nu ɠa ga naa, zɔi a la ga suai ma zii nɔpɛ.» Nuɓusɛi kpein ka ɠɛ ma: «Amina!»"},{"book":"Tɔ Sɛʋɛi Velesiɛi","chapter":"27","verse":"22","text":"«Foovoo nu ɠa ga naa, zɔi a la ga baazeelai, kɛɛɠɛ ná-doun anzanui, ɓaa dee ná-doun anzanui.» Nuɓusɛi kpein ka ɠɛ ma: «Amina!»"},{"book":"Tɔ Sɛʋɛi Velesiɛi","chapter":"27","verse":"23","text":"«Foovoo nu ɠa ga naa, zɔi a la ga mɔɛin.» Nuɓusɛi kpein ka ɠɛ ma: «Amina!»"},{"book":"Tɔ Sɛʋɛi Velesiɛi","chapter":"27","verse":"24","text":"«Foovoo nu ɠa ga naa, zɔi é seiɲɔɠɔi ʋaazu dɔɔɠuzu.» Nuɓusɛi kpein ka ɠɛ ma: «Amina!»"},{"book":"Tɔ Sɛʋɛi Velesiɛi","chapter":"27","verse":"25","text":"«Foovoo nu ɠa ga naa, zɔi a lobɛani zo, ga é sɔbalala nui ʋaa.» Nuɓusɛi kpein ka ɠɛ ma: «Amina!»"},{"book":"Tɔ Sɛʋɛi Velesiɛi","chapter":"27","verse":"26","text":"«Foovoo nu ɠa ga naa, zɔi nɔpɛ é la ɠɛ unfema veeni tɔ gooi niiti bɛ, é ti zo yɔɔɠɛ, é la ziɛni ga tiye.» Nuɓusɛi kpein ka ɠɛ ma: «Amina!»"}]}