{"data":[{"book":"Amos","chapter":"6","verse":"1","text":"Wee de zorgelozen van Sion, De onbezorgden van Samaria’s gebergte! Bezoekt de keur der oudste volken, huis van Israël:"},{"book":"Amos","chapter":"6","verse":"2","text":"Trekt naar Kalne en stelt een onderzoek in; Gaat vandaar naar het machtige Chamat, Daalt af naar Gat der Filistijnen! Zijt gij beter dan die rijken, Is ùw gebied groter dan het hunne?"},{"book":"Amos","chapter":"6","verse":"3","text":"De dag van onheil houden zij ver van zich af, Maar de zetel van geweld dicht bij:"},{"book":"Amos","chapter":"6","verse":"4","text":"Ze leggen zich op ivoren rustbedden neer, Strekken zich lui op hun rustbanken uit; Ze eten de lammeren van hun kudde, En de kalveren van hun stal;"},{"book":"Amos","chapter":"6","verse":"5","text":"Ze zingen als David bij het ruisen der harp, En denken allerlei liederen uit!"},{"book":"Amos","chapter":"6","verse":"6","text":"Ze drinken de allerfijnste wijn, En zalven zich met de geurigste olie; Maar ze bekreunen zich niet Om de ruïne van Josef!"},{"book":"Amos","chapter":"6","verse":"7","text":"Daarom gaan ze nu de ballingschap in, In de voorste rijen der ballingen; Het is uit met de bent van die slempers:"},{"book":"Amos","chapter":"6","verse":"8","text":"Is de godsspraak van Jahweh! Jahweh, de Heer, heeft bij Zichzelf gezworen, Der heirscharen God: Ik verfoei de hoogmoed van Jakob, En haat zijn paleizen; De stad geef Ik prijs Met al wat er in is;"},{"book":"Amos","chapter":"6","verse":"9","text":"En al waren tien mannen overgebleven, In één huis bijeen: ook zij zullen sterven!"},{"book":"Amos","chapter":"6","verse":"10","text":"En als hun verwanten of doodgravers ze halen, Om de beenderen uit het huis te ruimen, Dan zal de een tot den ander roepen, Die achter in huis is: Zijn er bij u soms nog meer? En als hij antwoordt: Niemand meer! Dan zal de eerste zeggen: Zwijg stil; De Naam van Jahweh niet uitgeroepen!"},{"book":"Amos","chapter":"6","verse":"11","text":"Waarachtig, Jahweh heeft het bevel al gegeven: De huizen zal Hij vernielen, De grote tot gruizel De kleine tot splinters!"},{"book":"Amos","chapter":"6","verse":"12","text":"Of kunnen paarden op klippen rennen, En kan men de zee met buffels beploegen: Maar gij hebt het recht in gif veranderd, De vrucht der gerechtigheid in alsem!"},{"book":"Amos","chapter":"6","verse":"13","text":"Ge maakt u blij met Lo-Debar, En zegt: Hebben we niet door eigen macht Karnáim veroverd?"},{"book":"Amos","chapter":"6","verse":"14","text":"Zie, Ik laat een volk op u los, Huis van Israël, Dat u verdrukt van Chamat af, Tot de beek der Araba toe: Is de godsspraak van Jahweh, der heirscharen God!"}]}