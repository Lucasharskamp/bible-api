{"data":[{"book":"Yɛtɛ sɔtɔɛ","chapter":"9","verse":"1","text":"Na tɛmui Alatala naxa a masen Munsa bɛ, «I xa siga Firawuna yire, i xa a fala a bɛ, ‹Isirayilaka Marigi Alatala xa masenyi nan ya, «I xa n ma ɲama bɛɲin, alako e xa siga n batude.»"},{"book":"Yɛtɛ sɔtɔɛ","chapter":"9","verse":"2","text":"Xa i tondi e bɛɲinde, i kankan e ma,"},{"book":"Yɛtɛ sɔtɔɛ","chapter":"9","verse":"3","text":"Alatala fama wuganyi ɲaaxi radinde i xa xurusee ma, alɔ soe, sofalee, ɲɔxɔmɛe, ningee, yɛxɛɛe, nun si."},{"book":"Yɛtɛ sɔtɔɛ","chapter":"9","verse":"4","text":"Alatala fama Isirayilakae xa gɔɔrɛ nun Misirakae xa gɔɔrɛ tagi rasade. Isirayilakae xa xurusee mu wuganyi sɔtɔma."},{"book":"Yɛtɛ sɔtɔɛ","chapter":"9","verse":"5","text":"Alatala bara natɛ tongo na rabama tɛmui naxɛ, a falafe ra, «Tina, n fama na nan nabade.»›»"},{"book":"Yɛtɛ sɔtɔɛ","chapter":"9","verse":"6","text":"Na kuye iba, Alatala a raba na ki nɛ. Misira gɔɔrɛ birin naxa faxa, kɔnɔ hali xuruse keren mu faxa Isirayilakae xa gɔɔrɛ ya ma."},{"book":"Yɛtɛ sɔtɔɛ","chapter":"9","verse":"7","text":"Firawuna naxa mixie xɛɛ na fe kolonde. E naxa a fala Firawuna bɛ xuruse keren mu faxaxi Isirayilakae xa gɔɔrɛ kui, kɔnɔ a xaxili naxa xɔrɔxɔ, a man mu tin Isirayila ɲama bɛɲinde."},{"book":"Yɛtɛ sɔtɔɛ","chapter":"9","verse":"8","text":"Na tɛmui Alatala naxa a masen Munsa nun Haruna bɛ, «Wo xa tɛ xube rate Firawuna ya xɔri."},{"book":"Yɛtɛ sɔtɔɛ","chapter":"9","verse":"9","text":"A findima xube ra naxan dinma Misira bɔxi birin na, a suuri ramini Misirakae nun e xa xurusee birin ma.»"},{"book":"Yɛtɛ sɔtɔɛ","chapter":"9","verse":"10","text":"E naxa tɛ xube xanin Firawuna yire. Munsa naxa a woli koore ma, a fa suuri ɲaaxie ramini mixie nun xurusee ma."},{"book":"Yɛtɛ sɔtɔɛ","chapter":"9","verse":"11","text":"Mandurulae yati mu nɔ tide Munsa ya i suurie xa fe ra, naxee nu na Misirakae birin ma."},{"book":"Yɛtɛ sɔtɔɛ","chapter":"9","verse":"12","text":"Kɔnɔ Alatala naxa Firawuna xaxili raxɔrɔxɔ, alako a naxa tin Munsa nun Haruna xui suxude, alɔ Alatala nu bara a masen Munsa bɛ ki naxɛ."},{"book":"Yɛtɛ sɔtɔɛ","chapter":"9","verse":"13","text":"Na tɛmui Alatala naxa a masen Munsa bɛ, «Tina i xa kurun sigafe ra Firawuna yire, a fala a bɛ, ‹Isirayila Marigi Alatala xa masenyi nan ya, «N ma ɲama bɛɲin, e xa siga n batude,"},{"book":"Yɛtɛ sɔtɔɛ","chapter":"9","verse":"14","text":"xa na mu a ra n gbaloe mɔɔli birin naminima i tan, i xa kuntigie, nun i xa ɲama ma n sɛnbɛ ra. Na kui i fama a kolonde n maniyɛ mu na duniɲa bɛndɛ fuɲi fari."},{"book":"Yɛtɛ sɔtɔɛ","chapter":"9","verse":"15","text":"N nu nɔma gbaloe ɲaaxi raminide wo ma n sɛnbɛ ra, naxan nu nɔma wo sɔntɔde, wo lɔɛ duniɲa ma,"},{"book":"Yɛtɛ sɔtɔɛ","chapter":"9","verse":"16","text":"kɔnɔ n bara wo lu duniɲa alako n xa n sɛnbɛ masen wo bɛ, duniɲa xa n xili kolon."},{"book":"Yɛtɛ sɔtɔɛ","chapter":"9","verse":"17","text":"Han ya i kira bolonma n ma ɲama ya ra, i tondi e xa siga."},{"book":"Yɛtɛ sɔtɔɛ","chapter":"9","verse":"18","text":"Na nan a ra, tina n fama nɛ balabalanyi magaaxuxi ragorode Misira ma, wo mu naxan mɔɔli to kabi duniɲa fɔlɛ."},{"book":"Yɛtɛ sɔtɔɛ","chapter":"9","verse":"19","text":"I xa i xa gɔɔrɛ nun i xa se birin naso yire makantaxi kui, barima yi balabalanyi na bira, a mixi nun xuruse birin sɔntɔma nɛ.»›»"},{"book":"Yɛtɛ sɔtɔɛ","chapter":"9","verse":"20","text":"Firawuna xa kuntigi ndee naxa gaaxu Alatala xa masenyi ya ra, e xulun e xa konyie nun e xa xurusee rasode yire makantaxi kui."},{"book":"Yɛtɛ sɔtɔɛ","chapter":"9","verse":"21","text":"Kɔnɔ naxee mu nu e ɲɔxɔ saxi Alatala xa masenyi xɔn ma, e naxa e xa konyie nun e xa xurusee lu tande."},{"book":"Yɛtɛ sɔtɔɛ","chapter":"9","verse":"22","text":"Alatala naxa a masen Munsa bɛ, «I bɛlɛxɛ itala koore mabiri, balabalanyi xa bira mixi, xurusee, nun xɛe fari Misira bɔxi birin ma.»"},{"book":"Yɛtɛ sɔtɔɛ","chapter":"9","verse":"23","text":"Munsa to a xa yisuxuwuri itala koore ma, Alatala naxa seyamakɔnyi, galanyi, nun balabalanyi ragoro Misira bɔxi ma."},{"book":"Yɛtɛ sɔtɔɛ","chapter":"9","verse":"24","text":"Balabalanyi masunbuxi tɛ ra a naxa goro e ma. Misira bɔxi mu nu na gbaloe mɔɔli to kabi a fɔlɛ."},{"book":"Yɛtɛ sɔtɔɛ","chapter":"9","verse":"25","text":"Na balabalanyi naxa mixie nun xurusee magɔnɔ Misira bɔxi birin ma. A naxa xɛe nun wuri bilie fan kana."},{"book":"Yɛtɛ sɔtɔɛ","chapter":"9","verse":"26","text":"Gosen bɔxi gbansan naxa ratanga na gbaloe ma, Isirayilakae nu na dɛnnaxɛ."},{"book":"Yɛtɛ sɔtɔɛ","chapter":"9","verse":"27","text":"Firawuna naxa Munsa nun Haruna xili, a a fala e bɛ, «Yi biyaasi, n bara yunubi raba. Nɔndi na Alatala nan bɛ. N tan nun n ma ɲama bara tantan."},{"book":"Yɛtɛ sɔtɔɛ","chapter":"9","verse":"28","text":"Wo xa Alatala madiɲɛ, alako seyamakɔnyi nun balabalanyi xa ɲɔn. N bara tin wo bɛɲinde, n mu kankanma wo ma sɔnɔn.»"},{"book":"Yɛtɛ sɔtɔɛ","chapter":"9","verse":"29","text":"Munsa naxa a fala a bɛ, «N na mini taa kui, n Alatala maxandima wo bɛ. Galanyi nun balabalanyi danma nɛ, alako i xa a kolon a Alatala nan gbe duniɲa ra."},{"book":"Yɛtɛ sɔtɔɛ","chapter":"9","verse":"30","text":"Kɔnɔ n bara a kolon, i tan nun i xa kuntigie, wo mu gaaxuxi Marigi Alatala ya ra sinden.»"},{"book":"Yɛtɛ sɔtɔɛ","chapter":"9","verse":"31","text":"Na balabalanyi nu bara sansi funden maniyɛ nun gɛsɛ futi kana, naxee mu nu mɔ sinden."},{"book":"Yɛtɛ sɔtɔɛ","chapter":"9","verse":"32","text":"Mɛngi nun a maniyɛ tan mu kana, barima e tan tɛmui mu nu a lixi."},{"book":"Yɛtɛ sɔtɔɛ","chapter":"9","verse":"33","text":"Munsa naxa mini Firawuna xɔnyi, a siga taa fari ma. A to a bɛlɛxɛ itala Alatala maxandide, galanyi, balabalanyi, nun tunɛ naxa dan."},{"book":"Yɛtɛ sɔtɔɛ","chapter":"9","verse":"34","text":"Firawuna to na to, a man naxa yunubi sɔtɔ, barima a tan nun a xa kuntigie naxa e xaxili raxɔrɔxɔ."},{"book":"Yɛtɛ sɔtɔɛ","chapter":"9","verse":"35","text":"Na kui Firawuna mu tin Isirayilakae bɛɲinde, alɔ Alatala a masenxi ki naxɛ Munsa saabui ra."}]}