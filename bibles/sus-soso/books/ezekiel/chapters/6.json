{"data":[{"book":"Ezekiel","chapter":"6","verse":"1","text":"Alatala naxa yi masenyi ti n bɛ,"},{"book":"Ezekiel","chapter":"6","verse":"2","text":"«Adamadi, i ya rafindi Isirayila geyae ma, i xa n xui radangi e ma."},{"book":"Ezekiel","chapter":"6","verse":"3","text":"I xa a fala, ‹Isirayilakae, wo wo tuli mati wo Marigi Alatala xa masenyi ra. N naxɛ wo tan naxee na geyae fari nun gulunbae kui, n fama nɛ wo sɔntɔde santidɛgɛma ra, n wo xa kuye batudee kana."},{"book":"Ezekiel","chapter":"6","verse":"4","text":"Wo xa sɛrɛxɛbadee kanama nɛ, wo xa surayi sɛrɛxɛbadee yensen, wo faxa wo xa kuyee ya xɔri."},{"book":"Ezekiel","chapter":"6","verse":"5","text":"N wo tan Isirayilakae binbie luma nɛ na sɛrɛxɛbadee rabilinyi, wo xɔrie rayensenma nɛ naa."},{"book":"Ezekiel","chapter":"6","verse":"6","text":"Wo sabati dɛdɛ, wo xa taae nun wo xa batudee kanama nɛ. Wo xa sɛrɛxɛbadee nun wo xa kuyee butuxunma nɛ, wo xa surayi sɛrɛxɛbadee rabira. Wo xa wali birin xun nakanama nɛ."},{"book":"Ezekiel","chapter":"6","verse":"7","text":"Mixi gbegbe na faxa wo ya ma, wo fama a kolonde a Alatala na n tan nan na.›»"},{"book":"Ezekiel","chapter":"6","verse":"8","text":"«Kɔnɔ n wo dɔnxɔɛe ratangama nɛ santidɛgɛma ma, n fa wo lu ɲamanɛe ma."},{"book":"Ezekiel","chapter":"6","verse":"9","text":"Na tɛmui wo xa mixi naxee xaninxi konyiya kui, e fama nɛ ratude n ma. E fa e xa yanfanteya kolon n mabiri, e xa birɛ kuyee fɔxɔ ra, na birin bara n bɔɲɛ tɔɔrɔ. E na fahaamui sɔtɔ e xa ɲaaxuɲa ma, e bɔɲɛ fan tɔɔrɔma nɛ."},{"book":"Ezekiel","chapter":"6","verse":"10","text":"Na tɛmui e a kolonma nɛ a Alatala na n tan nan na. N mu wɔyɛnxi fufafu ra n to yi gbaloe fe fala e bɛ.»"},{"book":"Ezekiel","chapter":"6","verse":"11","text":"«Wo Marigi Alatala xa masenyi nan ya: Wo wo bɛlɛxɛ bɔnbɔ, wo wo sanyi ramaxa, a falafe ra, ‹Isirayila bɔnsɔɛ xa ɲaaxuɲa birin bara a niya e xa faxa gere, kaamɛ, nun wuganyi ra."},{"book":"Ezekiel","chapter":"6","verse":"12","text":"Naxee makuya, wuganyi nan nee faxama. Naxee makɔrɛ, nee faxama gere nan kui. Naxee na ratanga na gbaloe ma, kaamɛ nan nee fan faxama. N na n ma xɔnɛ fulunma nɛ e xili ma."},{"book":"Ezekiel","chapter":"6","verse":"13","text":"E na e xa mixi binbie to e xa kuyee sɛɛti ma na sɛrɛxɛbadee yire geyae fari wurie bun ma e nu surayi fanyi ganma dɛnnaxɛ sɛrɛxɛ ra e xa kuyee bɛ, e a kolonma nɛ a n tan nan na Alatala ra."},{"book":"Ezekiel","chapter":"6","verse":"14","text":"N fama nɛ n bɛlɛxɛ italade e xili ma, e xa bɔxi fa kana kelife gbengberenyi ma han Dibila. Na kui e a kolonma nɛ a n tan nan na Alatala ra.›»"}]}