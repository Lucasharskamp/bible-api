{"data":[{"book":"1 शमूएल","chapter":"18","verse":"1","text":"जब वह शाऊल से बातें कर चुका, तब योनातान का मन दाऊद पर ऐसा लग गया, कि योनातान उसे अपने प्राण के समान प्यार करने लगा।"},{"book":"1 शमूएल","chapter":"18","verse":"2","text":"और उस दिन शाऊल ने उसे अपने पास रखा, और पिता के घर लौटने न दिया।"},{"book":"1 शमूएल","chapter":"18","verse":"3","text":"तब योनातान ने दाऊद से वाचा बाँधी, क्योंकि वह उसको अपने प्राण के समान प्यार करता था।"},{"book":"1 शमूएल","chapter":"18","verse":"4","text":"योनातान ने अपना बागा जो वह स्वयं पहने था उतारकर अपने वस्त्र समेत दाऊद को दे दिया, वरन् अपनी तलवार और धनुष और कमरबन्ध भी उसको दे दिए।"},{"book":"1 शमूएल","chapter":"18","verse":"5","text":"और जहाँ कहीं शाऊल दाऊद को भेजता था वहाँ वह जाकर बुद्धिमानी के साथ काम करता था; अतः शाऊल ने उसे योद्धाओं का प्रधान नियुक्त किया। और समस्त प्रजा के लोग और शाऊल के कर्मचारी उससे प्रसन्न थे।"},{"book":"1 शमूएल","chapter":"18","verse":"6","text":"जब दाऊद उस पलिश्ती को मारकर लौट रहा था, और वे सब लोग भी आ रहे थे, तब सब इस्राएली नगरों से स्त्रियों ने निकलकर डफ और तिकोने बाजे लिए हुए, आनन्द के साथ गाती और नाचती हुई, शाऊल राजा के स्वागत में निकलीं।"},{"book":"1 शमूएल","chapter":"18","verse":"7","text":"और वे स्त्रियाँ नाचती हुई एक दूसरे के साथ यह गाती गईं,"},{"book":"1 शमूएल","chapter":"18","verse":"8","text":"तब शाऊल अति क्रोधित हुआ, और यह बात उसको बुरी लगी; और वह कहने लगा, “उन्होंने दाऊद के लिये तो लाखों और मेरे लिये हजारों ही ठहराया; इसलिए अब राज्य को छोड़ उसको अब क्या मिलना बाकी है?”"},{"book":"1 शमूएल","chapter":"18","verse":"9","text":"उस दिन से शाऊल दाऊद की ताक में लगा रहा।"},{"book":"1 शमूएल","chapter":"18","verse":"10","text":"दूसरे दिन परमेश्वर की ओर से एक दुष्ट आत्मा शाऊल पर बल से उतरा, और वह अपने घर के भीतर नबूवत करने लगा; दाऊद प्रतिदिन के समान अपने हाथ से बजा रहा था और शाऊल अपने हाथ में अपना भाला लिए हुए था;"},{"book":"1 शमूएल","chapter":"18","verse":"11","text":"तब शाऊल ने यह सोचकर कि “मैं ऐसा मारूँगा कि भाला दाऊद को बेधकर दीवार में धँस जाए,” भाले को चलाया, परन्तु दाऊद उसके सामने से दोनों बार हट गया।"},{"book":"1 शमूएल","chapter":"18","verse":"12","text":"शाऊल दाऊद से डरा करता था, क्योंकि यहोवा दाऊद के साथ था और शाऊल के पास से अलग हो गया था।"},{"book":"1 शमूएल","chapter":"18","verse":"13","text":"शाऊल ने उसको अपने पास से अलग करके सहस्त्रपति किया, और वह प्रजा के सामने आया-जाया करता था।"},{"book":"1 शमूएल","chapter":"18","verse":"14","text":"और दाऊद अपनी समस्त चाल में बुद्धिमानी दिखाता था; और यहोवा उसके साथ-साथ था।"},{"book":"1 शमूएल","chapter":"18","verse":"15","text":"जब शाऊल ने देखा कि वह बहुत बुद्धिमान है, तब वह उससे डर गया।"},{"book":"1 शमूएल","chapter":"18","verse":"16","text":"परन्तु इस्राएल और यहूदा के समस्त लोग दाऊद से प्रेम रखते थे; क्योंकि वह उनके आगे-आगे आया-जाया करता था।"},{"book":"1 शमूएल","chapter":"18","verse":"17","text":"शाऊल ने यह सोचकर कि “मेरा हाथ नहीं, वरन् पलिश्तियों ही का हाथ दाऊद पर पड़े,” उससे कहा, “सुन, मैं अपनी बड़ी बेटी मेरब से तेरा विवाह कर दूँगा; इतना कर, कि तू मेरे लिये वीरता के साथ यहोवा की ओर से युद्ध कर।”"},{"book":"1 शमूएल","chapter":"18","verse":"18","text":"दाऊद ने शाऊल से कहा, “मैं क्या हूँ, और मेरा जीवन क्या है, और इस्राएल में मेरे पिता का कुल क्या है, कि मैं राजा का दामाद हो जाऊँ?”"},{"book":"1 शमूएल","chapter":"18","verse":"19","text":"जब समय आ गया कि शाऊल की बेटी मेरब का दाऊद से विवाह किया जाए, तब वह महोलाई अद्रीएल से ब्याह दी गई।"},{"book":"1 शमूएल","chapter":"18","verse":"20","text":"और शाऊल की बेटी मीकल दाऊद से प्रीति रखने लगी; और जब इस बात का समाचार शाऊल को मिला, तब वह प्रसन्न हुआ18:20 वह प्रसन्न हुआ: इससे उसे विश्वास से टल जाने के आरोप से कुछ सीमा तक राहत मिली। ।"},{"book":"1 शमूएल","chapter":"18","verse":"21","text":"शाऊल तो सोचता था, कि वह उसके लिये फंदा हो, और पलिश्तियों का हाथ उस पर पड़े। और शाऊल ने दाऊद से कहा, “अब की बार तो तू अवश्य ही मेरा दामाद हो जाएगा।”"},{"book":"1 शमूएल","chapter":"18","verse":"22","text":"फिर शाऊल ने अपने कर्मचारियों को आज्ञा दी, “दाऊद से छिपकर ऐसी बातें करो, ‘सुन, राजा तुझ से प्रसन्न है, और उसके सब कर्मचारी भी तुझ से प्रेम रखते हैं; इसलिए अब तू राजा का दामाद हो जा।’”"},{"book":"1 शमूएल","chapter":"18","verse":"23","text":"तब शाऊल के कर्मचारियों ने दाऊद से ऐसी ही बातें कहीं। परन्तु दाऊद ने कहा, “मैं तो निर्धन और तुच्छ मनुष्य हूँ, फिर क्या तुम्हारी दृष्टि में राजा का दामाद होना छोटी बात है?”"},{"book":"1 शमूएल","chapter":"18","verse":"24","text":"जब शाऊल के कर्मचारियों ने उसे बताया, कि दाऊद ने ऐसी-ऐसी बातें कहीं।"},{"book":"1 शमूएल","chapter":"18","verse":"25","text":"तब शाऊल ने कहा, “तुम दाऊद से यह कहो, ‘राजा कन्या का मोल तो कुछ नहीं चाहता, केवल पलिश्तियों की एक सौ खलड़ियाँ चाहता है, कि वह अपने शत्रुओं से बदला ले।’” शाऊल की योजना यह थी, कि पलिश्तियों से दाऊद को मरवा डाले।"},{"book":"1 शमूएल","chapter":"18","verse":"26","text":"जब उसके कर्मचारियों ने दाऊद को ये बातें बताईं, तब वह राजा का दामाद होने को प्रसन्न हुआ। जब विवाह के कुछ दिन रह गए18:26 विवाह के कुछ दिन रह गए: दाऊद पलिश्तियों पर आक्रमण करने में ऐसा तीव्र था कि समय समाप्त होने से पूर्व वह दहेज ले आया और अपनी पत्नी मीकल को प्राप्त किया।,"},{"book":"1 शमूएल","chapter":"18","verse":"27","text":"तब दाऊद अपने जनों को संग लेकर चला, और पलिश्तियों के दो सौ पुरुषों को मारा; तब दाऊद उनकी खलड़ियों को ले आया, और वे राजा को गिन-गिनकर दी गईं, इसलिए कि वह राजा का दामाद हो जाए। अतः शाऊल ने अपनी बेटी मीकल का उससे विवाह कर दिया।"},{"book":"1 शमूएल","chapter":"18","verse":"28","text":"जब शाऊल ने देखा, और निश्चय किया कि यहोवा दाऊद के साथ है, और मेरी बेटी मीकल उससे प्रेम रखती है,"},{"book":"1 शमूएल","chapter":"18","verse":"29","text":"तब शाऊल दाऊद से और भी डर गया। इसलिए शाऊल सदा के लिये दाऊद का बैरी बन गया।"},{"book":"1 शमूएल","chapter":"18","verse":"30","text":"फिर पलिश्तियों के प्रधान निकल आए, और जब जब वे निकल आए तब-तब दाऊद ने शाऊल के सब कर्मचारियों से अधिक बुद्धिमानी दिखाई; इससे उसका नाम बहुत बड़ा हो गया।"}]}