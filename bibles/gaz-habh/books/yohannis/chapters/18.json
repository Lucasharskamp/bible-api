{"data":[{"book":"Yohannis","chapter":"18","verse":"1","text":"Yesuus wantoota kanneen dubbatee barattoota isaa wajjin Sulula Qeediroon gama iddoo biqiltuun ture tokkotti ceʼe; innis, barattoonni isaas achi keessa seenan."},{"book":"Yohannis","chapter":"18","verse":"2","text":"Yesuus yeroo baayʼee barattoota isaa wajjin achitti wal argaa waan tureef, Yihuudaan inni Yesuusin dabarsee kennu sunis iddoo sana beeka ture."},{"book":"Yohannis","chapter":"18","verse":"3","text":"Kanaafuu Yihuudaan tuuta loltootaatii fi qondaaltota luboota hangafootaa fi Fariisota biraa ergaman dura deemaa achi dhufe. Isaanis guca, ibsaa fi miʼa lolaa qabatanii turan."},{"book":"Yohannis","chapter":"18","verse":"4","text":"Yesuusis waan isa irra gaʼuuf jiru hunda beeknaan gad baʼee, “Isin eenyun barbaaddu?” jedhee isaan gaafate."},{"book":"Yohannis","chapter":"18","verse":"5","text":"Isaanis deebisanii, “Yesuus isa Naazreeti” jedhan."},{"book":"Yohannis","chapter":"18","verse":"6","text":"Yommuu Yesuus, “Ani isaa dha” isaaniin jedhetti dugda duubatti deebiʼanii lafatti kukkufan."},{"book":"Yohannis","chapter":"18","verse":"7","text":"Inni ammas, “Isin eenyun barbaaddu?” jedhee isaan gaafate."},{"book":"Yohannis","chapter":"18","verse":"8","text":"Yesuusis deebisee, “Ani, ‘Ani isaa dha’ isiniin jedheera. Kanaafuu, isin yoo na barbaaddan namoota kanneen dhiisaa haa deemanii!” jedhe."},{"book":"Yohannis","chapter":"18","verse":"9","text":"Kunis akka dubbiin inni, “Ani warra ati naa kennite keessaa tokko illee hin ganne”18:9 Yoh 6:39 jedhee dubbate sun raawwatamuuf taʼe."},{"book":"Yohannis","chapter":"18","verse":"10","text":"Simoon Phexros goraadee qabu luqqifatee garbicha luba ol aanaa dhaʼee gurra isaa mirgaa irraa kute. Maqaan garbicha sanaas Maalkoosii dha."},{"book":"Yohannis","chapter":"18","verse":"11","text":"Yesuusis Phexrosiin, “Goraadee kee manʼee isaatti deebisi! Ani xoofoo Abbaan naa kenne hin dhuguu?” jedhe."},{"book":"Yohannis","chapter":"18","verse":"12","text":"Tuunni loltootaa, ajajaan isaaniitii fi eegdonni Yihuudootaas Yesuusin qabanii hidhan."},{"book":"Yohannis","chapter":"18","verse":"13","text":"Isaanis duraan dursanii Haannaasitti isa geessan; Haannaas abbaa niitii Qayyaaffaa ti; Qayyaaffaan immoo bara sana luba ol aanaa ture."},{"book":"Yohannis","chapter":"18","verse":"14","text":"Qayyaaffaan isa akka namni tokko uummataaf duʼuun wayyu Yihuudoota gorsee turee dha."},{"book":"Yohannis","chapter":"18","verse":"15","text":"Simoon Phexrosii fi barataan biraa Yesuus faana buʼan. Barataan sunis waan luba ol aanaa biratti beekamaa tureef, Yesuus wajjin dallaa luba ol aanaa keessa seene;"},{"book":"Yohannis","chapter":"18","verse":"16","text":"Phexros garuu balbala dura ala dhaabachaa ture. Barataan luba ol aanaa biratti beekamaa ture kaan gad baʼee intala balbala eegdutti himee Phexrosin ol seensise."},{"book":"Yohannis","chapter":"18","verse":"17","text":"Intalli balbala eegdu sunis Phexrosiin, “Atis barattoota namicha kanaa keessaa tokko mitii?” jette."},{"book":"Yohannis","chapter":"18","verse":"18","text":"Yeroon isaa waan dhaamocha tureef garboonnii fi eegdonni ibidda qabsiifatanii dhadhaabatanii qaqqaammachaa turan. Phexrosis isaan wajjin dhaabatee qaqqaammachaa ture."},{"book":"Yohannis","chapter":"18","verse":"19","text":"Yommus lubni ol aanaan Yesuusin waaʼee barattoota isaatii fi waaʼee barsiisa isaa gaafate."},{"book":"Yohannis","chapter":"18","verse":"20","text":"Yesuusis akkana jedhee deebiseef; “Ani ifaan ifatti addunyaatti dubbadheera; iddoo Yihuudoonni hundi itti walitti qabamanitti, manneen sagadaattii fi mana qulqullummaa keessattis ani yeroo hunda barsiisaan ture. Ani waan tokko illee icciitiidhaan hin dubbanne."},{"book":"Yohannis","chapter":"18","verse":"21","text":"Ati maaliif na gaafatta? Warra waan ani isaaniin jedhe dhagaʼan gaafadhu. Kunoo isaan waan ani jedhe beeku.”"},{"book":"Yohannis","chapter":"18","verse":"22","text":"Yommuu Yesuus wantoota kanneen jedhetti qondaaltota achi ijaajjaa turan keessaa tokko, “Luba ol aanaaf akkana deebiftaa?” jedhee isa kabale."},{"book":"Yohannis","chapter":"18","verse":"23","text":"Yesuusis deebisee, “Yoo ani waan hamaa dubbadhee jiraadhe, waan hamaa sana dhugaa baʼi. Yoo ani waan qajeelaa dubbadhee jiraadhe garuu ati maaliif na rukutta?” jedhe."},{"book":"Yohannis","chapter":"18","verse":"24","text":"Haannaasis Yesuusin akkuma inni hidhamee jirutti gara lubicha ol aanaa, gara Qayyaaffaatti erge."},{"book":"Yohannis","chapter":"18","verse":"25","text":"Simoon Phexros dhaabatee ibidda qaqqaammachaa ture. Kanaafuu isaan, “Atis barattoota isaa keessaa tokko mitii?” jedhaniin."},{"book":"Yohannis","chapter":"18","verse":"26","text":"Garboota luba ol aanaa keessaas firri namicha Phexros gurra isaa irraa kute sanaa tokko, “Ani iddoo biqiltuutti isa wajjin si hin arginee?” jedheen."},{"book":"Yohannis","chapter":"18","verse":"27","text":"Phexros ammas ni gane; yommusuma indaanqoon iyye."},{"book":"Yohannis","chapter":"18","verse":"28","text":"Yihuudoonnis Yesuusin mana Qayyaaffaatii fuudhanii masaraa bulchaa warra Roomaatti geessan. Yeroon sun ganama barii ture; Yihuudoonnis akka hin xuroofneef jedhanii masaraa ol hin seenne; kunis akka Faasiikaa nyaachuu dandaʼaniif."},{"book":"Yohannis","chapter":"18","verse":"29","text":"Kanaafuu Phiilaaxoos gara isaaniitti gad baʼee, “Himanni isin namicha kana irratti dhiʼeessitan maali?” jedhee gaafate."},{"book":"Yohannis","chapter":"18","verse":"30","text":"Isaanis, “Utuu namichi kun yakka hojjechuu baatee nu silaa isa dabarsinee sitti hin kenninu ture” jedhanii deebisaniif."},{"book":"Yohannis","chapter":"18","verse":"31","text":"Phiilaaxoosis, “Isin ofuma keessanii isa fuudhaatii akka seera keessaniitti itti muraa” jedheen."},{"book":"Yohannis","chapter":"18","verse":"32","text":"Kunis wanni Yesuus akka duʼa akkamiitiin duʼuuf jiru argisiisuuf jedhee dubbate sun akka raawwatamuuf taʼe."},{"book":"Yohannis","chapter":"18","verse":"33","text":"Phiilaaxoos ammas masaraa mootummaa seene; Yesuusinis ofitti waamee, “Ati mootii Yihuudootaatii?” jedhee isa gaafate."},{"book":"Yohannis","chapter":"18","verse":"34","text":"Yesuusis, “Waan kana sumatu jedhe moo namoota biraatu waaʼee koo sitti hime?” jedhee gaafate."},{"book":"Yohannis","chapter":"18","verse":"35","text":"Phiilaaxoosis deebisee, “Anatu Yihuudiidhaa ree? Kan dabarsee natti si kenne sabuma keetii fi luboota hangafoota. Garuu ati maali gooteeti?” jedheen."},{"book":"Yohannis","chapter":"18","verse":"36","text":"Yesuusis, “Mootummaan koo kan addunyaa kanaati miti. Utuu kan addunyaa kanaa taʼee silaa akka ani dabarfamee Yihuudootatti hin kennamneef tajaajiltoonni koo naa lolu turan. Amma garuu mootummaan koo kan addunyaa kanaa miti” jedhe."},{"book":"Yohannis","chapter":"18","verse":"37","text":"Phiilaaxoosis, “Yoos ati mootii dha kaa!” jedheen."},{"book":"Yohannis","chapter":"18","verse":"38","text":"Phiilaaxoosis, “Dhugaan maal inni?” jedheen. Innis erga waan kana dubbatee booddee amma illee Yihuudootatti gad baʼee akkana jedheen; “Ani balleessaa tokko illee isa irratti hin arganne."},{"book":"Yohannis","chapter":"18","verse":"39","text":"Garuu isin akka ani yeroo Faasiikaatti nama tokko gad isinii dhiisu bartee godhattaniirtu. Kanaafuu akka ani, ‘Mootii Yihuudootaa’ gad isiniif dhiisu barbaadduu?”"},{"book":"Yohannis","chapter":"18","verse":"40","text":"Isaan amma illee iyyanii, “Lakki, Barabbaas malee isa miti!” jedhan. Barbaas kun saamtuu ture."}]}