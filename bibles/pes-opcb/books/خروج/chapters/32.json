{"data":[{"book":"خروج","chapter":"32","verse":"1","text":"وقتی بازگشت موسی از کوه سینا به طول انجامید، مردم نزد هارون جمع شده، گفتند: «برخیز و برای ما خدایی32‏:1 یا «خدایانی»، همچنین در آیات ۲۳و۳۱. بساز تا ما را هدایت کند، چون نمی‌دانیم بر سر موسی که ما را از مصر بیرون آورد، چه آمده است.»"},{"book":"خروج","chapter":"32","verse":"2","text":"هارون در پاسخ گفت: «گوشواره‌های طلا را که در گوش زنان و دختران و پسران شماست، درآورده، نزد من بیاورید.»"},{"book":"خروج","chapter":"32","verse":"3","text":"بنابراین، قوم گوشواره‌های طلای خود را که در گوشهای ایشان بود، به هارون دادند."},{"book":"خروج","chapter":"32","verse":"4","text":"هارون نیز گوشواره‌های طلا را گرفت و آنها را ذوب کرده، در قالبی که ساخته بود، ریخت و مجسمه‌ای به شکل گوساله ساخت. قوم اسرائیل وقتی گوساله را دیدند فریاد برآوردند: «ای بنی‌اسرائیل، این همان خدایی است که شما را از مصر بیرون آورد.»"},{"book":"خروج","chapter":"32","verse":"5","text":"هارون با دیدن این صحنه، یک مذبح نیز جلوی آن گوساله ساخت و گفت: «فردا برای خداوند جشن می‌گیریم.»"},{"book":"خروج","chapter":"32","verse":"6","text":"روز بعد، صبح زود، وقتی مردم برخاستند، پیش آن گوساله قربانیهای سوختنی و قربانیهای سلامتی تقدیم نمودند. آنگاه قوم برای خوردن و نوشیدن نشستند، و برای لهو و لَعِب به پا خاستند."},{"book":"خروج","chapter":"32","verse":"7","text":"خداوند به موسی فرمود: «بی‌درنگ به پایین برو، چون قومت که تو آنها را از مصر بیرون آوردی، فاسد شده‌اند."},{"book":"خروج","chapter":"32","verse":"8","text":"آنها به همین زودی احکام مرا فراموش کرده و منحرف گشته‌اند و برای خود گوساله‌ای ساخته، آن را پرستش می‌کنند و برایش قربانی کرده، می‌گویند: ای بنی‌اسرائیل، این همان خدایی است که تو را از مصر بیرون آورد.»"},{"book":"خروج","chapter":"32","verse":"9","text":"خداوند به موسی فرمود: «من دیده‌ام که این قوم چقدر سرکشند."},{"book":"خروج","chapter":"32","verse":"10","text":"بگذار آتش خشم خود را بر ایشان شعله‌ور ساخته، همه را هلاک کنم. به جای آنها از تو قوم عظیمی به وجود خواهم آورد.»"},{"book":"خروج","chapter":"32","verse":"11","text":"ولی موسی از خداوند، خدای خود خواهش کرد که آنها را هلاک نکند و گفت: «خداوندا چرا بر قوم خود این گونه خشمگین شده‌ای؟ مگر با قدرت و معجزات عظیم خود آنها را از مصر بیرون نیاوردی؟"},{"book":"خروج","chapter":"32","verse":"12","text":"آیا می‌خواهی مصری‌ها بگویند: ”خدا ایشان را فریب داده، از اینجا بیرون برد تا آنها را در کوهها بکشد و از روی زمین محو کند؟“ از تو خواهش می‌کنم از خشم خود برگردی و از مجازات قوم خود درگذری."},{"book":"خروج","chapter":"32","verse":"13","text":"به یاد آور قولی را که به خدمتگزاران خود ابراهیم، اسحاق و یعقوب داده‌ای. به یاد آور چگونه برای ایشان به ذات خود قسم خورده، فرمودی: ”فرزندان شما را مثل ستارگان آسمان بی‌شمار می‌گردانم و سرزمینی را که دربارهٔ آن سخن گفته‌ام به نسلهای شما می‌دهم تا همیشه در آن زندگی کنند.“»"},{"book":"خروج","chapter":"32","verse":"14","text":"بنابراین، خداوند از تصمیم خود منصرف شد."},{"book":"خروج","chapter":"32","verse":"15","text":"آنگاه موسی از کوه پایین آمد، در حالی که دو لوح سنگی در دست داشت که بر دو طرف آن لوحها ده فرمان خدا نوشته شده بود."},{"book":"خروج","chapter":"32","verse":"16","text":"(آن ده فرمان را خدا روی لوحهای سنگی نوشته بود.)"},{"book":"خروج","chapter":"32","verse":"17","text":"یوشع که همراه موسی بود، وقتی صدای داد و فریاد و خروش قوم را که از دامنهٔ کوه برمی‌خاست شنید، به موسی گفت: «از اردوگاه صدای جنگ به گوش می‌رسد.»"},{"book":"خروج","chapter":"32","verse":"18","text":"ولی موسی گفت: «این صدا، فریاد پیروزی یا شکست نیست، بلکه صدای ساز و آواز است.»"},{"book":"خروج","chapter":"32","verse":"19","text":"وقتی به اردوگاه نزدیک شدند، موسی چشمش به گوسالهٔ طلایی افتاد که مردم در برابرش می‌رقصیدند و شادی می‌کردند. پس موسی آنچنان خشمگین شد که لوحها را به پایین کوه پرت کرد و لوحها تکه‌تکه شد."},{"book":"خروج","chapter":"32","verse":"20","text":"سپس گوسالهٔ طلایی را گرفت و در آتش انداخته آن را ذوب کرد. سپس آن را کوبید و خُرد کرد و به صورت گَرد درآورد و روی آب پاشید و به بنی‌اسرائیل نوشانید."},{"book":"خروج","chapter":"32","verse":"21","text":"آنگاه موسی به هارون گفت: «این قوم به تو چه بدی کرده بودند که ایشان را به چنین گناه بزرگی آلوده ساختی؟»"},{"book":"خروج","chapter":"32","verse":"22","text":"هارون گفت: «بر من خشم مگیر. تو خود این قوم را خوب می‌شناسی که چقدر فاسدند."},{"book":"خروج","chapter":"32","verse":"23","text":"آنها به من گفتند: ”خدایی برای ما بساز تا ما را هدایت کند، چون نمی‌دانیم بر سر موسی که ما را از مصر بیرون آورد، چه آمده است.“"},{"book":"خروج","chapter":"32","verse":"24","text":"من هم گفتم که گوشواره‌های طلای خود را پیش من بیاورند. گوشواره‌های طلا را در آتش ریختم و این گوساله از آن ساخته شد.»"},{"book":"خروج","chapter":"32","verse":"25","text":"وقتی موسی دید که قوم افسار گسیخته شده‌اند و هارون آنها را واگذاشته تا از خود بیخود شده، خود را نزد دشمنان بی‌آبرو کنند،"},{"book":"خروج","chapter":"32","verse":"26","text":"کنار دروازهٔ اردوگاه ایستاد و با صدای بلند گفت: «هر که طرف خداوند است پیش من بیاید.» تمام طایفهٔ لاوی دور او جمع شدند."},{"book":"خروج","chapter":"32","verse":"27","text":"موسی به ایشان گفت: «خداوند، خدای بنی‌اسرائیل می‌فرماید: شمشیر به کمر ببندید و از این سوی اردوگاه تا آن سویش بروید و برادر و دوست و همسایهٔ خود را بکشید.»"},{"book":"خروج","chapter":"32","verse":"28","text":"لاویان اطاعت کردند و در آن روز در حدود سه هزار نفر از قوم اسرائیل کشته شدند."},{"book":"خروج","chapter":"32","verse":"29","text":"موسی به لاویان گفت: «امروز خود را وقف کردید تا خداوند را خدمت کنید. با اینکه می‌دانستید که اطاعت شما به قیمت جان پسران و برادرانتان تمام می‌شود، از فرمان خدا سرپیچی نکردید؛ پس خدا به شما برکت خواهد داد.»"},{"book":"خروج","chapter":"32","verse":"30","text":"روز بعد موسی به قوم گفت: «شما مرتکب گناه بزرگی شده‌اید. حال، من به بالای کوه می‌روم تا در حضور خداوند برای شما شفاعت کنم. شاید خدا از گناهان شما درگذرد.»"},{"book":"خروج","chapter":"32","verse":"31","text":"پس موسی به حضور خداوند بازگشت و چنین دعا کرد: «آه ای خداوند، این قوم مرتکب گناه بزرگی شده، برای خود بُتی از طلا ساختند."},{"book":"خروج","chapter":"32","verse":"32","text":"تمنا می‌کنم گناه آنها را ببخش و گرنه اسم مرا از دفترت محو کن32‏:32 «اسم مرا از دفترت محو کن» یا «مرا به جای آنها بکش»..»"},{"book":"خروج","chapter":"32","verse":"33","text":"خداوند به موسی فرمود: «چرا اسم تو را محو کنم؟ هر که نسبت به من گناه کرده است، اسم او را محو خواهم کرد."},{"book":"خروج","chapter":"32","verse":"34","text":"حال بازگرد و قوم را به جایی که گفته‌ام راهنمایی کن و فرشتهٔ من پیشاپیش تو حرکت خواهد کرد. ولی من به موقع، قوم را به خاطر این گناه مجازات خواهم کرد.»"},{"book":"خروج","chapter":"32","verse":"35","text":"خداوند به خاطر پرستش بُتی که هارون ساخته بود، بلای هولناکی بر بنی‌اسرائیل نازل کرد."}]}