{"data":[{"book":"Djela Apostolska","chapter":"5","verse":"1","text":"Neki pak čovjek imenom Ananija proda skupa sa svojom ženom Safirom imanje."},{"book":"Djela Apostolska","chapter":"5","verse":"2","text":"U dogovoru sa ženom odvoji dio novca i zadrži ga, a ostatak donese apostolima na raspolaganje."},{"book":"Djela Apostolska","chapter":"5","verse":"3","text":"Petar mu reče: “Ananija! Zašto ti je Sotona ispunio srce? Lagao si Svetome Duhu i zadržao dio novca za sebe."},{"book":"Djela Apostolska","chapter":"5","verse":"4","text":"Nisi morao prodati imanje i ostalo bi tvoje. A i kad si ga prodao, novac je bio tvoj. Mogao si odlučiti da ga dadeš ili da ga zadržiš. Zašto si takvo što učinio? Nisi slagao ljudima, nego Bogu!”"},{"book":"Djela Apostolska","chapter":"5","verse":"5","text":"Čim je Ananija to čuo, sruši se i izdahne. Silan strah spopadne sve koji su za to čuli."},{"book":"Djela Apostolska","chapter":"5","verse":"6","text":"Priđu neki mladići, poviju ga u plahte te iznesu i pokopaju."},{"book":"Djela Apostolska","chapter":"5","verse":"7","text":"Nakon otprilike tri sata dođe njegova žena ne znajući što se dogodilo."},{"book":"Djela Apostolska","chapter":"5","verse":"8","text":"Petar ju upita: “Reci mi, jeste li za ovoliko novca prodali zemljište?”"},{"book":"Djela Apostolska","chapter":"5","verse":"9","text":"“Pa što vam je bilo da ste se tako urotili kušati Duha Gospodnjega? Ondje su na vratima mladići koji su ti pokopali muža. I tebe će iznijeti!” reče Petar."},{"book":"Djela Apostolska","chapter":"5","verse":"10","text":"Ona se smjesta sruši na pod i umre. Mladići uđu i videći da je mrtva, iznesu ju i pokopaju pokraj muža."},{"book":"Djela Apostolska","chapter":"5","verse":"11","text":"Cijelu Crkvu i sve koji su za to čuli spopadne silan strah."},{"book":"Djela Apostolska","chapter":"5","verse":"12","text":"Preko ruku apostola događala su se mnoga čudesa i znamenja među narodom. Svi su se vjernici jednodušno okupljali u Salomonovu trijemu."},{"book":"Djela Apostolska","chapter":"5","verse":"13","text":"Nitko im se nije usuđivao pridružiti, ali narod ih je veličao."},{"book":"Djela Apostolska","chapter":"5","verse":"14","text":"Sve je više i više muškaraca i žena vjerovalo u Gospodina."},{"book":"Djela Apostolska","chapter":"5","verse":"15","text":"Ljudi su na ulice iznosili bolesnike na ležajevima i nosiljkama ne bi li na njih u prolazu pala barem Petrova sjena."},{"book":"Djela Apostolska","chapter":"5","verse":"16","text":"Mnoštvo je nagrnulo iz sela oko Jeruzalema. Donosili su bolesnike i opsjednute nečistim duhovima. I svi su ozdravljali."},{"book":"Djela Apostolska","chapter":"5","verse":"17","text":"Veliki svećenik i njegovi pristaše iz saducejske sljedbe razjare se od zavisti."},{"book":"Djela Apostolska","chapter":"5","verse":"18","text":"Uhite apostole i bace ih u javni zatvor."},{"book":"Djela Apostolska","chapter":"5","verse":"19","text":"Ali kad je pala noć, dođe anđeo Gospodnji te otvori vrata zatvora i izvede ih. Reče im:"},{"book":"Djela Apostolska","chapter":"5","verse":"20","text":"“Idite samo i nastavite ljudima u Hramu govoriti sve o Životu!”"},{"book":"Djela Apostolska","chapter":"5","verse":"21","text":"Apostoli tako u svanuće uđu u Hram i odmah počnu poučavati."},{"book":"Djela Apostolska","chapter":"5","verse":"22","text":"Ali kad stražari stignu onamo, ne nađu ih u tamnici. Vrate se i jave:"},{"book":"Djela Apostolska","chapter":"5","verse":"23","text":"“Zatvor je zaključan i stražari su pred vratima, ali kad smo ih otvorili i ušli, unutra nije bilo nikoga!”"},{"book":"Djela Apostolska","chapter":"5","verse":"24","text":"Kad su zapovjednik hramske straže i veliki svećenici to čuli, zbunjeno su se pitali što sve to znači."},{"book":"Djela Apostolska","chapter":"5","verse":"25","text":"Uto im netko dođe javiti da su zatvorenici u Hramu te da ondje poučavaju narod."},{"book":"Djela Apostolska","chapter":"5","verse":"26","text":"Zapovjednik ode sa stražarima i uhiti ih, ali ne na silu jer se bojao da ih narod ne kamenuje."},{"book":"Djela Apostolska","chapter":"5","verse":"27","text":"Izvedu tako apostole pred Vijeće."},{"book":"Djela Apostolska","chapter":"5","verse":"28","text":"“Nismo li vam strogo zabranili poučavati u ime toga čovjeka?” upita ih veliki svećenik. “A vi ste napunili Jeruzalem učenjem o Isusu i još nas optužujete za njegovu smrt!”"},{"book":"Djela Apostolska","chapter":"5","verse":"29","text":"Ali Petar i apostoli odgovore: “Valja nam se pokoravati Bogu, a ne ljudima."},{"book":"Djela Apostolska","chapter":"5","verse":"30","text":"Bog naših predaka uskrisio je Isusa, kojega ste smaknuli pribivši ga na križ."},{"book":"Djela Apostolska","chapter":"5","verse":"31","text":"Uzvisio ga je svojom desnicom da bude Vođa i Spasitelj, da izraelskomu narodu omogući da se obrati i da im oprosti grijehe."},{"book":"Djela Apostolska","chapter":"5","verse":"32","text":"Svjedoci svega toga smo mi i Sveti Duh kojega je Bog dao onima što mu se pokoravaju.”"},{"book":"Djela Apostolska","chapter":"5","verse":"33","text":"Nato se vijećnici razgnjeve. Htjeli su ih smaknuti."},{"book":"Djela Apostolska","chapter":"5","verse":"34","text":"Ali ustane neki farizej, član Vijeća, imenom Gamaliel. Bio je to zakonoznanac kojega je narod vrlo cijenio. Zapovjedi da apostole načas izvedu."},{"book":"Djela Apostolska","chapter":"5","verse":"35","text":"Onda reče vijećnicima: “Izraelci, dobro razmislite što ćete učiniti s tim ljudima!"},{"book":"Djela Apostolska","chapter":"5","verse":"36","text":"Podigao se tako prije i neki Teuda tvrdeći da je netko velik. Stekao je oko četiri stotine pristaša, ali je ubijen i svi su se razbježali."},{"book":"Djela Apostolska","chapter":"5","verse":"37","text":"Poslije se u vrijeme popisa stanovništva podigao Juda Galilejac i poveo narod za sobom. I on je ubijen i sljedbenici su mu se razbježali."},{"book":"Djela Apostolska","chapter":"5","verse":"38","text":"Savjetujem zato: ne dirajte te ljude i pustite ih. Potječu li njihovo poučavanje i njihova djela od čovjeka, propast će."},{"book":"Djela Apostolska","chapter":"5","verse":"39","text":"A ako su od Boga, nećete ih moći uništiti. Pazite da ne zaratite s Bogom.” Vijeće prihvati njegov savjet."},{"book":"Djela Apostolska","chapter":"5","verse":"40","text":"Pozovu apostole, išibaju ih, zabrane im da govore u Isusovo ime te ih puste."},{"book":"Djela Apostolska","chapter":"5","verse":"41","text":"Apostoli odu radosni iz Vijeća što ih je Bog smatrao dostojnima da trpe pogrdu zbog Isusova imena."},{"book":"Djela Apostolska","chapter":"5","verse":"42","text":"I svaki dan su u Hramu i po kućama navješćivali da je Isus Mesija."}]}