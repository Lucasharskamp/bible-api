{"data":[{"book":"ЗАХАРЫІ","chapter":"1","verse":"1","text":"У восьмым месяцы, у другі год Дарыя, было слова Гасподняе Захарыю, сыну Варахіінаваму, сыну Адаваму, прароку:"},{"book":"ЗАХАРЫІ","chapter":"1","verse":"2","text":"угневаўся Гасподзь на бацькоў вашых вялікім гневам,"},{"book":"ЗАХАРЫІ","chapter":"1","verse":"3","text":"і ты скажы ім: так кажа Гасподзь Саваоф: павярнецеся да Мяне, кажа Гасподзь Саваоф, і Я павярнуся да вас, кажа Гасподзь Саваоф."},{"book":"ЗАХАРЫІ","chapter":"1","verse":"4","text":"Ня будзьце такія, як бацькі вашыя, да якіх заклікалі ранейшыя прарокі, кажучы: так кажа Гасподзь Саваоф: адвярнецеся ад ліхіх шляхоў вашых і ад ліхіх дзеяў вашых; але яны ня слухаліся і не ўважалі Мне, кажа Гасподзь."},{"book":"ЗАХАРЫІ","chapter":"1","verse":"5","text":"Бацькі вашыя - дзе яны? ды і прарокі, ці будуць яны вечна жыць?"},{"book":"ЗАХАРЫІ","chapter":"1","verse":"6","text":"Але словы Мае і вызначэньні Мае, якія наказваў Я рабам Маім прарокам, хіба ж не спасьціглі бацькоў вашых? і яны зьвярталіся і казалі: як вызначыў Гасподзь Саваоф зрабіць з намі паводле нашых шляхоў і паводле нашых дзеяў, так і ўчыніў з намі."},{"book":"ЗАХАРЫІ","chapter":"1","verse":"7","text":"У дваццаць чацьвёрты дзень адзінаццатага месяца, - гэта месяц Шэват, - у другі год Дарыя, было слова Гасподняе Захарыю, сыну Варахіінаваму, сыну Адаваму, прароку:"},{"book":"ЗАХАРЫІ","chapter":"1","verse":"8","text":"уначы бачыў я ўяву: вось, муж на рыжым кані стаіць паміж міртамі, якія ў паглыбленьні, а за імі коні рыжыя, пярэстыя і белыя,"},{"book":"ЗАХАРЫІ","chapter":"1","verse":"9","text":"і сказаў я: хто яны, спадару мой? І сказаў мне анёл, які гаварыў са мною: я пакажу табе, хто яны."},{"book":"ЗАХАРЫІ","chapter":"1","verse":"10","text":"І адказваў муж, які стаяў паміж міртамі, і сказаў: гэта тыя, якіх Гасподзь паслаў абысьці зямлю."},{"book":"ЗАХАРЫІ","chapter":"1","verse":"11","text":"І яны адказвалі анёлу Гасподняму, які стаяў паміж міртамі, і сказалі: абышлі мы зямлю, і вось, уся зямля населеная і спакойная."},{"book":"ЗАХАРЫІ","chapter":"1","verse":"12","text":"І адказваў анёл Гасподні і сказаў: Госпадзе Ўсеўладца! Дакуль Ты не ўмілажалішся зь Ерусаліма і з гарадоў Юды, на якія Ты гневаешся вось ужо семдзесят гадоў?"},{"book":"ЗАХАРЫІ","chapter":"1","verse":"13","text":"Тады ў адказ анёлу, які гаварыў са мною, мовіў Гасподзь словы добрыя, словы суцешлівыя."},{"book":"ЗАХАРЫІ","chapter":"1","verse":"14","text":"І сказаў Мне анёл, які гаварыў са мною: абвясьці і скажы: так кажа Гасподзь Саваоф: парупіўся Я за Ерусалім і за Сіён рупнасьцю вялікай:"},{"book":"ЗАХАРЫІ","chapter":"1","verse":"15","text":"І вялікім абурэньнем абураюся з народаў, якія жывуць у спакоі; бо калі Я мала ўгневаўся, яны павялічылі ліха."},{"book":"ЗАХАРЫІ","chapter":"1","verse":"16","text":"Таму так кажа Гасподзь: Я зьвяртаюся да Ерусаліма зь мілажалем; у ім пабудуецца дом Мой, кажа Гасподзь Саваоф, і землямерная вяроўка працягнецца па Ерусаліме."},{"book":"ЗАХАРЫІ","chapter":"1","verse":"17","text":"Яшчэ абвясьці і скажы: так кажа Гасподзь Саваоф: зноў перапаўняюцца гарады Мае дабром, і суцешыць Гасподзь Сіён і зноў выбера Ерусалім."},{"book":"ЗАХАРЫІ","chapter":"1","verse":"18","text":"І ўзьвёў я вочы мае і ўгледзеў: вось чатыры рагі."},{"book":"ЗАХАРЫІ","chapter":"1","verse":"19","text":"І сказаў я анёлу, які гаварыў са мною: што гэта? І ён адказаў мне: гэта рогі, якія раскідалі Юду, Ізраіля і Ерусалім."},{"book":"ЗАХАРЫІ","chapter":"1","verse":"20","text":"Потым паказаў мне Гасподзь чатырох працаўнікоў."},{"book":"ЗАХАРЫІ","chapter":"1","verse":"21","text":"І сказаў я: што яны ідуць рабіць? Ён сказаў мне так: гэтыя рогі раскідалі Юду, так што ніхто ня можа падняць галавы сваёй: а гэтыя прыйшлі напалохаць іх, зьбіць рогі народаў, якія паднялі рог свой супроць зямлі Юды, каб расьсеяць яе."}]}