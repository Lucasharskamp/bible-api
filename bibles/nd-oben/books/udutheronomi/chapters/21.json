{"data":[{"book":"UDutheronomi","chapter":"21","verse":"1","text":"“Nxa kungafunyanwa umuntu obuleweyo egangeni, elizweni uThixo uNkulunkulu wenu alinika lona ukuba libe ngelenu, kungaziwa ukuthi ubulewe ngubani,"},{"book":"UDutheronomi","chapter":"21","verse":"2","text":"abakhokheli kanye labehluleli benu bazakuya balinganise umango phakathi kwalowo obuleweyo lamadolobho aseduze."},{"book":"UDutheronomi","chapter":"21","verse":"3","text":"Kuzakuthi abakhokheli bamadolobho aseduzane lesidumbu leso bathathe ithokazi elingakaze lisetshenziswe futhi okungakaze kugaxwe ijogwe phezu kwalo"},{"book":"UDutheronomi","chapter":"21","verse":"4","text":"balithintele esigodini esingakaze silinywe kumbe kuhlanyelwe ulutho kiso njalo lapho okulesifula esigelezayo khona. Kabephule intamo yalo khonapho esigodini leso."},{"book":"UDutheronomi","chapter":"21","verse":"5","text":"Abaphristi, amadodana kaLevi, bazasondela, ngoba uThixo uNkulunkulu wenu ubakhethile ukuba benze inkonzo njalo bamemezele izibusiso ebizweni likaThixo bahlulele amacala okuxabana lawokulwa."},{"book":"UDutheronomi","chapter":"21","verse":"6","text":"Abakhokheli balawo madolobho aseduzane lesidumbu leso bazagezela izandla zabo phezu kwethokazi elephulelwe intamo esigodini,"},{"book":"UDutheronomi","chapter":"21","verse":"7","text":"bafakaze bathi: ‘Izandla zethu kazilichithanga leligazi, futhi asibonanga kusenzeka."},{"book":"UDutheronomi","chapter":"21","verse":"8","text":"Yamukela lindlela yokubuyisana yabantu bakho abako-Israyeli, obahlengileyo, Oh Thixo, ungabeki icala phezu kwabantu bakho ngenxa yegazi lomuntu omsulwa.’ Ngakho ukuchithwa kwegazi kuzahlawulelwa."},{"book":"UDutheronomi","chapter":"21","verse":"9","text":"Ngalokho lizazigeza emlandwini wokuchitha igazi elingelacala, njengoba selenzile okuhle emehlweni kaThixo.”"},{"book":"UDutheronomi","chapter":"21","verse":"10","text":"“Nxa usiya empini ukuyahlasela izitha zakho kuthi uThixo uNkulunkulu wenu anikele izitha zenu ezandleni zenu, lizithumbe,"},{"book":"UDutheronomi","chapter":"21","verse":"11","text":"ungabona owesifazane omuhle njalo akukhange, ungamthatha abe ngumkakho."},{"book":"UDutheronomi","chapter":"21","verse":"12","text":"Uzamusa emzini wakho, aphuce ikhanda lakhe, aqume inzipho zakhe njalo"},{"book":"UDutheronomi","chapter":"21","verse":"13","text":"akhulule izigqoko athunjwe ezigqokile. Kuzakuthi lapho eseqede inyanga eyodwa esemzini wakho elilela uyise lonina, usungamthatha abe ngumkakho,"},{"book":"UDutheronomi","chapter":"21","verse":"14","text":"kodwa nxa engakuthokozisi, umkhulule ayelapho athanda khona. Ungamthengisi kumbe umphathe njengesigqili, ngoba usumngcolisile.”"},{"book":"UDutheronomi","chapter":"21","verse":"15","text":"“Nxa indoda ilabafazi ababili, ithande omunye kodwa omunye ingamthandi, kuthi bobabili bayizalele amadodana kodwa izibulo libe yindodana yomfazi engamthandiyo,"},{"book":"UDutheronomi","chapter":"21","verse":"16","text":"nxa ehlela ukwabela amadodana akhe impahla yakhe, akumelanga emuke izibulo lakhe ilungelo lalo aliphe indodana yomfazi amthandayo esikhundleni sezibulo langempela, indodana yomfazi engamthandiyo."},{"book":"UDutheronomi","chapter":"21","verse":"17","text":"Kufanele itshengisele ukuthi indodana yomfazi ongathandwayo yilo izibulo ngokuyinika isabelo esiphindwe kabili sempahla yayo yonke. Indodana leyo iyisibonakaliso sakuqala samandla kayise. Ilungelo lobuzibulo ngelayo.”"},{"book":"UDutheronomi","chapter":"21","verse":"18","text":"“Nxa indoda ilendodana eyisiqholo njalo engumhlamuki engalaleli uyise lonina nxa beyikhuza,"},{"book":"UDutheronomi","chapter":"21","verse":"19","text":"uyise lonina bazayibamba bayise ebadaleni esangweni ledolobho lakibo."},{"book":"UDutheronomi","chapter":"21","verse":"20","text":"Kumele bafike ebadaleni balelodolobho bathi, ‘Indodana yethu le iyisiqholo njalo ingumhlamuki. Ayisilaleli. Iyisixhwali njalo iyisidakwa.’"},{"book":"UDutheronomi","chapter":"21","verse":"21","text":"Ngakho wonke amadoda akulelodolobho azayitshaya ngamatshe ize ife. Kufanele liqede bonke ububi phakathi kwenu. U-Israyeli wonke uzakuzwa lokhu esabe.”"},{"book":"UDutheronomi","chapter":"21","verse":"22","text":"“Nxa umuntu olecala elikhulu ebulawa kuthi isidumbu silengiswe esihlahleni,"},{"book":"UDutheronomi","chapter":"21","verse":"23","text":"lingaboyekela isidumbu sakhe silenga esihlahleni ubusuku bonke. Kangcwatshwe mhlalokho, ngoba umuntu olengiswa esihlahleni uqalekisiwe nguNkulunkulu. Lingangcolisi ilizwe uThixo uNkulunkulu wenu alinika lona njengelifa.”"}]}