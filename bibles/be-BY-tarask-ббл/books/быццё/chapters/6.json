{"data":[{"book":"БЫЦЦЁ","chapter":"6","verse":"1","text":"Калі людзі пачалі множыцца на зямлі і радзіліся ў іх дочкі,"},{"book":"БЫЦЦЁ","chapter":"6","verse":"2","text":"тады сыны Божыя ўбачылі дачок чалавечых, што яны прыгожыя, і бралі іх сабе за жонак, хто якую выбраў."},{"book":"БЫЦЦЁ","chapter":"6","verse":"3","text":"І сказаў Гасподзь Бог: ня вечна Духу Майму быць пагарджаным людзьмі, бо яны плоць; хай будуць дні іхнія сто дваццаць гадоў."},{"book":"БЫЦЦЁ","chapter":"6","verse":"4","text":"У той час былі на зямлі волаты, асабліва з таго часу, як сыны Божыя пачалі ўваходзіць да дачок людзкіх, яны пачалі нараджаць ім: гэта дужыя, спакон славутыя людзі."},{"book":"БЫЦЦЁ","chapter":"6","verse":"5","text":"І ўбачыў Гасподзь Бог, што вялікая разбэшчанасьць людзей на зямлі, і што ўсе думкі і помыслы сэрца іхняга былі ва ўсе часы ліхія;"},{"book":"БЫЦЦЁ","chapter":"6","verse":"6","text":"і пашкадаваў Гасподзь, што стварыў чалавека на зямлі, і засмуціўся ў сэрцы Сваім."},{"book":"БЫЦЦЁ","chapter":"6","verse":"7","text":"І сказаў Гасподзь: вынішчу з улоньня зямлі людзей, якіх Я стварыў, ад чалавека да быдла, і гадаў і птушак нябесных вынішчу; бо Я пашкадаваў, што стварыў іх."},{"book":"БЫЦЦЁ","chapter":"6","verse":"8","text":"А Ной здабыў мілату прад вачыма Госпада Бога."},{"book":"БЫЦЦЁ","chapter":"6","verse":"9","text":"Вось жыцьцё Ноевае: Ной быў чалавек праведны і беззаганны ў родзе сваім; Ной хадзіў прад Богам."},{"book":"БЫЦЦЁ","chapter":"6","verse":"10","text":"Ной спарадзіў трох сыноў: Сіма, Хама і Яфэта."},{"book":"БЫЦЦЁ","chapter":"6","verse":"11","text":"Але зямля разбэсьцілася прад абліччам Божым і напоўнілася зямля злачынствамі."},{"book":"БЫЦЦЁ","chapter":"6","verse":"12","text":"І паглядзеў Гасподзь Бог на зямлю, і вось, яна разбэшчаная: бо ўсякая плоць скрывіла дарогу сваю на зямлі."},{"book":"БЫЦЦЁ","chapter":"6","verse":"13","text":"І сказаў Гасподзь Бог Ною: канец усякай плоці прыйшоў прад аблічча Маё, бо зямля напоўнілася ад іх зладзействамі; і вось, я вынішчу іх зь зямлі."},{"book":"БЫЦЦЁ","chapter":"6","verse":"14","text":"Зрабі сабе каўчэг з дрэва гофэр; адсекі зрабі ў каўчэзе і прасмалі яго смалою ўсярэдзіне і звонку."},{"book":"БЫЦЦЁ","chapter":"6","verse":"15","text":"І зрабі яго так: даўжыня каўчэга трыста локцяў; шырыня яго пяцьдзясят локцяў, а вышыня яго трыццаць локцяў."},{"book":"БЫЦЦЁ","chapter":"6","verse":"16","text":"І зрабі адтуліну ў каўчэзе, і ў локаць зьвядзі яе ўгары, і дзьверы ў каўчэг зрабі збоку яго; зладзь у ім ніжняе, другое і трэцяе жытло."},{"book":"БЫЦЦЁ","chapter":"6","verse":"17","text":"І вось, Я навяду на зямлю патоп водны, каб вынішчыць усякую плоць, у якой ёсьць дух жыцьця, пад нябёсамі: усё, што ёсьць на зямлі, пазбудзецца жыцьця."},{"book":"БЫЦЦЁ","chapter":"6","verse":"18","text":"Але з табою Я «станаўлю запавет Мой, і ўвойдзеш у каўчэг ты і сыны твае, і жонка твая і жонкі сыноў тваіх з табою."},{"book":"БЫЦЦЁ","chapter":"6","verse":"19","text":"Увядзі таксама ў каўчэг з усіх жывёл, і ад кожнае плоці па пары, каб яны засталіся з табою жывыя; мужчынскага полу і жаночага хай яны будуць."},{"book":"БЫЦЦЁ","chapter":"6","verse":"20","text":"З птушак паводле роду іхняга, і з быдла паводле роду іхняга, і з усіх паўзуноў зямных паводле роду іхняга, з усіх па пары ўвойдуць да цябе, каб засталіся жывыя."},{"book":"БЫЦЦЁ","chapter":"6","verse":"21","text":"А ты вазьмі сабе ўсякай ежы, якою кормяцца, і зьбяры да сябе; і будзе яна табе і ім ежаю."},{"book":"БЫЦЦЁ","chapter":"6","verse":"22","text":"І зрабіў Ной усё: як наказаў яму Гасподзь Бог, так ён і зрабіў."}]}