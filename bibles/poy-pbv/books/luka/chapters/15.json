{"data":[{"book":"Luka","chapter":"15","verse":"1","text":"Lishaka limu watoza kodi wavua pamuwera na wanavidoda wiziti kumpikinira Yesu,"},{"book":"Luka","chapter":"15","verse":"2","text":"Wamafalisayu na wafunda wa Malagaliru wanjiti kung'ong'a, mumoyu mwawu, walonga, “Muntu ayu kuwashemera wanavidoda na ata kuliya pamuwera na womberi!”"},{"book":"Luka","chapter":"15","verse":"3","text":"Su Yesu kawagambira mfanu agu,"},{"book":"Luka","chapter":"15","verse":"4","text":"“Yumu pakati penu pakawera na wakondolu miya na pagwerewa yumu kagamila, hagutendi ashi? Haguwaleki walii wakondolu malongu tisa na tisa kuntundu na kugenda kumsakula kondolu ulii yakagamiliti mpaka gumwoni."},{"book":"Luka","chapter":"15","verse":"5","text":"Pagumwona hagunemeleli nentu na hagumpapi mumakombi mwaku"},{"book":"Luka","chapter":"15","verse":"6","text":"na kuuya nayu ukaya. Shakapanu pagusoka ukaya, haguwashemi waganja waku na wapakwegera pamuwera na kuwagambira, ‘Nana shereku shereku nentu toziya numwona kondolu gwangu yakagamiliti. Su tunemeleli pamuwera!’"},{"book":"Luka","chapter":"15","verse":"7","text":"Ndo ntambu ira ayi, nukugambirani haiweri nemeru nentu kumpindi kwa yakatenda vidoda yumu pakaleka vidoda vyakatenditi kuliku wantu malongu tisa na tisa yawamfiriziya Mlungu, ndoweni yawalihola wahera vidoda vyakuleka."},{"book":"Luka","chapter":"15","verse":"8","text":"“Ama payiwera mdala yumu yakawera na magwala lilongu limu na ligwala limu paliyagamila, su hakatendi ashi? Hakawashi shikoloboyi, hakafyagili numba yakuwi na kusakula weri kila pahala mpaka kaliwoni."},{"book":"Luka","chapter":"15","verse":"9","text":"Handa pakayiwona kala, ndo hakawashemi waganja wakuwi na wapakwegera pamuwera na kuwagambira, ‘Nana nemeli nentu toziya mona mpiya yaiyagamiliti. Su tunemeleli pamuwera!’"},{"book":"Luka","chapter":"15","verse":"10","text":"Nankuwagambira nakaka ndo hera hangu, wantumintumi wa kumpindi kwa Mlungu hawanemeleri toziya ya muntu yumu yakatenda vidoda pakaleka vidoda vyakatenditi.”"},{"book":"Luka","chapter":"15","verse":"11","text":"Yesu kendereyiti kulonga, “Kwanaga muntu yumu yakaweriti na wana wawili wapalu."},{"book":"Luka","chapter":"15","verse":"12","text":"Muhasha kamgambiriti tati gwakuwi, ‘Tati gunupi vinu uhala wangu.’ Su muntu ulii kawagawira sawa wana wakuwi awili."},{"book":"Luka","chapter":"15","verse":"13","text":"Gapita ndiri mashaka gavuwa muhasha ulii kawuza uhala wakuwi woseri, shakapanu kawuka ukaya kagenda zakuwi na mpiya zakapatiti. Kagenditi isi ya kutali kweni aku su katumiyiti mpiya zilii vuluvulu."},{"book":"Luka","chapter":"15","verse":"14","text":"Kamaliriti kila shintu shakaweriti nashi. Su ilawira njala na kueneya muisi yoseri, na yomberi kaweriti kahera shintu."},{"book":"Luka","chapter":"15","verse":"15","text":"Su kagenditi kutenda lihengu kwa muntu yumu gwa isi ilii, mweni kamtuliti mulirambu lyakuwi kuwalolera wamtumbi."},{"book":"Luka","chapter":"15","verse":"16","text":"Kafiriti kuliya viboga vyawalekiti wamtumbi, toziya kwahera muntu yakamupiti shintu shakuliya."},{"book":"Luka","chapter":"15","verse":"17","text":"Upeleru kanjiti kulihola mumoyu na kutakula, ‘Wantumintumi wa tati gwangu waliya viboga mpaka waleka, pahala panu neni nankufuwa njala!"},{"book":"Luka","chapter":"15","verse":"18","text":"Hambuyi kwa tati gwangu na kulonga, Tati, ntenda vitendu vifaa ndiri kwa Mlungu na kwaku viraa."},{"book":"Luka","chapter":"15","verse":"19","text":"Neni nfaa ndiri kushemwa mwana gwaku, guntendi neni gambira yumu gwa wantumintumi waku.’"},{"book":"Luka","chapter":"15","verse":"20","text":"Su kanjiti mwanja kuwuya ukaya kwa tati gwakuwi.”"},{"book":"Luka","chapter":"15","verse":"21","text":"Mwana ulii kamgambira tati gwakuwi, ‘Tati, neni numkosera Mlungu na gwenga viraa. Nfaa ndiri kunshema namwana gwaku.’"},{"book":"Luka","chapter":"15","verse":"22","text":"Kumbiti tati gwakuwi kawashemiti wantumintumi wakuwi na kawagambira, ‘Kanongola! Mtoli nguwu ziherepa nentu mumvalisiyi na pete mvalisiyi mushyala na mumvalisiyi vilwatu mumagulu."},{"book":"Luka","chapter":"15","verse":"23","text":"Shakapanu mgendi mkamlikatuli ndama kaherepa tuliyi, na tunemeleli mumsambu!"},{"book":"Luka","chapter":"15","verse":"24","text":"Toziya mwana gwangu kahowiti, kumbiti vinu kazyuka, kaweriti kagamila, kumbiti leru kawoneka.’ Su wanjiti kuvina msambu."},{"book":"Luka","chapter":"15","verse":"25","text":"“Shipindi shilii mkulu gwakuwi kaweriti kankali keniwuyi kulirambu. Pakaweriti munjira pakwegera na ukaya kwakuwi kankuwuya, kapikaniriti zilaa shereku na ng'oma."},{"book":"Luka","chapter":"15","verse":"26","text":"Su kamshemiti yumu gwa wantumitumi na kamkosiya, ‘Kwana shishi pakaya panu?’"},{"book":"Luka","chapter":"15","verse":"27","text":"Ntumintumi ulii kamwankula, ‘Mlongu gwaku kawuya pakaya panu, su tati gwaku kamshinjira lindama likulukulu, toziya kamwona kankali mkomu.’"},{"book":"Luka","chapter":"15","verse":"28","text":"“Su muntemba mkulu ulii kakalariti nentu, kalemiti kwingira mnumba, su tati gwakuwi kalawiti kunja na kamgambira kingiri."},{"book":"Luka","chapter":"15","verse":"29","text":"Kumbiti yomberi kamwankula tati gwakuwi, ‘Guloli, mivinja yoseri ayi nukutendera lihengu gambira ntumintumi, na ng'enda ndiri shinyumi na lilagaliru lyaku. Gunupa shishi neni? Pota na kunupa mbuzi ntendi msambu pamuwera na waganja wangu!"},{"book":"Luka","chapter":"15","verse":"30","text":"Kumbiti leru kiza mwana gwaku ayu yakatumiyiti ulunda waku woseri pamuwera na wandiyandiya, na pakawuyiti pakaya panu, gwenga gumshinjira ula ndama likulukulu!’"},{"book":"Luka","chapter":"15","verse":"31","text":"Tati gwakuwi kamwankula, ‘Mwana gwangu, gwenga gulikala pahala panu na neni mashaka goseri, vinu vintu vyoseri vyanwera navyi ndo vya gwenga."},{"book":"Luka","chapter":"15","verse":"32","text":"Kumbiti tufiruwa tuvini msambu na kunemelera, toziya mlongu gwaku kahowiti, kumbiti vinu kazyuka, kaweriti kagamila, kumbiti vinu kawoneka.’ ”"}]}