{"data":[{"book":"Apostolok","chapter":"10","verse":"1","text":"Volt pedig Cézáreában egy Kornéliusz nevű férfi, százados, az úgynevezett itáliai seregből."},{"book":"Apostolok","chapter":"10","verse":"2","text":"Jámbor és istenfélő volt egész házanépével együtt, sok alamizsnát osztogatott a népnek, és szüntelen könyörgött Istenhez."},{"book":"Apostolok","chapter":"10","verse":"3","text":"Látomásban világosan látta, a napnak kilencedik órája körül, hogy az Istennek angyala bement hozzá, és ezt mondta néki: „Kornéliusz!“"},{"book":"Apostolok","chapter":"10","verse":"4","text":"Ő pedig szemeit reá függesztette, és megrémülve mondta: „Mi az, Uram?“"},{"book":"Apostolok","chapter":"10","verse":"5","text":"Most azért küldj Joppéba embereket, és hivasd magadhoz Simont, akit Péternek neveznek."},{"book":"Apostolok","chapter":"10","verse":"6","text":"Ő egy Simon nevű tímárnál van megszállva, akinek háza a tenger mellett van. Ő megmondja neked, mit kell cselekedned.“"},{"book":"Apostolok","chapter":"10","verse":"7","text":"Amint pedig elment az angyal, aki Kornéliusszal beszélt, szólított a szolgái közül kettőt, és egy kegyes vitézt azok közül, akik rendelkezésére álltak."},{"book":"Apostolok","chapter":"10","verse":"8","text":"Elmondott nekik mindent, és elküldte őket Joppéba."},{"book":"Apostolok","chapter":"10","verse":"9","text":"Másnap pedig, miközben ők az úton mentek, és a városhoz közeledtek, felment Péter a háznak felső részére imádkozni hat óra tájban."},{"book":"Apostolok","chapter":"10","verse":"10","text":"Azonban megéhezett, és enni akart. Amíg pedig azok ételt készítettek, elragadtatás szállt reá,"},{"book":"Apostolok","chapter":"10","verse":"11","text":"és látta, hogy az ég megnyílt, és leszállt hozzá valami edény, mint egy nagy lepedő, négy sarkánál fogva felkötve és leeresztve a földre."},{"book":"Apostolok","chapter":"10","verse":"12","text":"Mindenféle földi négylábú állat volt benne, vadak, csúszómászó állatok és égi madarak."},{"book":"Apostolok","chapter":"10","verse":"13","text":"És szózat szólt hozzá: „Kelj fel Péter, öld és egyél!“"},{"book":"Apostolok","chapter":"10","verse":"14","text":"Péter pedig ezt mondta: „Semmiképpen sem, Uram, mert sohasem ettem semmi közönségest, vagy tisztátalant.“"},{"book":"Apostolok","chapter":"10","verse":"15","text":"Ismét szózat szólt hozzá, másodszor is: „Amiket az Isten megtisztított, te ne mondd tisztátalanoknak.“"},{"book":"Apostolok","chapter":"10","verse":"16","text":"Ez pedig három ízben történt, és ismét felvitetett az edény az égbe."},{"book":"Apostolok","chapter":"10","verse":"17","text":"Amint pedig Péter magában tűnődött, hogy mi lehet az a látomás, amelyet látott, íme, azok a férfiak, akiket Kornéliusz küldött, kérdezősködtek Simon háza után, odaérkeztek a kapuhoz,"},{"book":"Apostolok","chapter":"10","verse":"18","text":"bekiáltottak, és megkérdezték, vajon Simon, akit Péternek neveznek, ott van-e szálláson?"},{"book":"Apostolok","chapter":"10","verse":"19","text":"És amíg Péter a látomás felől gondolkodott, ezt mondta neki a Lélek: „Íme három férfiú keres téged:"},{"book":"Apostolok","chapter":"10","verse":"20","text":"nosza kelj fel, eredj le, és minden kételkedés nélkül menj el velük, mert én küldtem őket.“"},{"book":"Apostolok","chapter":"10","verse":"21","text":"Lement tehát Péter a férfiakhoz, akiket Kornéliusz küldött hozzá, és ezt mondta: „Íme, én vagyok, akit kerestek. Mi az, amiért jöttetek?“"},{"book":"Apostolok","chapter":"10","verse":"22","text":"Ők pedig ezt mondták: „Kornéliusz századost, aki igaz és istenfélő férfiú, aki mellett a zsidók egész népe jó bizonyságot tesz, szent angyal megintette, hogy hívasson téged házához, és halljon tőled bizonyos dolgokról.“"},{"book":"Apostolok","chapter":"10","verse":"23","text":"Erre behívta őket, és szállására fogadta."},{"book":"Apostolok","chapter":"10","verse":"24","text":"Másnap eljutottak Cézáreába. Kornéliusz pedig várta őket, összegyűjtötte rokonait és jó barátait."},{"book":"Apostolok","chapter":"10","verse":"25","text":"Amint Péter bement, Kornéliusz elébe ment, lábaihoz borult, és imádni akarta."},{"book":"Apostolok","chapter":"10","verse":"26","text":"Péter azonban felemelte, s ezt mondta: „Kelj fel, én magam is ember vagyok!“"},{"book":"Apostolok","chapter":"10","verse":"27","text":"És beszélgetve, bement vele, és sokakat talált ott összegyűlve."},{"book":"Apostolok","chapter":"10","verse":"28","text":"És ezt mondta nekik: „Ti tudjátok, hogy tilos zsidó embernek más nemzetbelivel barátkozni, vagy hozzámenni. De nékem az Isten megmutatta, hogy senkit se mondjak közönséges, vagy tisztátalan embernek."},{"book":"Apostolok","chapter":"10","verse":"29","text":"Ezért ellenkezés nélkül el is jöttem, miután meghívtak. Azt kérdezem tehát, mi okból hivattatok engem?“"},{"book":"Apostolok","chapter":"10","verse":"30","text":"Kornéliusz ekkor ezt mondta: „Négy napja ebben az órában, kilenc órakor böjtöltem, és imádkoztam a házamban, és íme, egy férfiú állt meg előttem fényes ruhában,"},{"book":"Apostolok","chapter":"10","verse":"31","text":"és ezt mondta: Kornéliusz, a te imádságod meghallgatásra talált, és a te alamizsnáidra emlékezett az Isten."},{"book":"Apostolok","chapter":"10","verse":"32","text":"Küldj el azért Joppéba, és hívasd magadhoz Simont, akit Péternek neveznek. Ő Simon tímár házában van szálláson a tenger mellett, s miután eljön, szólni fog neked."},{"book":"Apostolok","chapter":"10","verse":"33","text":"Ezért azonnal elküldtem hozzád, és te jól tetted, hogy eljöttél. Most azért mi mindnyájan az Isten előtt állunk, hogy meghallgassuk mindazokat, amiket Isten neked parancsolt.“"},{"book":"Apostolok","chapter":"10","verse":"34","text":"Péter pedig megnyitotta száját, és ezt mondta: „Bizony látom, hogy nem személyválogató az Isten,"},{"book":"Apostolok","chapter":"10","verse":"35","text":"hanem minden nemzetben kedves előtte, aki őt féli, és igazságot cselekszik."},{"book":"Apostolok","chapter":"10","verse":"36","text":"Ezt az igét, küldte Izrael fiainak, békességet hirdetve a Jézus Krisztus által. Ő a mindenség Ura!"},{"book":"Apostolok","chapter":"10","verse":"37","text":"Ti ismeritek azt a dolgot, mely az egész Júdeában történt, Galileától kezdve, azután a keresztség után, melyet János prédikált,"},{"book":"Apostolok","chapter":"10","verse":"38","text":"a Názáreti Jézust, hogyan kente fel őt az Isten Szentlélekkel és hatalommal, aki szertejárt jót téve, és meggyógyítva mindenkit, akik az ördög hatalma alatt voltak, mert az Isten volt ő vele."},{"book":"Apostolok","chapter":"10","verse":"39","text":"És mi vagyunk bizonyságai mindazoknak, amiket mind a zsidók tartományában, mind Jeruzsálemben cselekedett. Őt azonban megölték, keresztfára feszítve,"},{"book":"Apostolok","chapter":"10","verse":"40","text":"de az Isten feltámasztotta harmadnapon, és megadta neki, hogy nyilvánosan megjelenjen;"},{"book":"Apostolok","chapter":"10","verse":"41","text":"de nem az egész népnek, hanem az Istentől eleve választott tanúknak: nekünk, akik együtt ettünk, és együtt ittunk vele, miután feltámadott halottaiból."},{"book":"Apostolok","chapter":"10","verse":"42","text":"És megparancsolta nekünk, hogy hirdessük a népnek, és tegyünk bizonyságot, hogy ő az Istentől rendelt bírája élőknek és holtaknak."},{"book":"Apostolok","chapter":"10","verse":"43","text":"Róla tesznek bizonyságot a próféták mind, hogy az ő neve által bűneinek bocsánatát veszi mindenki, aki hisz ő benne.“"},{"book":"Apostolok","chapter":"10","verse":"44","text":"Mikor még ezeket az igéket mondta Péter, leszállt a Szentlélek mindazokra, akik hallgatták e beszédet."},{"book":"Apostolok","chapter":"10","verse":"45","text":"Elálmélkodtak a zsidóságból való hívek, mindazok, akik Péterrel együtt mentek, hogy a pogányokra is kitöltetett a Szentlélek ajándéka."},{"book":"Apostolok","chapter":"10","verse":"46","text":"Mert hallották, hogy ők nyelveken szólnak, és magasztalják az Istent."},{"book":"Apostolok","chapter":"10","verse":"47","text":"„Vajon megtagadhatja-e valaki a vizet ezektől, hogy megkeresztelkedjenek, akik ugyanúgy vették a Szentlelket, mint mi is?“"},{"book":"Apostolok","chapter":"10","verse":"48","text":"És megparancsolta, hogy keresztelkedjenek meg az Úrnak nevében. Akkor kérték őt, hogy maradjon náluk néhány napig."}]}