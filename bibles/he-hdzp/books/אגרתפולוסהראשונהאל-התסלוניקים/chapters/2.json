{"data":[{"book":"אגרת פולוס הראשונה אל-התסלוניקים","chapter":"2","verse":"1","text":"אחים יקרים, הלא יודעים אתם שביקורנו אצלכם היה מאוד פורה."},{"book":"אגרת פולוס הראשונה אל-התסלוניקים","chapter":"2","verse":"2","text":"למרות העינויים והחרפה שסבלנו בפיליפי, נתן לנו אלוהים אומץ לבוא ולבשר גם לכם את הבשורה על־אף אויבינו הרבים."},{"book":"אגרת פולוס הראשונה אל-התסלוניקים","chapter":"2","verse":"3","text":"מכאן יכולים אתם לראות שאיננו מדברים אליכם מתוך טעות, ושמניעינו טהורים וטובים."},{"book":"אגרת פולוס הראשונה אל-התסלוניקים","chapter":"2","verse":"4","text":"אנו שליחי אלוהים והוא סומך עלינו שנאמר את האמת בלבד. איננו משתדלים למצוא־חן בעיני בני־אדם, אלא בעיני אלוהים שחוקר ובוחן את לבנו."},{"book":"אגרת פולוס הראשונה אל-התסלוניקים","chapter":"2","verse":"5","text":"כידוע לכם, איש אינו יכול לומר שניסינו לקנות את לבכם בדברי חלקות במטרה לסחוט מכם כסף, ואלוהים יכול להעיד על כך."},{"book":"אגרת פולוס הראשונה אל-התסלוניקים","chapter":"2","verse":"6","text":"מעולם לא ביקשנו כבוד מבני־אדם – לא מכם ולא ממישהו אחר, אף כי בתוקף סמכותנו כשליחי המשיח זכאים אנו למעט כבוד מכם!"},{"book":"אגרת פולוס הראשונה אל-התסלוניקים","chapter":"2","verse":"7","text":"התנהגנו אתכם בעדינות וברכות, כמו אם שדואגת לילדיה."},{"book":"אגרת פולוס הראשונה אל-התסלוניקים","chapter":"2","verse":"8","text":"באהבתנו הרבה אליכם היינו מוכנים לתת לכם לא רק את בשורת אלוהים, אלא אף את חיינו."},{"book":"אגרת פולוס הראשונה אל-התסלוניקים","chapter":"2","verse":"9","text":"אחים יקרים, אתם ודאי זוכרים כמה קשה עבדנו בעת שבישרנו לכם את בשורת אלוהים. יומם ולילה עמלנו והזענו כדי להרוויח את לחמנו, כי לא רצינו שמישהו מכם ייאלץ לשאת בעול פרנסתנו."},{"book":"אגרת פולוס הראשונה אל-התסלוניקים","chapter":"2","verse":"10","text":"גם אלוהים וגם אתם עדים לכך שנהגנו עם כל אחד מכם ביושר, קדושה ואהבה."},{"book":"אגרת פולוס הראשונה אל-התסלוניקים","chapter":"2","verse":"11","text":"הזהרנו אתכם כאב שמזהיר את ילדיו – הזוכרים אתם? – התחננו לפניכם, עודדנו אתכם, ואף דרשנו מכם"},{"book":"אגרת פולוס הראשונה אל-התסלוניקים","chapter":"2","verse":"12","text":"לחיות את חייכם בצורה ראויה בעיני אלוהים שמזמין אתכם לחלק עמו את כבודו ומלכותו."},{"book":"אגרת פולוס הראשונה אל-התסלוניקים","chapter":"2","verse":"13","text":"אנו ממשיכים להודות לאלוהים על שלא התייחסתם לבשורה שהבאנו לכם כאילו המצאנו אותה בעצמנו, אלא האמנתם שאלה הם באמת דברי אלוהים חיים, ועל כן הם שינו את חייכם."},{"book":"אגרת פולוס הראשונה אל-התסלוניקים","chapter":"2","verse":"14","text":"ואז, אחים יקרים, החלו בני עמכם להציק לכם ולרדוף אתכם, כפי שקהילות האלוהים ביהודה נרדפו על־ידי בני־עמם היהודים."},{"book":"אגרת פולוס הראשונה אל-התסלוניקים","chapter":"2","verse":"15","text":"לאחר שהרגו את נביאיהם הרגו גם את האדון ישוע, ואף גירשו ורדפו אותנו. הם עושים את הרע בעיני האדם ובעיני אלוהים,"},{"book":"אגרת פולוס הראשונה אל-התסלוניקים","chapter":"2","verse":"16","text":"ואינם מניחים לנו לבשר לגויים, מחשש שאחדים מהם ייוושעו. כך מתרבים חטאיהם עד שלבסוף ישפוך עליהם אלוהים את זעמו."},{"book":"אגרת פולוס הראשונה אל-התסלוניקים","chapter":"2","verse":"17","text":"אחים יקרים, זמן קצר לאחר שנפרדנו מכם (בגופנו אך לא בנפשנו!) תקפו אותנו געגועים עזים אליכם,"},{"book":"אגרת פולוס הראשונה אל-התסלוניקים","chapter":"2","verse":"18","text":"ונכספנו לשוב ולראותכם. אני, פולוס, ניסיתי לשוב אליכם פעמים רבות, אך השטן מנע זאת מאיתנו."},{"book":"אגרת פולוס הראשונה אל-התסלוניקים","chapter":"2","verse":"19","text":"ככלות הכול אתם תקוותנו, שמחתנו וגאוותנו לנוכח אדוננו ישוע בבואו."},{"book":"אגרת פולוס הראשונה אל-התסלוניקים","chapter":"2","verse":"20","text":"שכן הינכם כבודנו ושמחתנו."}]}