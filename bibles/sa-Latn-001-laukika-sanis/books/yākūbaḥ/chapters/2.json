{"data":[{"book":"yākūbaḥ","chapter":"2","verse":"1","text":"hē mama bhrātaraḥ, yūyam asmākaṁ tējasvinaḥ prabhō ryīśukhrīṣṭasya dharmmaṁ mukhāpēkṣayā na dhārayata|"},{"book":"yākūbaḥ","chapter":"2","verse":"2","text":"yatō yuṣmākaṁ sabhāyāṁ svarṇāṅgurīyakayuktē bhrājiṣṇuparicchadē puruṣē praviṣṭē malinavastrē kasmiṁścid daridrē'pi praviṣṭē"},{"book":"yākūbaḥ","chapter":"2","verse":"3","text":"yūyaṁ yadi taṁ bhrājiṣṇuparicchadavasānaṁ janaṁ nirīkṣya vadēta bhavān atrōttamasthāna upaviśatviti kiñca taṁ daridraṁ yadi vadēta tvam amusmin sthānē tiṣṭha yadvātra mama pādapīṭha upaviśēti,"},{"book":"yākūbaḥ","chapter":"2","verse":"4","text":"tarhi manaḥsu viśēṣya yūyaṁ kiṁ kutarkaiḥ kuvicārakā na bhavatha?"},{"book":"yākūbaḥ","chapter":"2","verse":"5","text":"hē mama priyabhrātaraḥ, śr̥ṇuta, saṁsārē yē daridrāstān īśvarō viśvāsēna dhaninaḥ svaprēmakāribhyaśca pratiśrutasya rājyasyādhikāriṇaḥ karttuṁ kiṁ na varītavān? kintu daridrō yuṣmābhiravajñāyatē|"},{"book":"yākūbaḥ","chapter":"2","verse":"6","text":"dhanavanta ēva kiṁ yuṣmān nōpadravanti balācca vicārāsanānāṁ samīpaṁ na nayanti?"},{"book":"yākūbaḥ","chapter":"2","verse":"7","text":"yuṣmadupari parikīrttitaṁ paramaṁ nāma kiṁ tairēva na nindyatē?"},{"book":"yākūbaḥ","chapter":"2","verse":"8","text":"kiñca tvaṁ svasamīpavāsini svātmavat prīyasva, ētacchāstrīyavacanānusāratō yadi yūyaṁ rājakīyavyavasthāṁ pālayatha tarhi bhadraṁ kurutha|"},{"book":"yākūbaḥ","chapter":"2","verse":"9","text":"yadi ca mukhāpēkṣāṁ kurutha tarhi pāpam ācaratha vyavasthayā cājñālaṅghina iva dūṣyadhvē|"},{"book":"yākūbaḥ","chapter":"2","verse":"10","text":"yatō yaḥ kaścit kr̥tsnāṁ vyavasthāṁ pālayati sa yadyēkasmin vidhau skhalati tarhi sarvvēṣām aparādhī bhavati|"},{"book":"yākūbaḥ","chapter":"2","verse":"11","text":"yatō hētōstvaṁ paradārān mā gacchēti yaḥ kathitavān sa ēva narahatyāṁ mā kuryyā ityapi kathitavān tasmāt tvaṁ paradārān na gatvā yadi narahatyāṁ karōṣi tarhi vyavasthālaṅghī bhavasi|"},{"book":"yākūbaḥ","chapter":"2","verse":"12","text":"muktē rvyavasthātō yēṣāṁ vicārēṇa bhavitavyaṁ tādr̥śā lōkā iva yūyaṁ kathāṁ kathayata karmma kuruta ca|"},{"book":"yākūbaḥ","chapter":"2","verse":"13","text":"yō dayāṁ nācarati tasya vicārō nirddayēna kāriṣyatē, kintu dayā vicāram abhibhaviṣyati|"},{"book":"yākūbaḥ","chapter":"2","verse":"14","text":"hē mama bhrātaraḥ, mama pratyayō'stīti yaḥ kathayati tasya karmmāṇi yadi na vidyanta tarhi tēna kiṁ phalaṁ? tēna pratyayēna kiṁ tasya paritrāṇaṁ bhavituṁ śaknōti?"},{"book":"yākūbaḥ","chapter":"2","verse":"15","text":"kēṣucid bhrātr̥ṣu bhaginīṣu vā vasanahīnēṣu prātyahikāhārahīnēṣu ca satsu yuṣmākaṁ kō'pi tēbhyaḥ śarīrārthaṁ prayōjanīyāni dravyāṇi na datvā yadi tān vadēt,"},{"book":"yākūbaḥ","chapter":"2","verse":"16","text":"yūyaṁ sakuśalaṁ gatvōṣṇagātrā bhavata tr̥pyata cēti tarhyētēna kiṁ phalaṁ?"},{"book":"yākūbaḥ","chapter":"2","verse":"17","text":"tadvat pratyayō yadi karmmabhi ryuktō na bhavēt tarhyēkākitvāt mr̥ta ēvāstē|"},{"book":"yākūbaḥ","chapter":"2","verse":"18","text":"kiñca kaścid idaṁ vadiṣyati tava pratyayō vidyatē mama ca karmmāṇi vidyantē, tvaṁ karmmahīnaṁ svapratyayaṁ māṁ darśaya tarhyahamapi matkarmmabhyaḥ svapratyayaṁ tvāṁ darśayiṣyāmi|"},{"book":"yākūbaḥ","chapter":"2","verse":"19","text":"ēka īśvarō 'stīti tvaṁ pratyēṣi| bhadraṁ karōṣi| bhūtā api tat pratiyanti kampantē ca|"},{"book":"yākūbaḥ","chapter":"2","verse":"20","text":"kintu hē nirbbōdhamānava, karmmahīnaḥ pratyayō mr̥ta ēvāstyētad avagantuṁ kim icchasi?"},{"book":"yākūbaḥ","chapter":"2","verse":"21","text":"asmākaṁ pūrvvapuruṣō ya ibrāhīm svaputram ishākaṁ yajñavēdyām utsr̥ṣṭavān sa kiṁ karmmabhyō na sapuṇyīkr̥taḥ?"},{"book":"yākūbaḥ","chapter":"2","verse":"22","text":"pratyayē tasya karmmaṇāṁ sahakāriṇi jātē karmmabhiḥ pratyayaḥ siddhō 'bhavat tat kiṁ paśyasi?"},{"book":"yākūbaḥ","chapter":"2","verse":"23","text":"itthañcēdaṁ śāstrīyavacanaṁ saphalam abhavat, ibrāhīm paramēśvarē viśvasitavān tacca tasya puṇyāyāgaṇyata sa cēśvarasya mitra iti nāma labdhavān|"},{"book":"yākūbaḥ","chapter":"2","verse":"24","text":"paśyata mānavaḥ karmmabhyaḥ sapuṇyīkriyatē na caikākinā pratyayēna|"},{"book":"yākūbaḥ","chapter":"2","verse":"25","text":"tadvad yā rāhabnāmikā vārāṅganā cārān anugr̥hyāparēṇa mārgēṇa visasarja sāpi kiṁ karmmabhyō na sapuṇyīkr̥tā?"},{"book":"yākūbaḥ","chapter":"2","verse":"26","text":"ataēvātmahīnō dēhō yathā mr̥tō'sti tathaiva karmmahīnaḥ pratyayō'pi mr̥tō'sti|"}]}