{"data":[{"book":"Djela Apostolska","chapter":"28","verse":"1","text":"Kad smo dospjeli na sigurno, doznali smo da se otok zove Malta."},{"book":"Djela Apostolska","chapter":"28","verse":"2","text":"Njegovi su žitelji bili neobično ljubazni prema nama. Bilo je hladno i kišilo je pa su zapalili vatru i okupili nas oko nje da se ugrijemo."},{"book":"Djela Apostolska","chapter":"28","verse":"3","text":"Pavao nakupi naramak granja i baci ga na vatru, ali zbog vrućine iz njega iziđe zmija i uhvati mu se za ruku."},{"book":"Djela Apostolska","chapter":"28","verse":"4","text":"Kad su žitelji otoka vidjeli da mu ta životinja visi na ruci, rekli su: “Taj je čovjek zacijelo ubojica. Umaknuo je moru, ali Pravda mu ne dopušta živjeti.”"},{"book":"Djela Apostolska","chapter":"28","verse":"5","text":"Ali on otrese zmiju u vatru, neozlijeđen."},{"book":"Djela Apostolska","chapter":"28","verse":"6","text":"Ljudi su čekali da otekne i da se sruši mrtav. Ali pošto su dugo čekali, a nije se dogodilo ništa, predomisle se i zaključe da je bog."},{"book":"Djela Apostolska","chapter":"28","verse":"7","text":"Nedaleko odande nalazilo se imanje poglavara tog otoka, Publija. On nas primi i tri nas je dana ljubazno gostio."},{"book":"Djela Apostolska","chapter":"28","verse":"8","text":"Publijeva su oca mučile vrućica i srdobolja pa je ležao. Pavao uđe k njemu, položi na njega ruke i pomoli se—i iscijeli ga."},{"book":"Djela Apostolska","chapter":"28","verse":"9","text":"Nakon toga dolazili su još mnogi bolesnici s otoka te su ozdravljali."},{"book":"Djela Apostolska","chapter":"28","verse":"10","text":"Iskazali su nam zato mnoge počasti, a kad smo odlazili, stavili su nam u lađu sve što nam je trebalo."},{"book":"Djela Apostolska","chapter":"28","verse":"11","text":"Tri mjeseca nakon brodoloma otplovili smo nekom aleksandrijskom lađom koja je prezimila na otoku. Na pramcu je imala kip Dioskura.28:11 Kip rimskih bogova—blizanaca Kastora i Poluksa."},{"book":"Djela Apostolska","chapter":"28","verse":"12","text":"Doplovili smo najprije u Sirakuzu28:12 Na Siciliji. i ondje ostali tri dana."},{"book":"Djela Apostolska","chapter":"28","verse":"13","text":"Odande smo, ploveći uz obalu, stigli u Regij.28:13 Na jugu Italije. Dan poslije počne puhati južnjak pa smo za dva dana stigli u Puteole."},{"book":"Djela Apostolska","chapter":"28","verse":"14","text":"Ondje smo naišli na braću koja su nas zamolila da ostanemo sedam dana. Tako smo stigli u Rim."},{"book":"Djela Apostolska","chapter":"28","verse":"15","text":"Kad su braća u Rimu čula da dolazimo, iziđu nam u susret do Apijeva trga28:15 Sedamdesetak kilometara udaljenog od Rima. i Triju gostionica. Kad ih je spazio, Pavao zahvali Bogu i ohrabri se."},{"book":"Djela Apostolska","chapter":"28","verse":"16","text":"Kad smo ušli u Rim, Pavlu dopuste da stanuje posebno, s vojnikom koji ga je čuvao."},{"book":"Djela Apostolska","chapter":"28","verse":"17","text":"Tri dana nakon što je došao Pavao sazove židovske uglednike te im reče: “Braćo, ništa nisam učinio protiv našega naroda ni protiv običaja naših predaka, ali ipak su me u Jeruzalemu uhitili i predali u ruke Rimljanima."},{"book":"Djela Apostolska","chapter":"28","verse":"18","text":"Rimljani su me nakon istrage htjeli pustiti jer su zaključili da ničim nisam zaslužio da umrem."},{"book":"Djela Apostolska","chapter":"28","verse":"19","text":"Židovi su se tome usprotivili pa sam se zato morao prizvati na cara—a ne zato što bih htio tužiti vlastiti narod."},{"book":"Djela Apostolska","chapter":"28","verse":"20","text":"Zato sam, eto, zamolio da vas vidim i da vam govorim: zbog Izraelove nade, Mesije.”"},{"book":"Djela Apostolska","chapter":"28","verse":"21","text":"“Mi nismo čuli ništa protiv tebe”, odgovore mu oni. “Niti smo dobili kakvo pismo iz Judeje, niti nam je tko od braće koja su došla ovamo što rekao."},{"book":"Djela Apostolska","chapter":"28","verse":"22","text":"Ali htjeli bismo čuti što ti misliš jer o toj kršćanskoj sljedbi znamo samo da joj se posvuda protive.”"},{"book":"Djela Apostolska","chapter":"28","verse":"23","text":"Dogovore se te jednog dana mnogi dođu u njegov stan. Govorio im je o Božjemu kraljevstvu i od jutra do večeri ih poučavao o Isusu iz Mojsijeva zakona i proročkih knjiga."},{"book":"Djela Apostolska","chapter":"28","verse":"24","text":"Neki su povjerovali, a neki nisu."},{"book":"Djela Apostolska","chapter":"28","verse":"25","text":"Kad su se tako u neslozi počeli razilaziti, Pavao ih isprati riječima: “Dobro je Sveti Duh rekao vašim precima po proroku Izaiji:"},{"book":"Djela Apostolska","chapter":"28","verse":"26","text":"‘Slušat ćete moje riječi,"},{"book":"Djela Apostolska","chapter":"28","verse":"27","text":"Jer srca su se ovoga naroda usalila,"},{"book":"Djela Apostolska","chapter":"28","verse":"28","text":"Hoću dakle da znate: Bog je svoje spasenje poslao poganima i oni će ga prihvatiti.”28:28 Većina rukopisa ne sadrži taj stih."},{"book":"Djela Apostolska","chapter":"28","verse":"30","text":"Sljedeće dvije godine Pavao je živio u unajmljenom stanu. Primao je sve koji su dolazili."},{"book":"Djela Apostolska","chapter":"28","verse":"31","text":"Hrabro je propovijedao o Božjemu kraljevstvu i otvoreno poučavao o Gospodinu Isusu Kristu. I nitko ga nije pokušavao spriječiti."}]}