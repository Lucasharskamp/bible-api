{"data":[{"book":"ЭЗДРЫ","chapter":"7","verse":"1","text":"Пасьля гэтых падзей, падчас валадараньня Артаксэркса, цара Персідскага, Эздра, сын Сэраі, сын Азарыі, сын Хэлкіі,"},{"book":"ЭЗДРЫ","chapter":"7","verse":"2","text":"сын Шалума, сын Садока, сын Ахітува,"},{"book":"ЭЗДРЫ","chapter":"7","verse":"3","text":"сын Амарыі, сын Азарыі, сын Мараёта,"},{"book":"ЭЗДРЫ","chapter":"7","verse":"4","text":"сын Захара, сын Узія, сын Букія,"},{"book":"ЭЗДРЫ","chapter":"7","verse":"5","text":"сын Авішуя, сын Фінээса, сын Элеазара, сын Аарона першасьвятара,"},{"book":"ЭЗДРЫ","chapter":"7","verse":"6","text":"гэты Эздра выйшаў з Вавілона. Ён быў кніжнік, які ведаў закон Майсееў, які даў Гасподзь Бог Ізраілеў. І даў яму цар усё паводле жаданьня ягонага, бо рука Госпада Бога ягонага была над ім."},{"book":"ЭЗДРЫ","chapter":"7","verse":"7","text":"Зь ім пайшлі ў Ерусалім і некаторыя сыны Ізраілевыя і сьвятары і лявіты, і сьпевакі і брамнікі і нэтынэі на сёмым годзе цара Артаксэркса"},{"book":"ЭЗДРЫ","chapter":"7","verse":"8","text":"І прыйшоў ён у Ерусалім у пяты месяц, - у сёмы год цара."},{"book":"ЭЗДРЫ","chapter":"7","verse":"9","text":"Бо ў першы дзень першага месяца быў пачатак выхаду з Вавілона, і ў першы дзень пятнаццатага месяца ён прыйшоў у Ерусалім, бо дабрадзейная рука Бога ягонага была над ім,"},{"book":"ЭЗДРЫ","chapter":"7","verse":"10","text":"бо Эздра прыхіліў сэрца сваё да таго, каб вывучаць закон Гасподні і выконваць яго, і вучыць у Ізраілі закону і праўдзе."},{"book":"ЭЗДРЫ","chapter":"7","verse":"11","text":"І вось зьмест пісьма, якое даў цар Артаксэркс Эздру сьвятару, кніжніку, які вучыў словам запаведзяў Госпада і законаў Яго ў Ізраілі:"},{"book":"ЭЗДРЫ","chapter":"7","verse":"12","text":"Артаксэркс, цар цароў, Эздру сьвятару, выкладчыку закона Бога нябеснага дасканаламу і іншае."},{"book":"ЭЗДРЫ","chapter":"7","verse":"13","text":"Мною дадзены загад, каб у царстве маім кожны з народу Ізраілевага і сьвятароў яго і лявітаў, хто жадае ісьці ў Ерусалім, ішоў з табою."},{"book":"ЭЗДРЫ","chapter":"7","verse":"14","text":"Як што ты пасылаешся ад цара і сямі радцаў ягоных, каб агледзець Юдэю і Ерусалім па Бога твайго законе, што ў тваёй руцэ,"},{"book":"ЭЗДРЫ","chapter":"7","verse":"15","text":"і каб даставіць срэбра і золата, якое цар і радцы ягоныя ахвяравалі Богу Ізраілеваму, жытло якога ў Ерусаліме,"},{"book":"ЭЗДРЫ","chapter":"7","verse":"16","text":"і ўсё срэбра і золата, якое ты зьбярэш ва ўсёй вобласьці Вавілонскай, разам з дабрахотнымі дарамі ад народу і сьвятароў, якія заахвяруюць яны на дом Бога свайго, што ў Ерусаліме;"},{"book":"ЭЗДРЫ","chapter":"7","verse":"17","text":"таму не адкладваючы купі на гэтыя грошы валоў, бараноў, і ягнят, і хлебных прынашэньняў да іх і выліваньняў для іх, і прынясі іх на ахвярнік дома Бога вашага ў Ерусаліме."},{"book":"ЭЗДРЫ","chapter":"7","verse":"18","text":"І што ты і браты твае за добрае мецьмеце зрабіць з астатняга срэбра і золата, тое па волі Бога вашага і рабеце."},{"book":"ЭЗДРЫ","chapter":"7","verse":"19","text":"І посуд, які дадзены табе дзеля службы ў доме Бога твайго, пастаў перад Богам Ерусалімскім."},{"book":"ЭЗДРЫ","chapter":"7","verse":"20","text":"І іншае патрэбнае для дома Бога твайго, што ты прызнаеш патрэбным, давай з дома царскіх скарбаў."},{"book":"ЭЗДРЫ","chapter":"7","verse":"21","text":"І ад мяне цара Артаксэркса робіцца загад усім скарбоўцам, якія за ракою: усё, чаго запатрабуе ад вас Эздра сьвятар, настаўнік закона Бога нябеснага, не адкладваючы давайце:"},{"book":"ЭЗДРЫ","chapter":"7","verse":"22","text":"срэбра да ста талантаў, і пшаніцы да ста кораў, і віна да ста батаў, і да ста ж батаў алею, а солі не абмяжоўваючы."},{"book":"ЭЗДРЫ","chapter":"7","verse":"23","text":"Усё, што загадана Богам нябесным, павінна рабіцца рупліва для дома Бога нябеснага, каб ня было гневу Яго на царства, цара і сыноў ягоных."},{"book":"ЭЗДРЫ","chapter":"7","verse":"24","text":"І даём вам знак, каб ні на кога зь сьвятароў альбо лявітаў, сьпевакоў, брамнікаў нэтынэяў і служак пры гэтым доме Божым, не накладваць ні падатку, ні налогу, ні мыты."},{"book":"ЭЗДРЫ","chapter":"7","verse":"25","text":"А ты, Эздра, па мудрасьці Бога твайго, якая ў руцэ тваёй, пастаў кіроўцаў і судзьдзяў, каб яны судзілі ўвесь народ за ракою, - усіх знаўцаў законаў Бога твайго, а хто ня ведае, тых вучэце."},{"book":"ЭЗДРЫ","chapter":"7","verse":"26","text":"А хто ня будзе выконваць закона Бога твайго і закона цара, над тым не адкладваючы хай чыняць суд, ці тое на сьмерць, ці тое на выгнаньне альбо на грашовую даніну, альбо на ўвязьненьне ў цямніцу."},{"book":"ЭЗДРЫ","chapter":"7","verse":"27","text":"Дабраславёны Гасподзь Бог бацькоў нашых, Які ўклаў у сэрца цара - упрыгожыць дом Гасподні, які ў Ерусаліме,"},{"book":"ЭЗДРЫ","chapter":"7","verse":"28","text":"і схіліў мяне на міласьць цара і радцаў ягоных, і ўсіх магутных князёў цара! І я падбадзёрыўся, бо рука Госпада Бога майго была над мною, і сабраў я ўзначальнікаў Ізраіля, каб яны пайшлі са мною."}]}