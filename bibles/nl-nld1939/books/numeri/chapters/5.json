{"data":[{"book":"Numeri","chapter":"5","verse":"1","text":"Jahweh sprak tot Moses:"},{"book":"Numeri","chapter":"5","verse":"2","text":"Beveel de Israëlieten, dat zij alle melaatsen, allen die aan vloeiing lijden, en allen, die zich aan een lijk verontreinigd hebben, uit het kamp verwijderen."},{"book":"Numeri","chapter":"5","verse":"3","text":"Zowel mannen als vrouwen moet ge buiten het kamp sturen, opdat ze hun kamp, waar Ik te midden van hen woon, niet verontreinigen."},{"book":"Numeri","chapter":"5","verse":"4","text":"De Israëlieten deden het, en zonden ze buiten het kamp; zoals Jahweh het Moses bevolen had, voerden de Israëlieten het uit."},{"book":"Numeri","chapter":"5","verse":"5","text":"Jahweh sprak tot Moses:"},{"book":"Numeri","chapter":"5","verse":"6","text":"Zeg aan de Israëlieten: Wanneer een man of vrouw een zonde tegen den evenmens begaat, waardoor hij zich aan Jahweh vergrijpt en schuld op zich laadt,"},{"book":"Numeri","chapter":"5","verse":"7","text":"dan moeten zij de zonde, die ze hebben begaan, bekennen, de volle waarde van het ontvreemde vergoeden, het vijfde gedeelte er aan toevoegen, en het teruggeven aan wien het ontvreemd werd."},{"book":"Numeri","chapter":"5","verse":"8","text":"Wanneer die man geen losser heeft, aan wien het ontvreemde kan worden teruggegeven, dan moet het ontvreemde aan Jahweh worden vergoed, en met den ram der verzoening aan den priester worden gegeven, die verzoening voor hem verkrijgt."},{"book":"Numeri","chapter":"5","verse":"9","text":"Bovendien zullen alle heilige cijnzen, die de Israëlieten aan Jahweh brengen, den priester behoren."},{"book":"Numeri","chapter":"5","verse":"10","text":"Ook de gewijde zaken, die iemand aan den priester geeft, zullen voor dezen zijn."},{"book":"Numeri","chapter":"5","verse":"11","text":"Jahweh sprak tot Moses:"},{"book":"Numeri","chapter":"5","verse":"12","text":"Beveel de Israëlieten, en zeg hun: Wanneer een vrouw zich heeft misdragen en aan haar man ontrouw is geweest,"},{"book":"Numeri","chapter":"5","verse":"13","text":"doordat een andere man gemeenschap met haar heeft gehad, maar het voor haar man verborgen is gebleven, daar zij zich in het geheim heeft bezoedeld, en er ook geen getuige tegen haar opstaat, daar zij niet op heterdaad is betrapt;"},{"book":"Numeri","chapter":"5","verse":"14","text":"of wanneer de man jaloers wordt, zodat hij zijn vrouw gaat verdenken, die zich inderdaad heeft bezoedeld: of wanneer hij jaloers wordt, zodat hij zijn vrouw gaat verdenken, ofschoon zij zich niet heeft bezoedeld:"},{"book":"Numeri","chapter":"5","verse":"15","text":"dan moet die man zijn vrouw voor den priester leiden. Hij moet voor haar een tiende efa gerst als haar offergave brengen, maar er geen olie over uitgieten en er geen wierook aan toe voegen; want het is een spijsoffer der jaloersheid, een herinneringsoffer, dat zonde doet gedenken."},{"book":"Numeri","chapter":"5","verse":"16","text":"De priester moet haar naar voren doen komen, om haar voor het aanschijn van Jahweh te plaatsen."},{"book":"Numeri","chapter":"5","verse":"17","text":"Dan moet de priester heilig water in een aarden vat nemen, wat stof van de vloer van de tabernakel rapen, en dat in het water doen."},{"book":"Numeri","chapter":"5","verse":"18","text":"Vervolgens moet de priester de vrouw voor het aanschijn van Jahweh plaatsen, haar hoofdhaar losmaken en het spijsoffer ter herinnering in haar handen leggen: het is een spijsoffer van ijverzucht. En terwijl de priester het bittere vloekwater in de hand houdt,"},{"book":"Numeri","chapter":"5","verse":"19","text":"zal hij de vrouw bezweren en tot haar zeggen: Zo geen man gemeenschap met u heeft gehad, zo ge u niet misdragen en bezoedeld hebt, sinds ge uw man behoort, zult ge door dit bittere vloekwater niet worden gedeerd!"},{"book":"Numeri","chapter":"5","verse":"20","text":"Maar wanneer ge u misdragen en bezoedeld hebt, sinds ge uw man behoort, doordat een andere man dan de uwe gemeenschap met u heeft gehad,"},{"book":"Numeri","chapter":"5","verse":"21","text":"—nu zal de priester over de vrouw de vervloeking uitspreken en tot de vrouw zeggen—”dan zal Jahweh u tot een vloek en een verwensing maken onder uw volk, door uw heup te doen invallen en uw buik te doen zwellen."},{"book":"Numeri","chapter":"5","verse":"22","text":"Dit vloekwater zal in uw binnenste dringen, om uw buik te doen zwellen en uw heup te doen invallen!” En de vrouw moet antwoorden: Amen, Amen!"},{"book":"Numeri","chapter":"5","verse":"23","text":"Dan moet de priester deze vervloekingen op een blad schrijven, ze in het bittere vloekwater uitwissen,"},{"book":"Numeri","chapter":"5","verse":"24","text":"om het die vrouw te laten drinken, zodat het bittere vloekwater in haar binnenste dringt."},{"book":"Numeri","chapter":"5","verse":"25","text":"Daarna moet de priester het spijsoffer van jaloersheid uit de hand van de vrouw nemen, het Jahweh als strekoffer aanbieden en naar het altaar brengen;"},{"book":"Numeri","chapter":"5","verse":"26","text":"dan moet de priester van het spijsoffer een handvol als reukoffer nemen, en op het altaar in rook doen opgaan. Tenslotte zal hij de vrouw het water laten drinken."},{"book":"Numeri","chapter":"5","verse":"27","text":"Heeft hij haar het water doen drinken, dan zal, zo zij zich bezoedeld heeft en haar man ontrouw is geweest, haar buik zwellen en haar heup invallen, zodra het bittere vloekwater in haar binnenste dringt, en die vrouw zal een vloek worden onder haar volk."},{"book":"Numeri","chapter":"5","verse":"28","text":"Maar zo die vrouw zich niet heeft bezoedeld, doch rein is, dan blijft ze ongedeerd, en wordt met kinderen gezegend."},{"book":"Numeri","chapter":"5","verse":"29","text":"Dit is dus de wet op de jaloersheid: Wanneer een vrouw zich heeft misdragen en bezoedeld, sinds ze aan haar man behoort,"},{"book":"Numeri","chapter":"5","verse":"30","text":"of wanneer een man jaloers wordt, en hij zijn vrouw gaat verdenken, dan zal hij zijn vrouw voor het aanschijn van Jahweh plaatsen, en de priester zal heel deze wet op haar toepassen."},{"book":"Numeri","chapter":"5","verse":"31","text":"De man zal dan vrij zijn van schuld, maar de vrouw zal haar schuld moeten boeten."}]}