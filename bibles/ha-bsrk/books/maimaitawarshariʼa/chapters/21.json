{"data":[{"book":"Maimaitawar Shariʼa","chapter":"21","verse":"1","text":"In aka sami an kashe mutum kwance a fili, a ƙasar da Ubangiji Allahnku yake ba ku ku mallaka, ba a kuma san wanda ya kashe shi ba,"},{"book":"Maimaitawar Shariʼa","chapter":"21","verse":"2","text":"sai dattawanku da alƙalanku su je su gwada nisan wurin da gawar take zuwa garuruwan da suke maƙwabtaka."},{"book":"Maimaitawar Shariʼa","chapter":"21","verse":"3","text":"Sai dattawan garin da suke kurkusa da gawar su ɗauki karsanar da ba a taɓa yin aiki da ita ba, ba a kuma taɓa sa mata karkiya ba,"},{"book":"Maimaitawar Shariʼa","chapter":"21","verse":"4","text":"a gangara da ita kwarin da ba a taɓa nome, ko shuki a ciki ba, inda kuma akwai rafi mai gudu, a can cikin kwarin za su karye wuyanta."},{"book":"Maimaitawar Shariʼa","chapter":"21","verse":"5","text":"Firistoci, ’ya’yan Lawi maza, za su fito, gama Ubangiji Allahnku ya zaɓe su su yi masa hidima, su kuma furta albarku a cikin sunan Ubangiji, za su kuma daidaita duk rigimar cin mutunci."},{"book":"Maimaitawar Shariʼa","chapter":"21","verse":"6","text":"Sa’an nan dukan dattawan garin da yake kurkusa da gawar za su wanke hannuwansu a bisa karsanan da aka karye wuyar a kwarin,"},{"book":"Maimaitawar Shariʼa","chapter":"21","verse":"7","text":"za su kuma furta, “Hannuwanmu ba su zub da wannan jini ba, idanunmu kuma ba su ga an yi haka ba."},{"book":"Maimaitawar Shariʼa","chapter":"21","verse":"8","text":"Karɓi wannan kafara saboda mutanenka Isra’ila, wanda ka fansar, ya Ubangiji, kada kuma ka ɗaura wa mutanenka alhakin jinin mutumin nan marar laifi.” Za a kuwa yi kafarar zub da jinin da aka yi."},{"book":"Maimaitawar Shariʼa","chapter":"21","verse":"9","text":"Ta haka za ku fid da laifin zub da jinin marar laifi daga cikinku, da yake kun yi abin da yake daidai a gaban Ubangiji."},{"book":"Maimaitawar Shariʼa","chapter":"21","verse":"10","text":"Sa’ad da kuka tafi yaƙi da abokan gābanku, sai Ubangiji Allahnku ya bashe su a hannuwanku kuka kuma kama su a matsayin bayi,"},{"book":"Maimaitawar Shariʼa","chapter":"21","verse":"11","text":"in ka ga wata kyakkyawar mace wadda ta ɗauki hankalinka a cikin bayin, za ka iya aure ta tă zama matarka."},{"book":"Maimaitawar Shariʼa","chapter":"21","verse":"12","text":"Ka kawo ta gidanka ka sa tă aske kanta, tă yanka kumbanta"},{"book":"Maimaitawar Shariʼa","chapter":"21","verse":"13","text":"tă kuma tuɓe tufafin da ta sa sa’ad da aka kama ta. Bayan ta zauna a gidanka ta kuma yi makokin mahaifinta da mahaifiyarta wata ɗaya cif, sai ka shiga wurinta ka zama mijinta, za tă kuwa zama matarka."},{"book":"Maimaitawar Shariʼa","chapter":"21","verse":"14","text":"In ba ka jin daɗinta, ka bar tă tafi inda take so. Ba za ka sayar da ita ko ka yi da ita kamar baiwa ba, da yake ka ƙasƙantar da ita."},{"book":"Maimaitawar Shariʼa","chapter":"21","verse":"15","text":"In mutum yana da mata biyu, yana kuwa ƙaunar ɗaya, ba ya kuma ƙaunar ɗayan, su biyun kuwa suka haifi masa ’ya’ya maza, sai ya zamana cewa ɗan farin ya kasance na wadda ba ya ƙauna,"},{"book":"Maimaitawar Shariʼa","chapter":"21","verse":"16","text":"to, a ranar da zai yi faɗa wane ne a cikin ’ya’yansa zai riƙe gādon da zai bar musu, kada yă sa ɗan matar da yake ƙauna yă zama kamar shi ne ɗan fari, a maimakon ɗan matar da ba ya ƙauna, wanda shi ne ɗan farin."},{"book":"Maimaitawar Shariʼa","chapter":"21","verse":"17","text":"Dole yă yarda cewa ɗan matar da ba ya ƙaunar ne ɗan fari, ta wurin ba shi rabo kashi biyu na dukan abin da yake da shi, gama shi ne mafarin ƙarfinsa, yana da hakkin ɗan fari."},{"book":"Maimaitawar Shariʼa","chapter":"21","verse":"18","text":"In mutum yana da gagararren ɗa mai tawaye, wanda ba ya biyayya ga mahaifinsa da mahaifiyarsa, ba ya kuma jin su sa’ad da suke horonsa,"},{"book":"Maimaitawar Shariʼa","chapter":"21","verse":"19","text":"mahaifinsa da mahaifiyarsa za su kama shi su kawo shi ga dattawa a ƙofar garinsu."},{"book":"Maimaitawar Shariʼa","chapter":"21","verse":"20","text":"Za su ce wa dattawan, “Wannan ɗanmu gagararre ne, mai tawaye. Ba ya mana biyayya. Mai zari ne, kuma mashayi.”"},{"book":"Maimaitawar Shariʼa","chapter":"21","verse":"21","text":"Sa’an nan dukan mazan garinsa za su jajjefe shi har yă mutu. Dole ku fid da mugu daga cikinku. Dukan Isra’ila kuwa za su ji wannan su kuma ji tsoro."},{"book":"Maimaitawar Shariʼa","chapter":"21","verse":"22","text":"In mutum ya yi laifin da ya isa kisa, aka kuwa rataye shi a itace,"},{"book":"Maimaitawar Shariʼa","chapter":"21","verse":"23","text":"kada ku bar jikinsa a kan itacen yă kwana. Ku tabbata kun binne shi a ranar, domin duk wanda aka rataye a kan itace la’ananne ne ga Allah. Kada ku ƙazantar da ƙasar da Ubangiji Allahnku yake ba ku gādo."}]}