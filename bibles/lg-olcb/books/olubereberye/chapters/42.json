{"data":[{"book":"Olubereberye","chapter":"42","verse":"1","text":"Yakobo bwe yategeera nga mu Misiri eriyo emmere, n’agamba batabani be nti, “Lwaki mutunula butunuzi?"},{"book":"Olubereberye","chapter":"42","verse":"2","text":"Mpulidde nti mu Misiri eriyo emmere, muserengete mutugulireyo emmere, tube balamu, tuleme okufa.”"},{"book":"Olubereberye","chapter":"42","verse":"3","text":"Awo baganda ba Yusufu ekkumi ne baserengeta e Misiri okugula emmere."},{"book":"Olubereberye","chapter":"42","verse":"4","text":"Kyokka Yakobo n’atasindika Benyamini, muto wa Yusufu wamu ne baganda be kubanga yatya nti akabi kayinza okumutuukako."},{"book":"Olubereberye","chapter":"42","verse":"5","text":"Bwe batyo batabani ba Isirayiri ne bajja mu Misiri wamu n’abalala abajja okugula emmere, kubanga ensi ya Kanani yali ejjudde enjala."},{"book":"Olubereberye","chapter":"42","verse":"6","text":"Mu kiseera ekyo Yusufu ye yali afuga Misiri; nga y’aguza abantu emmere. Awo baganda be ne bajja ne bamuvuunamira."},{"book":"Olubereberye","chapter":"42","verse":"7","text":"Yusufu n’abalaba n’abategeera, wabula n’abayisa nga b’atamanyi n’ayogera nabo n’obukambwe. N’ababuuza nti, “Muva wa?” Ne bamuddamu nti, “Tuva mu nsi ya Kanani, tuzze kugula mmere.”"},{"book":"Olubereberye","chapter":"42","verse":"8","text":"Bw’atyo Yusufu n’ategeera baganda be kyokka bo ne batamutegeera."},{"book":"Olubereberye","chapter":"42","verse":"9","text":"Awo Yusufu n’ajjukira ebirooto bye ku bo. N’abagamba nti, “Muli bakessi; muzze kuketta nsi yaffe mulabe bw’eri ennafu.”"},{"book":"Olubereberye","chapter":"42","verse":"10","text":"Ne bamuddamu nti, “Nedda mukama waffe; abaddu bo tuzze kugula mmere."},{"book":"Olubereberye","chapter":"42","verse":"11","text":"Ffenna tuli batabani ba musajja omu, tuli basajja ba mazima. Abaddu bo tetuli bakessi.”"},{"book":"Olubereberye","chapter":"42","verse":"12","text":"Ye n’abaddamu nti, “Nedda muzze kulaba obunafu bw’ensi yaffe bwe buli.”"},{"book":"Olubereberye","chapter":"42","verse":"13","text":"Ne bamuddamu nti, “Abaddu bo tuli kkumi na babiri, tuli baana ba muntu omu mu nsi ya Kanani, laba muto waffe n’olwa leero ali ne kitaffe, n’omulala yafa.”"},{"book":"Olubereberye","chapter":"42","verse":"14","text":"Naye Yusufu n’alumiriza nti, “Kiri nga bwe mbagambye, muli bakessi."},{"book":"Olubereberye","chapter":"42","verse":"15","text":"Nzija kubategeerera ku kino, ndayidde obulamu bwa Falaawo temujja kuva wano, okuggyako nga muto wammwe aleeteddwa wano."},{"book":"Olubereberye","chapter":"42","verse":"16","text":"Mutume omu ku mmwe, aleete muganda wammwe, mwe mubeere mu kkomera, ebigambo byammwe byetegerezebwe obanga ddala bye mwogedde bya mazima. Oba si ekyo ndayidde obulamu bwa Falaawo, muli bakessi.”"},{"book":"Olubereberye","chapter":"42","verse":"17","text":"Awo n’abateeka bonna mu kkomera okumala ennaku ssatu."},{"book":"Olubereberye","chapter":"42","verse":"18","text":"Ku lunaku olwokusatu Yusufu n’abagamba nti, “Mukole bwe muti okuwonya obulamu bwammwe, kubanga ntya Katonda;"},{"book":"Olubereberye","chapter":"42","verse":"19","text":"obanga ddala muli basajja b’amazima, omu ku baganda bammwe asigale ng’asibiddwa mu kkomera, abalala mugende mutwalire abantu bammwe emmere,"},{"book":"Olubereberye","chapter":"42","verse":"20","text":"mundeetere muto wammwe, olwo ebigambo byammwe bikakasibwe muleme okufa.” Awo ne bakola bwe batyo."},{"book":"Olubereberye","chapter":"42","verse":"21","text":"Awo ne bagambagana nti, “Ddala tuliko omusango gwa muganda waffe, kubanga twalaba nga mweraliikirivu, bwe yatwegayirira ne tutamuwuliriza; akabi kano kyekavudde katutuukako.”"},{"book":"Olubereberye","chapter":"42","verse":"22","text":"Lewubeeni kwe kubaddamu nti, “Nnabagamba muleme kukola kabi ku mulenzi, nga mmwe temumpuliriza; kale omusaayi gwe kyeguva gutuwalanwako.”"},{"book":"Olubereberye","chapter":"42","verse":"23","text":"Ne batamanya nti Yusufu ategedde bye boogedde, kubanga bayogeranga naye nga bayita mu mutaputa."},{"book":"Olubereberye","chapter":"42","verse":"24","text":"Awo Yusufu n’atunula ebbali n’akaaba, ate n’akyuka gye bali n’ayogera nabo. Awo n’atwala Simyoni n’amusiba nga balaba."},{"book":"Olubereberye","chapter":"42","verse":"25","text":"N’alagira bajjuze ensawo zaabwe eŋŋaano, era bazze ensimbi za buli omu mu nsawo ye, baweebwe n’entanda; ne bibakolerwa."},{"book":"Olubereberye","chapter":"42","verse":"26","text":"Awo ne batikka endogoyi zaabwe eŋŋaano ne bagenda."},{"book":"Olubereberye","chapter":"42","verse":"27","text":"Naye omu ku bo bwe yasumulula ensawo ye okuliisa endogoyi ye nga bali mu kifo mwe baasula, n’alaba ensimbi ze ku mumwa gw’ensawo;"},{"book":"Olubereberye","chapter":"42","verse":"28","text":"n’agamba baganda be nti, “Ensimbi zange baazinzirizza, ziizino mu kamwa k’ensawo yange!” Ekyo ne kibeeralikiriza, buli omu n’atandika okutya, nga bwe bagamba nti, “Kiki kino Katonda ky’atukoze!”"},{"book":"Olubereberye","chapter":"42","verse":"29","text":"Bwe baakomawo mu nsi ya Kanani eri Yakobo kitaabwe ne bamutegeeza byonna ebyababaako, nga bagamba nti,"},{"book":"Olubereberye","chapter":"42","verse":"30","text":"“Omusajja omufuzi w’ensi y’e Misiri yayogera naffe n’obukambwe era n’atuyisa nga abaali bagenze okuketta ensi ye."},{"book":"Olubereberye","chapter":"42","verse":"31","text":"Naye ne tumugamba nti, Tuli basajja b’amazima, tetuli bakessi,"},{"book":"Olubereberye","chapter":"42","verse":"32","text":"tuli abooluganda kumi na babiri, baana ba muntu omu, munnaffe yafa, ne muto waffe olwa leero ali ne kitaffe mu nsi ya Kanani."},{"book":"Olubereberye","chapter":"42","verse":"33","text":"“Awo omusajja oyo omufuzi w’ensi n’atugamba nti, ‘Ku kino kwennaategeerera nga muli beesigwa: muleke wano omu ku baganda bammwe, mutwale eŋŋaano olw’enjala eri mu maka gammwe."},{"book":"Olubereberye","chapter":"42","verse":"34","text":"Mundeetere muto wammwe, kwe nnaategeerera nga temuli bakessi, muli basajja b’amazima, olwo ne ndyoka mbawa muganda wammwe, mulyoke mugule emmere mu nsi eno.’ ”"},{"book":"Olubereberye","chapter":"42","verse":"35","text":"Bwe baatuuka eka, buli eyafukumulanga ensawo ye, laba ng’omuvumbo gw’ensimbi ze mweziri. Awo bo ne kitaabwe bwe baalaba emivumbo gy’ensimbi ne batya."},{"book":"Olubereberye","chapter":"42","verse":"36","text":"Yakobo kitaabwe n’abagamba nti, “Munzigyeko abaana bange: Yusufu taliiwo, ne Simyoni taliiwo ne kaakano mwagala muntwaleko Benyamini!”"},{"book":"Olubereberye","chapter":"42","verse":"37","text":"Awo Lewubeeni n’agamba kitaawe nti, “Ottanga batabani bange bombi, bwe sirikomyawo Benyamini gy’oli; mumpe, nange ndimukomyawo gy’oli.”"},{"book":"Olubereberye","chapter":"42","verse":"38","text":"Naye Yakobo n’agamba nti, “Mutabani wange tajja kuserengeta nammwe, kubanga muganda we yafa, era ye y’asigalawo yekka. Akabi bwe kalimutuukako mu lugendo lwe mugendako, muliserengesa envi zange emagombe nga nkyali munakuwavu.”"}]}