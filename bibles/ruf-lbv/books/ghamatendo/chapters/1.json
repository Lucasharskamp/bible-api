{"data":[{"book":"Ghamatendo","chapter":"1","verse":"1","text":"Kuna imkulu Teofili,"},{"book":"Ghamatendo","chapter":"1","verse":"2","text":"mbaka litsuwa lila hayasolighwe kughenda kulanga. Ichipindi ng'ana yasolighwe, tsakaweng'a malaghitso kwa uwetso wa Ghumuhe Mwenzeluka iwatumighwa wala iyawasaghule."},{"book":"Ghamatendo","chapter":"1","verse":"3","text":"Matsuwa alubaini kulawa hafile, Yesu kawalawila mala nyingi na kwilangusa ghendo ka tsakakala mghima. Wamwona, naye kalonga nawo mbuli tse Undewa we Imulungu."},{"book":"Ghamatendo","chapter":"1","verse":"4","text":"Na litsuwa limwe, hayang'ali yakuja nawo kawalaghitsa pfino, “Mleke kulawa Yerusalemu, ila mwemwe mbete achila chayalongile Aba, iyo Ghumuhe yamnihulike nomlonga."},{"book":"Ghamatendo","chapter":"1","verse":"5","text":"Yohane tsakabatitsa kwa ghamatsi, lekeni matsuwa chidogho ighakutsa, mtsobatitsighwa kwa Ghumuhe Mwenzeluka.”"},{"book":"Ghamatendo","chapter":"1","verse":"6","text":"Iwatumighwa hawetingane na Yesu, wamghutsa, “Imtwatsa, pfii matsuwa ghano kutsowoyitsila Waisiraeli Undewa?”"},{"book":"Ghamatendo","chapter":"1","verse":"7","text":"Yesu kawalongela, “Matsuwa na msimu pfamne uwetso wa Aba wangu, mwemwe ng'ambamighwa bae kumanya itsakuwa tsuwachi."},{"book":"Ghamatendo","chapter":"1","verse":"8","text":"Lekeni Ghumuhe Mwenzeluka hatsowahulumkila, mtsobokela ingupfu, namwe mtsakuwa iwakalangama wangu ako Yerusalemu, mne tsiisi tsa Yudeya na Samariya, na muisi mwose.”"},{"book":"Ghamatendo","chapter":"1","verse":"9","text":"Hayamalitse kulonga apfo kasolighwa kulanga, aku wose womlola, kuya liwingu limghubika nawo ng'awamwonile keli bae."},{"book":"Ghamatendo","chapter":"1","verse":"10","text":"Hawang'ali wotsodola tsinenge kulanga Yesu hang'ali yakuka, bahala iwanu weli iwapfalile maghwanda matselu wema habehi yawo,"},{"book":"Ghamatendo","chapter":"1","verse":"11","text":"walonga, “Mwemwe iwanu wa Galilaya! Ebali mwima hano mwolola kulanga? Yesu yuyuno, iyasolighwe kuna mwemwe kughenda kulanga, katsakuya keli ka pfipfo pfammwonile kakuka kulanga.”"},{"book":"Ghamatendo","chapter":"1","verse":"12","text":"Kuya iwatumighwa woya Yerusalemu kulawa mne Chidunda cha Mitseituni, utali wa chilomita ka imwe kulawa mkaye."},{"book":"Ghamatendo","chapter":"1","verse":"13","text":"Hawapfikile mkaye, wengila mne chiheleto cha kuchanya chawang'ali wokalagha. Nawo tsawakala Petiri, Yohane, Yakobu, Andereya, Filipi, Tomasi, Batalomeyo, Matei, Jakobu imwana we Alifayo, Simoni Mkanani na Yuda mwanaghe Jakobu."},{"book":"Ghamatendo","chapter":"1","verse":"14","text":"Awo wose tsawaghendelela kwitingana hamwe ukulomba, hamwe ne iwapinga wangi, na Mariya mai wake Yesu, na ndughu tsake Yesu."},{"book":"Ghamatendo","chapter":"1","verse":"15","text":"Litsuwa limwe mne matsuwa agho, Petiri kema haghati he iwanu iwetingane. Tsawakala iwanu miya imwe na ishilini."},{"book":"Ghamatendo","chapter":"1","verse":"16","text":"Petiri kalonga, “Ndughu tsangu, tsaibamighwa Ghamaandiko Mahenzeluka ghatimile. Ghumwande Ghumuhe Mwenzeluka tsakalonga kubitila Daudi, Daudi tsakatabili mbuli tsa Yuda, iyawalongotse iwanu wala iwamghoghile Yesu."},{"book":"Ghamatendo","chapter":"1","verse":"17","text":"Yuda tsakakala miyetu kwaapfila tsakasaghulighwa na Yesu tusang'ane naye.”"},{"book":"Ghamatendo","chapter":"1","verse":"18","text":"Yeye tsakaghula mghunda kwa sendi tsapatile kwa sang'ano yake ila ihile, kaghwa hamo, katulika na usapi wake wose ulawa kunze."},{"book":"Ghamatendo","chapter":"1","verse":"19","text":"Iwanu wose wa Yerusalemu tsawahulika mbuli atso, apfo mne chilugha chawo waghukema mghunda aghwo Akelidama, mana yake “Mghunda ghwe Idamu.”"},{"book":"Ghamatendo","chapter":"1","verse":"20","text":"Petiri kalonga, “Kwaapfila yandikighwa mne Tsaburi,"},{"book":"Ghamatendo","chapter":"1","verse":"21","text":"“Apfo yobamighwa kumsaghula imunu yumwe kulawa mne iwanu iwelongotse na twetwe matsuwa ghose Imtwatsa Yesu hayang'ali na twetwe,"},{"book":"Ghamatendo","chapter":"1","verse":"22","text":"kulawa Yohane hayang'ali yobatitsa mbaka litsuwa lila Yesu hayasolighwe kulawa kuna twetwe kughenda kulanga. Imunu ayo kobamighwa yawe mkalangama miyetu wa kutsilihuka kwa Yesu.”"},{"book":"Ghamatendo","chapter":"1","verse":"23","text":"Apfo wasaghula mataghwa meli, Yosefu iyakemighwe Barisaba, pfipfila tsakakemighwa Yusti, na wa keli Matiasi."},{"book":"Ghamatendo","chapter":"1","verse":"24","text":"Kuya walomba, “Imtwatsa, ghweghwe kwoimanya imimoyo ye iwanu wose. Lelo utulanguse, imunu yuhi yumsaghule mne iwanu wano weli"},{"book":"Ghamatendo","chapter":"1","verse":"25","text":"ili asole isang'ano ye utumighwa yailekile Yuda na kughenda hanu hake imwenyegho.”"},{"book":"Ghamatendo","chapter":"1","verse":"26","text":"Kuya watowa simbi, na simbi imghwila Matiasi, naye kongetsighwa mne iwatumighwa wala kumi na yumwe."}]}