{"data":[{"book":"كْنتِ تِقٍ","chapter":"19","verse":"1","text":"عَلَتَلَ نَشَ عَ مَسٍن مُنسَ نُن هَرُنَ بّ،"},{"book":"كْنتِ تِقٍ","chapter":"19","verse":"2","text":"«عَلَ شَ سّرِيّ نَن يَ. عِسِرَيِلَكَيٍ شَ قَ نِنفٍ فِنّ فبٍيلِ رَ، نَشَن مُ مَبّنشِ، لَنيُرُ مُ نَ نَشَن مَ، عَ نُن نَشَن مُ سَرِ بّندُنشِ سِندٍن."},{"book":"كْنتِ تِقٍ","chapter":"19","verse":"3","text":"عِ شَ نَ سٌ عٍلٍيَسَرِ سّرّشّدُبّ يِ رَ، عَ كْن قَ رَشَبَ عَ يَ شْرِ يٌنكِندٍ قَرِ مَ."},{"book":"كْنتِ تِقٍ","chapter":"19","verse":"4","text":"عٍلٍيَسَرِ شَ عَ وُلِ ندٍ كَسَن عَ بّلّشّسٌلٍ رَ هْرْ مْلِنفِرَ سٌدٍ مَبِرِ سَنمَيَ سٌلٌقٍرٍ."},{"book":"كْنتِ تِقٍ","chapter":"19","verse":"5","text":"عٍ شَ نَ نِنفٍ فُندِ بِرِن فَن عَ يَ شْرِ، عَ كِرِ، عَ سُبٍ، عَ وُلِ، نُن عَ حَحّ."},{"book":"كْنتِ تِقٍ","chapter":"19","verse":"6","text":"نَ نِنفٍ نَ فَنقٍ تّمُي نَشّ، سّرّشّدُبّ شَ سّدِرِ وُرِ ندٍ، هِسٌثِ، نُن فّسّ فبٍيلِ وٌلِ تّ شْورَ.»"},{"book":"كْنتِ تِقٍ","chapter":"19","verse":"7","text":"«نَ دَنفِ شَنبِ، سّرّشّدُبّ شَ عَ قَتٍ نُن عَ شَ سٌسٍيٍ مَشَ، عَ قَ سٌ يٌنكِن يِرٍ، كْنْ عَ مُ سّنِيّنشِ هَن نُنمَرٍ."},{"book":"كْنتِ تِقٍ","chapter":"19","verse":"8","text":"نَشَن بَرَ نِنفٍ فَن، نَ قَن شَ عَ قَتٍ نُن عَ شَ سٌسٍيٍ مَشَ، كْنْ عَ مُ سّنِيّنشِ هَن نُنمَرٍ."},{"book":"كْنتِ تِقٍ","chapter":"19","verse":"9","text":"مِشِ سّنِيّنشِ ندٍ شَ نَ نِنفٍ فَنشِ شُبٍ مَكْ، عَ سَ عٍ سَ يِرٍ سّنِيّنشِ يٌنكِندٍ قَرِ مَ. عَ رَفَتَمَ مّننِ نّ عِسِرَيِلَ حَمَ بّ عَلَكٌ عٍ شَ مَرَ سّنِيّن يّ يَءِلَن عَ رَ. يُنُبِ شَقَرِ سّرّشّ نَن عَ رَ."},{"book":"كْنتِ تِقٍ","chapter":"19","verse":"10","text":"نَشَن بَرَ نَ نِنفٍ فَنشِ شُبٍ مَكْ، نَ قَن شَ عَ قَتٍ نُن عَ شَ دُفِيٍ شَ، كْنْ عَ مُ سّنِيّنشِ هَن نُنمَرٍ. نَ سّرِيّ مُ كَنَمَ عَبَدَن عِسِرَيِلَكَيٍ نُن عٍ شْحّيٍ بّ.»"},{"book":"كْنتِ تِقٍ","chapter":"19","verse":"11","text":"«نَشَن نَ دِن مِشِ قَشَشِ رَ، نَ كَنيِ قِندِ مَ سّنِيّنتَرٍ نَن نَ شِ سٌلٌقٍرٍ بُن مَ."},{"book":"كْنتِ تِقٍ","chapter":"19","verse":"12","text":"عَ شَ عَ يّتّ رَ سّنِيّن يِ مَرَ سّنِيّن يٍ رَ عَ شِ سَشَن ندٍ نُن عَ شِ سٌلٌقٍرٍ ندٍ مَ. شَ عَ مُ عَ رَبَ نَ شِ سَشَن ندٍ نُن نَ شِ سٌلٌقٍرٍ ندٍ مَ، عَ مُ سّنِيّنمَ."},{"book":"كْنتِ تِقٍ","chapter":"19","verse":"13","text":"شَ نَشَن يٌ دِن مِشِ قَشَشِ قُرٍ رَ، عَ قَ لُ عَ مُ عَ يّتّ رَ سّنِيّن، نَ كَنيِ شَ سّنِيّنتَرٍحَ دَنفِمَ نّ عَلَتَلَ شَ هْرْ مْلِنفِرَ مَ. نَ كَنيِ شَ كٍرِ عِسِرَيِلَكَيٍ يَ مَ. مَرَ سّنِيّن يٍ تٌ مُ كَسَنشِ عَ مَ، عَ مُ سّنِيّنشِ.»"},{"book":"كْنتِ تِقٍ","chapter":"19","verse":"14","text":"«سّرِيّ نَن يَ؛ شَ مِشِ قَشَ كِرِ بَنشِ ندٍ كُي، مِشِ يٌ نَشَن نَ نَا، شَ نَ مُ عَ رَ عَ سٌمَ نَا، نَ كَنيِ قِندِ مَ مِشِ سّنِيّنتَرٍ نَن نَ شِ سٌلٌقٍرٍ بُن مَ."},{"book":"كْنتِ تِقٍ","chapter":"19","verse":"15","text":"سٍسَسٍ رَبِشِ بِرِن قِندِ مَ سٍ سّنِيّنتَرٍ رَ."},{"book":"كْنتِ تِقٍ","chapter":"19","verse":"16","text":"مِشِ نَشَن دِن مِشِ قَشَشِ رَ وُلَ عِ، نَشَن بَرَ قَشَ عَ حَاشِ رَ، شَ نَ مُ عَ قَشَ عَ يّتّ مَ، نَ كَنيِ قِندِ مَ سّنِيّنتَرٍ نَن نَ شِ سٌلٌقٍرٍ بُن مَ. نَشَن دِن مِشِ قَشَشِ شْرِيٍ رَ، شَ نَ مُ عَ فَبُرِ رَ، نَ قَن مُ سّنِيّنشِ شِ سٌلٌقٍرٍ بُن مَ.»"},{"book":"كْنتِ تِقٍ","chapter":"19","verse":"17","text":"«عَ لَنمَ نَ مِشِ مْولِ شَ سّنِيّن يٍ رَ، نَشَن مَسُنبُشِ نَ نِنفٍ فَنشِ شُبٍ رَ. نَ يٍ شَ تٌنفٌ دُلٌنيِ يِرٍ، شَ نَ مُ عَ رَ شُرٍ."},{"book":"كْنتِ تِقٍ","chapter":"19","verse":"18","text":"شّمّ سّنِيّنشِ ندٍ شَ هِسٌثِ وُرِ سَلٌنيِ تٌنفٌ، عَ عَ رَ سِن نَ يٍ شْورَ، عَ عَ كَسَن نَ كِرِ بَنشِ مَ، عَ كُي سٍ بِرِن مَ، نُن مِشِيٍ مَ نَشٍيٍ نُ نَ عَ كُي. عٍ مَن شَ نَ رَبَ مِشِ رَ نَشَن دِنشِ مِشِ قُرٍ رَ، نَشَن قَشَ عَ حَاشِ رَ، شَ نَ مُ عَ رَ نَشَن قَشَ عَ يّتّ مَ، عَ نُن مِشِ نَشَن دِنشِ مِشِ شْرِيٍ رَ، شَ نَ مُ فَبُرِ رَ."},{"book":"كْنتِ تِقٍ","chapter":"19","verse":"19","text":"مِشِ سّنِيّنشِ شَ نَ يٍ كَسَن مِشِ سّنِيّنتَرٍ مَ عَ شِ سَشَن ندٍ نُن عَ شِ سٌلٌقٍرٍ ندٍ. عَ نَ فّ نَ رَ، عَ شَ عَ يّتّ نُن عَ شَ سٌسٍيٍ مَشَ يٍ رَ، عَ قَ قِندِ مِشِ سّنِيّنشِ رَ نَ شِ سٌلٌقٍرٍ نُنمَرٍ رَ.»"},{"book":"كْنتِ تِقٍ","chapter":"19","verse":"20","text":"«مِشِ نَشَن تٌندِ عَ يّتّ رَ سّنِيّندٍ، نَ كَنيِ شَ كٍرِ حَمَ يَ مَ، بَرِ مَ عَ شَ سّنِيّنتَرٍحَ دَنفِمَ نّ عَلَتَلَ شَ هْرْ مْلِنفِرَ مَ. عَ تٌ مُ كَسَنشِ مَرَ سّنِيّن يٍ رَ، عَ مُ سّنِيّنشِ."},{"book":"كْنتِ تِقٍ","chapter":"19","verse":"21","text":"يَامَرِ نَن نَ كِ عِسِرَيِلَكَيٍ بّ نَشَن مُ كَنَمَ عَبَدَن.»"},{"book":"كْنتِ تِقٍ","chapter":"19","verse":"22","text":"مِشِ سّنِيّنتَرٍ دِنمَ سٍ نَشَن نَ، نَ سٍ بَرَ قِندِ سٍ سّنِيّنتَرٍ رَ. مِشِ نَشَن دِنمَ نَ سٍ رَ، نَ قَن قِندِ مَ مِشِ سّنِيّنتَرٍ نَن نَ هَن نُنمَرٍ.»"}]}