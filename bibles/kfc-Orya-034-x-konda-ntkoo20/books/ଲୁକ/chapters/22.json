{"data":[{"book":"ଲୁକ","chapter":"22","verse":"1","text":"ନିସ୍ତାର୍‌ ପଣ୍ତ୍‌ୟ ଇନି କମିର୍‌ସିଲି ରୁଟିଦି ପଣ୍ତ୍‌ୟ ଲାକ୍‌ତୁ ଆଜି ୱାଜିମାର୍ହାତ୍‌ ।"},{"book":"ଲୁକ","chapter":"22","verse":"2","text":"ମାରି, ପେରି ଜାଜକର୍‌ ନି ସାସ୍ତ୍ରିର୍‍, ଏଣ୍ତେସ୍‌ ଜିସୁଙ୍ଗୁଁ ଏନ୍‌ ନେସ୍‌ଏଣ୍‌ଗା ସାୟାମାର୍‌ଗା ଡାକ୍‌ତେଙ୍ଗ୍‍ଁ ଆଟ୍‍ନାର୍‍, ଆବେଣି ଉପାୟ୍‌ ପଇଜି ମାର୍ହାର୍‌, ମାତର୍‌ ୱାର୍‌ ଲୋକାଙ୍ଗ୍‌ ତିଲାଜି ମାର୍ହାର୍‌ ।"},{"book":"ଲୁକ","chapter":"22","verse":"3","text":"ନାସ୍ତିୱାଲେ ବାରଲୋକ୍‌ ସିସୁରି ଲୋଇରାନ୍‌ ଇସ୍କାରିୟୋତିୟ ଦର୍‌ତି ଅରେନ୍‍ ଜିହୁଦାମାନୁ ସୟତାନ୍ ଡ଼ୁଗିତାତ୍‌;"},{"book":"ଲୁକ","chapter":"22","verse":"4","text":"ମାରି, ଜିହୁଦା ସୋର୍‌ଆନ୍‌ନୋ, ଇନି ଉପାୟ୍‌ତାନ୍‌ ୱାନିଙ୍ଗ୍‌ ପେରି ଜାଜକ ନି ସେନାପତିରି କିୟୁଦୁ ସପ୍ରେ କିଦେଙ୍ଗ୍‌ ଆଟ୍‍ନାନ୍‍, ଆକା ୱାରି ୱାଲେ ୱାର୍‌ଗିତାନ୍‌ ।"},{"book":"ଲୁକ","chapter":"22","verse":"5","text":"ଆବେଟ୍‌ ୱାର୍‌ ୱେଡ଼ିକା ଆଜିମାରି ୱାନିଙ୍ଗ୍‌ ଡାବୁଙ୍ଗୁଁ ସିଦେଙ୍ଗ୍‍ ଇଜି ପାର୍‌ମାଣ୍‌ କିତାର୍‌ ।"},{"book":"ଲୁକ","chapter":"22","verse":"6","text":"ମାରି, ଜିହୁଦା ରାଜି ଆତାନ୍‌ନୋ ଲୋକ୍‌ ୱିଜେରେ ଅରେନ୍‍ବା ସିଲିୱାଲେ ୱାନିଙ୍ଗ୍‌ ୱାରି କିୟୁଦୁ ସପ୍ରେ କିଜି ସିନି ଉଣ୍ତିଙ୍ଗ୍‌ ସାରି ପ‍ଇଦେଙ୍ଗ୍‌ ଆସ୍‌ତାନ୍‌ ।"},{"book":"ଲୁକ","chapter":"22","verse":"7","text":"ୱେନ୍‌କା ଏମେ ନାଣ୍ତିଙ୍ଗ୍‌ ନିସ୍ତାର୍‌ ପଣ୍ତୟ୍‌ତି ମେଣ୍ତାପିଲେକାଙ୍ଗ୍‌ କାତ୍‌ତେଙ୍ଗ୍‌ ଆନାତ୍‌, ଆୟା କମିର୍‌ସିଲି ରୁଟି ପଣ୍ତ୍‌ୟ ନାଣ୍ତିଙ୍ଗ୍‌ ୱାତାତ୍‍;"},{"book":"ଲୁକ","chapter":"22","verse":"8","text":"ମାରି, ଜିସୁ ପିତର୍‌ ନି ଜୋହନତିଙ୍ଗ୍‌ ଇକା ଇନ୍‌ଞ୍ଜି ପୋକ୍‌ତାନ୍‌, “ମାଡ୍‌ ଏଣ୍ତେସ୍‌ ଉଣ୍ତେଙ୍ଗ୍‌ ଆଟ୍‍ନିକା, ଆୟାଉଣ୍ତିଙ୍ଗ୍‌ ମିର୍‌ ସୋଲ୍‌ସ ମା ଉଣ୍ତିଙ୍ଗ୍‌ ନିସ୍ତାର୍‌ ପଣ୍ତ୍‌ୟତି ବୋଜି ତିଆର୍‌ କିଦୁ ।”"},{"book":"ଲୁକ","chapter":"22","verse":"9","text":"ଆବେଟ୍‌ ୱାର୍‌ ଜିସୁଙ୍ଗୁଁ ୱେନ୍‌ବାତାର୍‌, “ମାପ୍‌ ଇକା ଏମେ ବାଡିଦୁ ତିଆର୍‌ କିନାପ୍‍ ଇଜି ନିନ୍‌ ବଦା କିଜିନି ?”"},{"book":"ଲୁକ","chapter":"22","verse":"10","text":"ଜିସୁ ୱାରିଙ୍ଗ୍‌ ଇର୍‌ଆନ୍‌, “ସୁଡ଼ୁଦୁ, ମିର୍‌ ଗାଡ଼୍‌ତୁ ଡ଼ୁଗିତିଙ୍ଗାଁ, ଏରୁସାଟିଦୁ ଅସିମାନିକାତ୍‌ ଅରେତ୍‌ ଲୋକୁ ମିଙ୍ଗିଁ ବେଟ୍‌ଆନାତ୍‌; ୱାଦ୍‌ ଏମେ ଇଣ୍ତ୍ର ସନ୍‌ନାତ୍‌, ତାନି ୱେନ୍‌କା ୱେନ୍‌କା ଆୟା ଇଣ୍ତ୍ର ସୋଲ୍‌ସ ଇଲୁଦି ପେରିୱାନିଙ୍ଗ୍‌ ଇନିଦେର୍‌,"},{"book":"ଲୁକ","chapter":"22","verse":"11","text":"ଗୁରୁ ନିଙ୍ଗିଁ ୱେନ୍‌ବାଜିନାନ୍‌, ନାନ୍ ନା ସିସୁରି ୱାଲେ ଏମେମାନୁ ନିସ୍ତାର୍‌ ପଣ୍ତ୍‌ୟତି ବୋଜି କିନାପ୍‌, ଆୟା କୁଡ଼ାଆଙ୍ଗ୍‍ଁ ତେବାନି ବାକାର୍‌ ଆମାକା ?"},{"book":"ଲୁକ","chapter":"22","verse":"12","text":"ଆବେଟ୍‌ ୱାନ୍‌ ମିଙ୍ଗିଁ ନେଗେନ୍‌ ସଜେ କିତିମାନି ଉଣ୍ତ୍ରି ମୁସ୍‌କୁରି ମୋହଲାଦି ପେରି ବାକ୍‍ରା ତର୍‌ନାସିନାନ୍‌; ଆୟାବାଡିଦୁ ବୋଜି ତିଆର୍‌ କିଦୁ ।”"},{"book":"ଲୁକ","chapter":"22","verse":"13","text":"ମାରି, ପିତର୍‌ ନି ଜୋହନ ସର୍‌ଆର୍‌ନୋ, ଜିସୁ ୱାରିଙ୍ଗ୍‌ ଏଣ୍ତେସ୍‌ ଇର୍‌ଆ ମାର୍‌ଆନ୍‌, ଆୟାୱାଜା ସୁଡ଼ୁଜି ନିସ୍ତାର୍‌ ପଣ୍ତ୍‌ୟତି ବୋଜି ତିଆର୍‌ କିତାର୍‌ ।"},{"book":"ଲୁକ","chapter":"22","verse":"14","text":"ମାରି, ୱାର୍‌ ନିସ୍ତାର୍‌ ପଣ୍ତ୍‌ୟତି ବୋଜି ଉଣି ସମୟ ଆତାତ୍‌, ଜିସୁ ନି ୱାନି ୱାଲେ ପ୍ରେରିତ ସିସୁର୍‍ ଉଣ୍ତେଙ୍ଗ୍‌ ବାସ୍‌ତାର୍‌ ।"},{"book":"ଲୁକ","chapter":"22","verse":"15","text":"ଜିସୁ ୱାରିଙ୍ଗ୍‌ ଇର୍‌ଆନ୍‌, ନାନ୍ ନା ଦୁକ୍‍ବଗାନି ଆଗିଡ଼ିନେ ନାନ୍ ମି ୱାଲେ ଅର୍‌ସେ ଇୟା ନିସ୍ତାର୍‌ ପଣ୍ତ୍‌ୟତି ବଜି ଉଣ୍ତେଙ୍ଗ୍‌ ଅରେନେ ବଦା କିତାମାର୍‌ଆ;"},{"book":"ଲୁକ","chapter":"22","verse":"16","text":"ମାତର୍‌ ନାନ୍ ମିଙ୍ଗିଁ ଇଜିନା, ମାପୁରୁଦି ରାଜିଦୁ ଇୟା ଅର୍ତ ପୁରା ଆଇ ସାନ୍ଧି ନାନ୍ ମାରି ଏସ୍‌କାଙ୍ଗ୍‌ବା ନିସ୍ତାର୍‌ ପଣ୍ତ୍‌ୟତି ବଜି ମାରି ଉଣୁଏ ।"},{"book":"ଲୁକ","chapter":"22","verse":"17","text":"ମାରି, ଜିସୁ ଉଣ୍ତ୍ରି କୁଡ଼ୁକାଦୁ ଅଙ୍ଗୁର୍‍ରସ୍‍ ଅତାନ୍‌ନୋ ମାପୁରୁଙ୍ଗୁଁ ଦନ୍ୟବାଦ୍‌ ସିଜି ଇର୍‌ଆନ୍‌, “ଇୟା କୁଡ଼ୁକା ଅସି, ଇବେନ୍‌ ମାନି ଅଙ୍ଗୁର୍‍ରସ୍‌ତିଙ୍ଗ୍‌ ନିଜେ ନିଜେଦି ମାନୁ ବାଟା କିଦୁ,"},{"book":"ଲୁକ","chapter":"22","verse":"18","text":"ମାତର୍‌ ନାନ୍ ମିଙ୍ଗିଁ ଇଜିନା, ମାପୁରୁଦି ରାଜି ରେଇ ସାନ୍ଦି ଇକା ନାନୁ ମାରି ଇୟା ଅଙ୍ଗୁର୍‍ରସ୍‍ ଉଣୁଏ ।”"},{"book":"ଲୁକ","chapter":"22","verse":"19","text":"ମାରି, ୱାନ୍‌ ରୁଟି ଅତାନ୍‌ନୋ ମାପୁରୁଙ୍ଗୁଁ ଦନ୍ୟବାଦ୍‌ ସିତାନ୍‌ ମାରି ରୁଟି ରୁକ୍‍ସି ସିଜି ୱାରିଙ୍ଗ୍‌ ଇର୍ହାନ୍‌, “ମି ଉଣ୍ତିଙ୍ଗ୍‌ ସିଆତିମାନି ଇକା ନା ମେନ୍ଧଲ୍‍; ନାଙ୍ଗିଁ ଏତ୍‌କିନି ଉଣ୍ତିଙ୍ଗ୍‌ ଇକା କିଦୁ ।”"},{"book":"ଲୁକ","chapter":"22","verse":"20","text":"ଉଟି ୱିସ୍‌ତି ୱେନ୍‌କା ଆୟାୱାଜା ୱାନ୍‌ ଅଙ୍ଗୁର୍‍ ରସ୍‌ତି ଉଣି ଡୁବାଇ ଆସ୍‌ତାନ୍‌ନୋ ଇର୍ହାନ୍‌, ଇୟା ଅଙ୍ଗୁର୍‍ରସ୍‍ ମି ଉଣ୍ତିଙ୍ଗ୍‌ ସିଆତିମାନି ନା ନେତେର୍‌ତି ପୁନି ନିୟମ୍‌ ।"},{"book":"ଲୁକ","chapter":"22","verse":"21","text":"ମାତର୍‌ ସୁଡ଼ୁଦୁ, “ଏନ୍‌ ନାଙ୍ଗିଁ ସାତ୍ରୁରିକିୟୁଦୁ ସର୍‍ପେ କିଜିନାନ୍‌, ୱାନି କିୟୁ ନା ୱାଲେ ଟେବୁଲ୍‌ ମୁସ୍‌କୁ ମାନାତ୍‌ ।"},{"book":"ଲୁକ","chapter":"22","verse":"22","text":"ମାତର୍‌ ମାପୁରୁ ଏଣ୍ତେସ୍‌ ଆତାମାନାତ୍‌ କିତାମାନାନ୍‌, ମନୁସ୍ୟପୁତ୍ର ଜେ ନାନ୍ ଆୟାୱାଜା ସାନି ଦଣ୍ଡ୍‌ ପଇନା ସତ୍‌, ମାରି ଏମେ ଲୋକୁ ମାଣ୍‌କୁ ୱାନ୍‌ ସାତ୍ରୁରିକିୟୁଦୁ ସର୍ପେ ଆଜିନାନ୍‍, ଚି, ୱାନି ଉଣ୍ତିଙ୍ଗ୍‌ ଇକା ନାଣ୍ତ୍ କାରାବ୍‍ ଆନାତ୍‌ !”"},{"book":"ଲୁକ","chapter":"22","verse":"23","text":"ତାନେ ୱେନ୍‌କା ମା ଲୋଇରାନ୍‌ ଏନ୍‌ ଇକା କିଦେଙ୍ଗ୍‌ ସଲ୍‌ସିନାନ୍‌, ଆୟା ବିସୟ୍‌ତାନ୍‌ ସିସୁର୍‍ ନିଜେ ନିଜେଦିମାନୁ ୱେନ୍‌ବାଜି ସାଦେଙ୍ଗ୍‌ ଆସ୍‌ତାର୍‌ ।"},{"book":"ଲୁକ","chapter":"22","verse":"24","text":"ମାରି, ସିସୁରି ଲୋଇ ଏନ୍‌ ପେରିକାନ୍‌ ଇଜି ୱେଙ୍ଗ୍‌ଁନାନ୍‌, ଆୟା ବିସୟ୍‌ତାନ୍‌ ୱାରିୱାରି ଲୋଇ ୱାରିଗିଜି ସାତାର୍‌ ।"},{"book":"ଲୁକ","chapter":"22","verse":"25","text":"ଆବେଟ୍‌ ଜିସୁ ୱାରିଙ୍ଗ୍‌ ଇର୍‌ଆନ୍‌, ଅଣଜିହୁଦି ରାଜାର୍‌ ୱାରି ମୁସ୍‌କୁ ସାସନ୍‍ କିନାର୍‌, ମାରି ଏର୍‌ ୱାରି ମୁସ୍‌କୁ ସାସନ୍‍ କିନିକା ମାନାତ୍‌, ୱାର୍‌ ଦେସ୍‍ତି ସାଙ୍ଗ୍‍ ଇଜି ୱେଙ୍ଗ୍‌ଁନାନ୍‌ ।"},{"book":"ଲୁକ","chapter":"22","verse":"26","text":"୨୨:୨୬ ମାତିଉ ୨୩:୧୧; ମାର୍କ ୯:୩୫.୨୨:୨୬ ମାତିଉ ୨୦:୨୫-୨୭; ମାର୍କ ୧୦:୪୨-୪୪.ମାତର୍‌ ମିର୍‌ ଆୟାୱାଜା ଆମାଟ୍‌, ଇରିଙ୍ଗ୍‌ ମି ମାଣ୍‌କୁ ଏନ୍‌ ପେରିକାନ୍‌, ୱାନ୍‌ ୱିଜେରି ମାଣ୍‌କୁ ଇସ୍ରିକାନ୍‌ ୱାଜା ଆପିନ୍‌, ମାରି ଏନ୍‌ ନେତା ମାନାନ୍‌, ୱାନ୍‌ ସେବାକିନି ୱାନି ୱାଜା ଆପିନ୍‌ ।"},{"book":"ଲୁକ","chapter":"22","verse":"27","text":"୨୨:୨୭ ଜୋହନ ୧୩:୧୨-୧୫.ମାତର୍‌ ୱିଜେରି ମାଣାନ୍‌ ପେରି ଲୋକୁ ଏନ୍‌ ? ଏନ୍‌ ଉଣ୍ତେଙ୍ଗ୍‌ ବାସ୍‌ତିମାନିକାର୍‌ ନୋ ୱାନିଙ୍ଗ୍‌ ୱେର୍‌ସିମାନି ଲୋକୁ ? ମିର୍‌ ଅଡ଼୍‍ବିନିଦେର୍‍ ଜେ ଉଣ୍ତେଙ୍ଗ୍‌ ବାସ୍‌ତିମାନି ଲୋକୁ, ୱାନ୍‌ ଇନିକା ପେରିକାନ୍‌ ଆଏନ୍‍ ? ଇରିଙ୍ଗ୍‌ ନାନ୍ ମି ଲୋଇରାନ୍‌ ଅରେନେ ସେବାକିନିୱାନି ୱାଜା ମାନା ।"},{"book":"ଲୁକ","chapter":"22","verse":"28","text":"ମାତର୍‌ ମିର୍‌ ନା ୱିଜୁ ପରିକାଦୁ ନା ୱାଲେ ମାନ୍‌ଞ୍ଜିୱାଜିନିଦେର୍‌;"},{"book":"ଲୁକ","chapter":"22","verse":"29","text":"ନା ବୁବା ଏଣ୍ତେସ୍‌ ନା ଉଣ୍ତିଙ୍ଗ୍‌ ରାଜି ତିଆର୍‌ କିତାନ୍‌, ନାନ୍ ବା ଆୟାୱାଜା ମି ଉଣ୍ତିଙ୍ଗ୍‌ ତିଆର୍‌ କିଜିନା,"},{"book":"ଲୁକ","chapter":"22","verse":"30","text":"ଏଣ୍ତେସ୍‌ ମିର୍‌ ନା ରାଜିଦୁ ନା ଟେବୁଲ୍‌ ମୁସ୍‌କୁ ଉଣିତିନିଦେର୍‌, ମାରି ମିର୍‌ ରାଜାବାସ୍‌ନିଗୋଦିଦି ମୁସ୍‌କୁ ବାସ୍‌ନିଦେର୍‌ନୋ ଇସ୍ରାଏଲ୍‌ତି ବାରଗୋଟା କୁଟୁମ୍‌ତି ମୁସ୍‌କୁ ସାସନ୍‍ କିନିଦେର୍‌ ।"},{"book":"ଲୁକ","chapter":"22","verse":"31","text":"“ସିମୋନ, ସିମୋନ, ସୁଡ଼ୁଆ, ପାଣିକିନିକାନ୍‌ ଗଦ୍‍ମୁଦାନ୍‍ ସପାଦିଙ୍ଗ୍‍ ୱେର୍‌ଏ କିଦେଙ୍ଗ୍‌ ଇଜି ସୋଲିଦୁ ଜଲ୍‍ପ୍‍ନି ୱାଜା ନେଗି ଲୋକାମାଣ୍‌କୁ ତାଗ୍‍ଇ ଲୋକାଙ୍ଗ୍‌ ୱେର୍‌ଏ କିନି ଉଣ୍ତିଙ୍ଗ୍‌ ସୟତାନ୍ ମିଙ୍ଗିଁ ପରିକା କିଦେଙ୍ଗ୍‌ ସାରିପୋଇତା ମାନାତ୍‌;"},{"book":"ଲୁକ","chapter":"22","verse":"32","text":"ମାତର୍‌ ମି ବିସ୍‌ବାସ୍‌ ଏଣ୍ତେସ୍‌ ମାର୍‌ଗେଏତ୍‌, ଇୟାଉଣ୍ତିଙ୍ଗ୍‌ ନାନ୍ ମି ଉଣ୍ତିଙ୍ଗ୍‌ ପାର୍‌ତନା କିତାମାନା; ମାରି, ନିନ୍‌ ଡ଼େସି ୱାତି ୱେନ୍‌କା ନିଜେଦି ତଡ଼ାନ୍‌କାଙ୍ଗ୍‌ ସାକ୍ତି କିଦୁ ।”"},{"book":"ଲୁକ","chapter":"22","verse":"33","text":"ମାତର୍‌ ପିତର୍‌ ଜିସୁଙ୍ଗୁଁ ୱେର୍‌ତାନ୍‌, “ଏ ପ୍ରବୁ, ନାନ୍ ନି ୱାଲେ ଜଇଲ୍‌ତୁ ସଣ୍ଡ୍ରେଙ୍ଗ୍‌ ମାରି ସାନିଦଣ୍ତ୍‌ ପ‍ଇଦେଙ୍ଗ୍‌ ବା ତିଆର୍‌ ଆତାମାନା ।”"},{"book":"ଲୁକ","chapter":"22","verse":"34","text":"ମାତର୍‌ ଜିସୁ ୱେର୍‌ତାନ୍‌, “ଏ ପିତର୍‌, ନାନ୍ ନିଙ୍ଗିଁ ଇଜିନା, ନେର୍‌ ନାଡ଼ା କରୁ କେଡ଼ିଇ ଆଗ୍‍ଡ଼ିନେ ନିନ୍‌ ନାଙ୍ଗିଁ ମୁଜା ନେସେଏ ଇଜି ଇନି ।”"},{"book":"ଲୁକ","chapter":"22","verse":"35","text":"ତାନେ ୱେନ୍‌କା ଜିସୁ ସିସୁରିଙ୍ଗ୍‌ ଇର୍‌ଆନ୍‌, ଏସ୍ତିୱାଲେ ନାନ୍ ମିଙ୍ଗିଁ ଡାବୁଙ୍ଗୁଁ ମଣି, ମଣି ମାରି ଜୁତେଙ୍ଗ୍‌ ଡ଼ିସ୍‌ତିଙ୍ଗ୍‌ ପୋକ୍‌ତା ମାର୍‌ଆ, ନାସ୍ତିୱାଲେ ମିଙ୍ଗିଁ ଇନିକା ଉଣା ମାର୍‌ଆତ୍‌ ? ୱାର୍‌ ଇର୍ହାର୍‌, ଇନିକା ସିଲେ ।"},{"book":"ଲୁକ","chapter":"22","verse":"36","text":"ଆବେଟ୍‌ ଜିସୁ ୱାରିଙ୍ଗ୍‌ ଇର୍‌ଆନ୍‌, “ମାତର୍‌ ଇଲେ, ଆମାୱାନିଦି ଡାବୁଙ୍ଗୁଁ ଇଡ୍‌ନି ମଣି ମାନାତ୍‌, ୱାନ୍‌ ଆକା ଅପିନ୍‌, ଆୟାୱାଜା ମଣି ବା ଅପିନ୍‌, ମାରି ଆମାୱାନିଙ୍ଗ୍‌ କୁଡ଼ାମ୍‍ ସିଲେତ୍‌, ୱାନ୍‌ ନିଜେଦି ସାଦର୍‌ ଉଣ୍ତ୍ରି ପୋର୍‌ଜ କାଣ୍ତା କଡ଼ିନ୍‍ ।"},{"book":"ଲୁକ","chapter":"22","verse":"37","text":"ମାତର୍‌ ନାନ୍ ମିଙ୍ଗିଁ ୱେର୍‌ସିନା, ୱାନ୍‌ ପାପିଲୋକା ୱାଲେ ମିସାତାନ୍‌, ଇୟା ଏମେ ବାକ୍ୟ ରାସ୍‌ତା ମାନାତ୍‌, ଆକା ନା ମାନୁ ପୁରା ଆନିକା ମାନାତ୍‌; ଆଦେଙ୍ଗ୍‌ ନା ବିସୟତି ମାଟା ପୁରା ଆଜିନାତ୍‍ ।”"},{"book":"ଲୁକ","chapter":"22","verse":"38","text":"ଆବେଟ୍‌ ୱାର୍‌ ଇର୍ହାର୍‌, “ପ୍ରବୁ, ସୁଡ଼ୁଆ, ଇବେନୁ ରୁଣ୍ତି କାଣ୍ତେଙ୍ଗ୍‌ ମାନେ ।” ମାରି, ଜିସୁ ୱାରିଙ୍ଗ୍‌ ଇର୍‌ଆନ୍‌, ରୁଣ୍ତି କାଣ୍ତେଙ୍ଗ୍‌ ନାଣ୍ଡ୍ ।"},{"book":"ଲୁକ","chapter":"22","verse":"39","text":"ଜିସୁ ଗାଡ଼୍‌ତାନ୍‍ ସୋତା ସୋର୍‌ଆନ୍‌ନୋ ନିଜେଦି ଦିନ୍‍କେରିୱାଜା ଜିତ ଗରନ୍‌ ମୁସ୍‌କୁ ସୋର୍‌ଆନ୍‌, ମାରି ସିସୁର୍‍ ବା ୱାନି ୱାଲେ ୱାଲେ ସୋର୍ହାର୍‌ ।"},{"book":"ଲୁକ","chapter":"22","verse":"40","text":"ଆୟା ବାଡିଦୁ ଇତାର୍‌ରୋ ଜିସୁ ସିସୁରିଙ୍ଗ୍‌ ଇର୍‌ଆନ୍‌, “ପରିକାଦୁ ଏଣ୍ତେସ୍‌ ଆର୍‌ଇଦେର୍‌, ଆୟାଉଣ୍ତିଙ୍ଗ୍‌ ପାର୍‌ତନା କିଦୁ ।”"},{"book":"ଲୁକ","chapter":"22","verse":"41","text":"ମାରି, ୱାନ୍‌ ୱାରିମାଣ୍‌କୁ କାଣ୍ତେକ୍‍ ଆକ ସୋର୍‌ଆନ୍‌ନୋ ମେଣ୍ତେଙ୍ଗ୍‌ ଗୋଟ୍‌ କିଜି ପାର୍‌ତନା କିଦେଙ୍ଗ୍‌ ଆସ୍‌ତାନ୍‌ ।"},{"book":"ଲୁକ","chapter":"22","verse":"42","text":"ଏ ବୁବା, ଜଦି ନି ବଦା ମାନାତ୍‌, ଆୟା ଦୁଃକ୍‍ ନି କାସ୍ଟୁଦି ସାଟି ଆକ କିଆ; ଆରିଙ୍ଗ୍‌ ନା ବଦା ସିଲେ, ମାତର୍‌ ନି ବଦା ସତ୍‌ ଆପିତ୍‌ ।"},{"book":"ଲୁକ","chapter":"22","verse":"43","text":"ମାରି, ମୁସ୍‌କୁପୁର୍‌ତାନ୍‌ ଅରେନ୍‍ ଦୁତ୍‍ ଦର୍ସନ୍‍ ସିଜି ୱାନିଙ୍ଗ୍‌ ସାକ୍ତି ସିତାତ୍‌ ।"},{"book":"ଲୁକ","chapter":"22","verse":"44","text":"ମାରି, ଜିସୁ ନାଣ୍ତ ଦୁଃକ୍‍ ଆଜି ଉଣ୍ତ୍ରି ମନ୍‍ତାନ୍‍ ପାର୍‌ତନା କିଦେଙ୍ଗ୍‌ ଅତାନ୍ ମାରି ୱାନି ରୁନୁ ନେତେର୍‌ ଟିପା ୱାଜା ବୁମିଦୁ ୱାଙ୍ଗିଁତାତ୍‍ ।"},{"book":"ଲୁକ","chapter":"22","verse":"45","text":"ମାରି, ୱାନ୍‌ ପାର୍‍ତନା କିନିମାଣାନ୍‍ ନିଙ୍ଗିଁଜି ସିସୁରି ଲାକ୍‌ତୁ ୱାଜି ୱାରିଙ୍ଗ୍‌ ଦୁଃକ୍‍ ଉଣ୍ତିଙ୍ଗ୍‌ ସୁଜ୍‍ନିକା ସୁଡ଼ୁତାନ୍‌;"},{"book":"ଲୁକ","chapter":"22","verse":"46","text":"ମାରି, ଜିସୁ ୱାରିଙ୍ଗ୍‌ ଇର୍‌ଆନ୍‌, “ଏନ୍ଦା ସୁଜ୍‍ଜିନିଦେର୍‌ ? ପରିକାଦୁ ଏଣ୍ତେସ୍‌ ଆର୍‌ଇଦେର୍‌, ଆୟା ଉଣ୍ତିଙ୍ଗ୍‌ ନିଙ୍ଗ୍‍ଜ ପାର୍‌ତନା କିଦୁ ।”"},{"book":"ଲୁକ","chapter":"22","verse":"47","text":"ଜିସୁ ୱାର୍‍ଗିନିୱାଲେ, ସୁଡ଼ୁଦୁ, ଲୋକୁ ୱିଜେରେ ୱାଜି ଉଣ୍ତାତାର୍‌, ମାରି ବାରଲୋକ୍ ସିସୁରି ଲୋଇରାନ୍‌ ଜିହୁଦା ଦର୍‌ତି ଅରେନ୍‍ ୱାରି ଆଗ୍‌ଡ଼ି ଆଗ୍‌ଡ଼ି ୱାଜି ଜିସୁଙ୍ଗୁଁ ନଣ୍ତ୍‍ଦେଙ୍ଗ୍‍ ଇଜି ୱାନି ଲାକ୍‌ତୁ ସର୍‌ଆନ୍‌ ।"},{"book":"ଲୁକ","chapter":"22","verse":"48","text":"ମାତର୍‌ ଜିସୁ ଜିହୁଦେଙ୍ଗ୍‍ ଇର୍‌ଆନ୍‌, “ଏ ଜିହୁଦା, ମନୁସ୍ୟପୁତ୍ରଦିଙ୍ଗ୍‍ ନଣ୍ତ୍‍ଜି ନୋ ସାତ୍ରୁରି କିୟୁଦୁ ସର୍‌ପେ କିଜି ସିଜିନି ?”"},{"book":"ଲୁକ","chapter":"22","verse":"49","text":"ଇବେଟ୍‍ ଇନିକା ଆନାତ୍‌, ଆକା ସୁଡ଼୍‌ଜି ୱାନି ତଡ଼୍‍କୁ ଇର୍ହାର୍‌, “ପ୍ରବୁ, ମାପ୍‌ ଇନିକା କାଣ୍ତାଦାନ୍‍ କାତ୍‍ନାପ୍‍ ?”"},{"book":"ଲୁକ","chapter":"22","verse":"50","text":"ମାରି, ୱାରି ଲୋଇ ଅରେନ୍‍ ୱିଜେରିଙ୍ଗ୍‌ପେରି ଜାଜକ୍‍ତିମାନୁ ପାଣିକିନି ଗତିମୁରୁଲିଦି ଉଣେରି ଗିତଣି କୟାତା ପୋକ୍‌ତାନ୍‌ ।"},{"book":"ଲୁକ","chapter":"22","verse":"51","text":"ମାତର୍‌ ଜିସୁ ଇର୍‌ଆନ୍‌, “ନିସନେ ଆନାତ୍‍ଲେ; ମାରି, ୱାନ୍‌ ୱାନି ଗିତଣି ମୁଟ୍‍ସି ୱାନିଙ୍ଗ୍‌ ନେଗେଣ୍ତ୍‍ କିତାନ୍‍ ।”"},{"book":"ଲୁକ","chapter":"22","verse":"52","text":"ମାରି, ଜିସୁ ୱାନି ବିରଦ୍‌ତାନ୍‌ ୱାତି ମାର୍‍ଇ ପେରି ଜାଜକ, ମନ୍ଦିର୍‌ତି ପେରି ପେରିକାର୍‌ ମାରି ପେରି ଡକ୍ରାରିଙ୍ଗ୍‍ ଇର୍‌ଆନ୍‌, “ଡଙ୍ଗାଁର୍‍ଏନ୍‍ ବିରଦ୍‌ତାନ୍‌ ସନିୱାନିୱାଜା କାଣ୍ତା ନି ଡୁଡୁ ଆସ୍‌ସି ମିର୍‌ ଇନିକା ସତିୱାତିଦେର୍‍ ?"},{"book":"ଲୁକ","chapter":"22","verse":"53","text":"୨୨:୫୩ ଲୁକ ୧୯:୪୭; ୨୧:୩୭.ନାନ୍ ଦିନାମି ମିୱାଲେ ମନ୍ଦିର୍‌ତୁ ମାନିୱାଲେ ମିର୍‌ ନା ବିରଦ୍‌ତାନ୍‌ କିୟୁ ପେର୍‍ଇତିଦେର୍‍, ମାତର୍‌ ଇକା ମି ସମୟ ମାରି ସିକାଟିଦି ସାସନ୍‍ ।”"},{"book":"ଲୁକ","chapter":"22","verse":"54","text":"ୱେନ୍‌କା ୱାର୍‌ ଜିସୁଙ୍ଗୁଁ ଆସ୍‌ସି ଅସି ୱିଜେରିଙ୍ଗ୍‌ପେରି ଜାଜକରି ଇଲ୍‌ତୁ ତାତାର୍‌; ମାତର୍‌ ପିତର୍‌ ଆକ ତେବାଜି ୱେନ୍‌କା ୱେନ୍‌କା ସର୍‌ଆନ୍‌ ।"},{"book":"ଲୁକ","chapter":"22","verse":"55","text":"ମାରି, ୱାର୍‌ ଦୁଆର୍‌ତି ନାଡ଼୍‍ମି ସିସୁ କାସିସ୍‍କିଜି ଉଣ୍ତ୍ରେମାନୁ ବାସ୍‌ତାର୍‌, ପିତର୍‌ ୱାରିମାନୁ ବାସ୍‍ତା ମାର୍‌ଆନ୍‌ ।"},{"book":"ଲୁକ","chapter":"22","verse":"56","text":"ଅରେତ୍‌ ପାଣି କିନି ଆଇମା ପିତର୍‍ତିଙ୍ଗ୍‍ ସିସୁ ଲାକ୍‌ତୁ ବାସ୍‍ତିମାର୍‍ଇକା ସୁଡ଼ୁଜି ଇର୍ହାତ୍‌, “ଇକାନ୍‌ ବା ଜିସୁୱାଲେ ମାର୍‌ଆନ୍‌ ।”"},{"book":"ଲୁକ","chapter":"22","verse":"57","text":"ମାତର୍‌ ପିତର୍‌ ଇୟା ମାଟାଦିଙ୍ଗ୍‌ ସିଲେଇଜି ଇର୍‌ଆନ୍‌, “ଏ ଆଇମା, ନାନ୍ ୱାନିଙ୍ଗ୍‌ ନେସେଏ ।”"},{"book":"ଲୁକ","chapter":"22","verse":"58","text":"ଏସୋ ସମୟ ୱେନ୍‌କା ମାରି ଅରେନ୍‍ ୱାନିଙ୍ଗ୍‌ ସୁଡ଼ୁଜି ଇର୍‌ଆନ୍‌, “ନିନ୍‌ ବା ଜିସୁୱାଲେ ମାର୍‍ଇ ଲୋକା ଲୋଇ ଅରେନ୍‍ ।” ମାତର୍‌ ପିତର୍‌ ଇର୍‌ଆନ୍‌, “ସିଲେ, ତଡ଼ାନ୍‍, ନାନ୍ ନେସେଏ ।”"},{"book":"ଲୁକ","chapter":"22","verse":"59","text":"ମାରି ଗଣ୍ଟା ୱେନ୍‌କା ମାରି ଅରେନ୍‍ ପୁରା ନେସ୍‌ସି ଇନ୍‌ଡ୍ରେଙ୍ଗ୍‌ ଆସ୍‌ତାନ୍‌, “ଇକାନ୍‌ ବା ସତେନେ ୱାନିୱାଲେ ମାର୍‌ଆନ୍‌, ଇରିଙ୍ଗ୍‌ ୱାନ୍‌ ତୋ ଗାଲିଲିଦି ଲୋକୁ ।”"},{"book":"ଲୁକ","chapter":"22","verse":"60","text":"ମାତର୍‌ ପିତର୍‌ ଇର୍‌ଆନ୍‌, “ତଡ଼ାନ୍‍, ନିନ୍‌ ଆମାକା ଇଜିନି, ନାନ୍ ଆକା ନେସେଏ ।” ଆୟାଦାପ୍ରେ ୱାନ୍‌ ମାଟା ଇନ୍‍ବୁ ଇନ୍‍ବୁ କରୁ କେଡ଼ିତାତ୍‍ ।"},{"book":"ଲୁକ","chapter":"22","verse":"61","text":"ମାରି ପ୍ରବୁ ଡ଼େସି ମାର୍‍ଜି ପିତର୍‍ତିଙ୍ଗ୍‍ ସୁଡ଼ୁତାନ୍‌; “ଆବେଟ୍‌ ନେର୍‌ କର୍‌ରୁ କେଡ଼ିନି ଆଗ୍‍ଡ଼ିନେ ନିନ୍‌ ନାଙ୍ଗିଁ ମୁଜା ନେସେଏ ଇଜି ଇନି, ଇୟା ଆମା ମାଟା ପ୍ରବୁ ପିତର୍‍ତିଙ୍ଗ୍‍ ଇର୍‌ଆମାର୍‌ଆନ୍‌,”"},{"book":"ଲୁକ","chapter":"22","verse":"62","text":"ଆକା ପିତର୍‌ ୱାନି ମୋନ୍‌ତୁ ଏତ୍‌କିତାନ୍‌, ମାରି ୱାନ୍‌ ଆତ୍‌ରେ ସଲ୍‌ସି ନାଣ୍ତ ଦୁଃକ୍‌ତାନ୍‍ ଆଡ଼୍‍ବାତାନ୍‍ ।"},{"book":"ଲୁକ","chapter":"22","verse":"63","text":"ମାରି, ଏମେ ଲୋକ୍‌ ଜିସୁଙ୍ଗୁଁ ଆସ୍‌ତା ଇଟ୍‍ତାମାର୍‍ଆର୍‍, ୱାର୍‌ ୱାନିଙ୍ଗ୍‌ ଡାକ୍‍ସି ଡାକ୍‍ସି ସେମାର୍‍ କିତାର୍‌,"},{"book":"ଲୁକ","chapter":"22","verse":"64","text":"ମାରି ୱାନି ମୋକମି ପାଗା କେର୍‍ପ୍‍ସି ୱାନିଙ୍ଗ୍‌ ୱେନ୍‌ବାତାର୍‌, ନିନ୍‌ ପରା ବାବବାଦି ! ଇନ୍‌ଆଁ ତୋ, ଏନ୍‌ ନିଙ୍ଗିଁ ଡାକ୍‍ତାର୍‍ ?"},{"book":"ଲୁକ","chapter":"22","verse":"65","text":"ମାରି, ୱାର୍‌ ନାଣ୍ତ ମାଟେଙ୍ଗ୍‌ ୱାନି ବିରଦ୍‌ତାନ୍‌ ଇଜି ୱାନିଙ୍ଗ୍‌ ନିନ୍ଦା କିଦେଙ୍ଗ୍‌ ଆସ୍‌ତାର୍‌ ।"},{"book":"ଲୁକ","chapter":"22","verse":"66","text":"ସାଲ୍‍ଦି ଆତିଦାପ୍ରେ ଲୋକା ପେରିଡକ୍‍ରାର୍‍, ମାରି ପେରି ଜାଜକର୍‌ ମାରି ସାସ୍ତ୍ରିର୍‍ ଉଣ୍ତାଜି ତାମେ ପେରି ଲୋକାମିଟିଙ୍ଗ୍‍ତୁ ଜିସୁଙ୍ଗୁଁ ଅସି ଇର୍ହାର୍‌, “ନିନ୍‌ ଜଦି କ୍ରିସ୍ତ, ଆରିଙ୍ଗ୍‌ ମାଙ୍ଗିଁ ଇନ୍‌ଆଁ ।”"},{"book":"ଲୁକ","chapter":"22","verse":"67","text":"ୱାର୍‍ ଇର୍ହାର୍‌, “ମାଙ୍ଗିଁ ଇନ୍‍ଆଁ, ନିନୁ ଇନିକା ମସିହ ?” ୱାନ୍‌ ୱାରିଙ୍ଗ୍‌ ଇର୍‌ଆନ୍‌, “ନାନ୍ ଜଦି ମିଙ୍ଗିଁ ଇନା, ମିର୍‌ ତୋ ବିସ୍‌ବାସ୍‌ କିଇଦେର୍‍;"},{"book":"ଲୁକ","chapter":"22","verse":"68","text":"ମାରି, ନାନ୍ ଜଦି ପ୍ରସ୍ନ ୱେନ୍‍ବାନା, ମିର୍‌ ୱେର୍‌ଇଦେର୍‌ ।"},{"book":"ଲୁକ","chapter":"22","verse":"69","text":"ମାତର୍‌ ଇଲେଇରାନ୍‌ ମନୁସ୍ୟପୁତ୍ର ପେରି ସାକ୍ତିଦି ମାପୁରୁଦି ରାଜାଗାଦିଦି ଉଣେରି ତରିନ୍‌ ବାସ୍‍ନାନ୍‍ ।”"},{"book":"ଲୁକ","chapter":"22","verse":"70","text":"ଆବେଟ୍‌ ୱିଜେରେ ୱେନ୍‌ବାତାର୍‌, “ଆରିଙ୍ଗ୍‌ ନିନ୍‌ ଇନିକା ମାପୁରୁଦି ମାରିନ୍‌ ?” ଜିସୁ ୱାରିଙ୍ଗ୍‌ ଇର୍‌ଆନ୍‌, “ନାନ୍ ଆକାନେ ଇଜି ମିର୍‌ ଇଜିନିଦେର୍‌ ।”"},{"book":"ଲୁକ","chapter":"22","verse":"71","text":"ଆବେଟ୍‌ ୱାର୍‌ ଇର୍ହାର୍‌, “ଆରିଙ୍ଗ୍‌ ମାଙ୍ଗିଁ ସାକି ମାରି ଏନ୍ଦା ଦରକାର୍‍ ? ମାଡ୍‌ ତୋ ନିଜେନିଜେ ୱାନି ନିଜେଦି ୱେୟୁଦାନ୍‌ ୱେରିକା ।”"}]}