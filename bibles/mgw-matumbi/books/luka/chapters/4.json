{"data":[{"book":"Luka","chapter":"4","verse":"1","text":"Yesu abu'i mulibi'ndi' lya Yordani ai ntwi'lya Loo Mpeleteu. Ngalongoyelwa na Loo mpaka kulubele,"},{"book":"Luka","chapter":"4","verse":"2","text":"akwo aapayilwe na Ibilisi kwa masu'ba alubaini, masu'ba ago goti aalileli kili'be. Paliikite lisu'ba lya alubaini ngaimminya njala."},{"book":"Luka","chapter":"4","verse":"3","text":"Apo Ibilisi ngammakia, “Wenga manautei wa mwana wa Nnu'ngu' ulibakie liwe li' lipange likati.”"},{"book":"Luka","chapter":"4","verse":"4","text":"Yesu ngannyangwa, “Iandikilwe, ‘Mundu alamali kwa likati bai, ila kwa kila liyi'gi'yo lyalibu'ka kwa Nnu'ngu'.’”"},{"book":"Luka","chapter":"4","verse":"5","text":"Bu'kapo Ibilisi ngampeleka mpaka pandu patu'ndu'bau na kunnaya ukulungwa woti wa padunia. Ibilisi ngammakia,"},{"book":"Luka","chapter":"4","verse":"6","text":"“Naakupeya uweso wa kulungwa yoti yi', kwa mwanjaa ayi' yoti nitipeyelwa na mana nipendi kumpeya mundu nendakombwa."},{"book":"Luka","chapter":"4","verse":"7","text":"Bai, mana wanikilikitya ayi' yoti yapanga mali yako wenga.”"},{"book":"Luka","chapter":"4","verse":"8","text":"Yesu ngannyangwa, “Iandikilwe,"},{"book":"Luka","chapter":"4","verse":"9","text":"Ibilisi ngampu'twa mpaka ku Yelusalemu, panani ya Nyumba ya Nnu'ngu' ngammakia, “Manaitei wenga nga wamwana wa Nnu'ngu', witu'mbu'ye pai',"},{"book":"Luka","chapter":"4","verse":"10","text":"kwa mwanjaa iandikilwe,"},{"book":"Luka","chapter":"4","verse":"11","text":"na kai',"},{"book":"Luka","chapter":"4","verse":"12","text":"Lakini Yesu ngannyangwa, “Iandikilwe, ‘Kaneumpaye Bwana Nnu'ngu' wako.’”"},{"book":"Luka","chapter":"4","verse":"13","text":"Ibilisi paibweni ampayike kwa kila ndi'la, nganneka kwa kumpelemba."},{"book":"Luka","chapter":"4","verse":"14","text":"Apo Yesu ngaki'li'bu'kya ku Galilaya ai ntwi'lya makakala ga Loo Mpeleteu na makowe gake gayu'wanike muilambo yoti ya papipi."},{"book":"Luka","chapter":"4","verse":"15","text":"Naywembe aai kayi'gana mumayumba ga kunnu'ba Nnu'ngu', ngalumbilwa na bandu boti."},{"book":"Luka","chapter":"4","verse":"16","text":"Bai, Yesu ngayenda ku Nasaleti, pandu paalelilwe, na lisu'ba lya Sabato kwa Ayahudi aayingi munyumba ya kunnu'ba Nnu'ngu' kati mwayabile mimu yake. Ngayi'ma li'nga asome Maandiko Mapeleteu kwa lilobe."},{"book":"Luka","chapter":"4","verse":"17","text":"Ngapokya kitabu sa nnondoli ywa Nnu'ngu' Isaya, ngakiumukwa na kupakolya pandu papaandikilwe,"},{"book":"Luka","chapter":"4","verse":"18","text":"“Loo wa Bwana ai panani yangu',"},{"book":"Luka","chapter":"4","verse":"19","text":"no tangasa mwaka wa Bwana wo yaliwa bandu ngu'ngu' yake.”"},{"book":"Luka","chapter":"4","verse":"20","text":"Payomwi soma, ngakiwi'ki'lya si'lu' kitabu na kumpeya ntumisi, bu'kapo ngatama. Bandu boti ngabammu'nju'lya minyo."},{"book":"Luka","chapter":"4","verse":"21","text":"Naywembe ngaabakia, “Liyi'gi'yo lyamuliyu'wine, li'no litimile.”"},{"book":"Luka","chapter":"4","verse":"22","text":"Boti baatinapusika, munomuno baatisangala kwa makowe manogau gaagalongei. Ngabalaluyana, “Ayu' ka ngamwana wa Yusupu?”"},{"book":"Luka","chapter":"4","verse":"23","text":"Nembe ngaabakia, “Nitangite mulu'a nibakia nnongelo gu', ‘Wa nng'anga witepwe wamwene.’ Kai' mwabaya, ‘Goti gatugayu'wine ugapangite ku'lu' ku Kapernaumu, ugapange kai' pano pakilambo sako.’”"},{"book":"Luka","chapter":"4","verse":"24","text":"Ngapayendelya baya, “Nnondoli atanganikwali pakilambo sake."},{"book":"Luka","chapter":"4","verse":"25","text":"Pi'kani, kwai na alwawa awi'li'ka baingi ku Isilaili nsimu wa Elia, kai' kwai na njala ngu'lu' munni'ma woti kwa mwanjaa aanileli ula kwa myaka itatu na nusu."},{"book":"Luka","chapter":"4","verse":"26","text":"Ata nyo, Elia atumilweli kwa nnwawa nng'wi'li'kwa ywoywoti ila kwa nnwawa nng'wi'li'kwa ywa ku Salepta nni'ma wa ku Sidoni."},{"book":"Luka","chapter":"4","verse":"27","text":"Kai' ku Isilaili nsimu wa Elisha kwaabile na bene matana baingi. Ata nyo, ntu'pu' nywapeleteyilwe ila Naamani mwenekaya wa ku Silia.”"},{"book":"Luka","chapter":"4","verse":"28","text":"Boti babaabile mu'lu' munyumba ya kunnu'ba Nnu'ngu' pabagayu'wine galu', baatiusika muno."},{"book":"Luka","chapter":"4","verse":"29","text":"Ngabayi'ma na kumpikia panja ya kilambo sabe na kumpeleka panani ya kitu'mbi', li'nga bantaikuli pai' bu'ka mungeleuko."},{"book":"Luka","chapter":"4","verse":"30","text":"Lakini Yesu ngapi'ta pakatikati yabe no bu'ka."},{"book":"Luka","chapter":"4","verse":"31","text":"Bu'kapo Yesu ngaelya mpaka ku Kapernaumu kuwilaya ya Galilaya, ngaba kayi'gana bandu lisu'ba lya Sabato ya Ayahudi."},{"book":"Luka","chapter":"4","verse":"32","text":"Ngabasangala uweso wabile nawo muuyi'gani, kwa mwanjaa ayi'ganage kwa amuli."},{"book":"Luka","chapter":"4","verse":"33","text":"Na mu'lu' munyumba ya kunnu'ba Nnu'ngu' kwabile na mundu ywalobi moka, aapangite lwengele lwoiba na makutu kakemelya,"},{"book":"Luka","chapter":"4","verse":"34","text":"“Ubile na ki'li' na twenga, wenga wa Yesu wa ku Nasaleti? Buli uisi kutulangamisa? Nikutangite wenga wanyai. Wenga nga wa Mpeleteu mwene makakala ga Nnu'ngu'!”"},{"book":"Luka","chapter":"4","verse":"35","text":"Yesu ngankalipya aywo moka kabaya, “Ndu'ti! Ummu'ke mundu yu'!” Bai, aywo moka ngantu'ya pai' yu'lu' mundu na kummu'ka wangali kunsulu ata pasene."},{"book":"Luka","chapter":"4","verse":"36","text":"Bandu boti ngabasangala, ngababakiana, “Ali' likowe lyayambi' mwanjaa kwa uweso na makakala ammakia moka bu'ka naywembe endabu'ka!”"},{"book":"Luka","chapter":"4","verse":"37","text":"Makowe ga Yesu gatiyu'wanika muilambo yoti ya nni'ma gu'lu'."},{"book":"Luka","chapter":"4","verse":"38","text":"Yesu pabu'i mu'lu' munyumba ya kunnu'ba Nnu'ngu', ngayenda kasake Simoni. Mau' yumo nkiwe Simoni, aai na oma ngali' ngabannu'ba antepwe."},{"book":"Luka","chapter":"4","verse":"39","text":"Yesu ngaisa no yi'ma papipi nakwe, ngaikalipya yi'lu' oma, ngayu'yu'ki'lwa. Yu'lu' mau' ngakakatuka popopo na kwatumikia."},{"book":"Luka","chapter":"4","verse":"40","text":"Lisu'ba palipilyage, boti babaabile na atamwe ba matamwe mbali'mbali', baatikunnetya. Naywembe aabi'kite maboko gake panani ya kila mundu, ngaatepwa boti."},{"book":"Luka","chapter":"4","verse":"41","text":"Moka gaatikwabu'ka bandu baingi, ngagakemelya kagabaya, “Wenga nga wa Mwana wa Nnu'ngu'!” Lakini Yesu nga gakalipya wala aagayi'ki'tiyeli longela, kwa mwanjaa gaatangite panga ywembe nga Kilisitu ywabayilwe."},{"book":"Luka","chapter":"4","verse":"42","text":"Ata pakusile Yesu aatibu'ka yenda pandu pakisake, kipi'nga sa bandu ngakimpala. Pabaamweni, ngabapaya kunkanikiya li'nga kaneabu'ke kasabe."},{"book":"Luka","chapter":"4","verse":"43","text":"Lakini Yesu ngaabakia, “Nipalikwa kwaalya abali inannoga ya Ukulungwa wa Nnu'ngu' mumili'ma yi'ngi', kwa mwanjaa nitumilwe kwa go.”"},{"book":"Luka","chapter":"4","verse":"44","text":"Bai, aai kaala ku Yudea mumayumba ga kunnu'ba Nnu'ngu'."}]}