{"data":[{"book":"ІСАІ","chapter":"16","verse":"1","text":"Пасылайце ягнят уласьніку зямлі з Сэлы ў пустыні на гару дачкі Сіёна;"},{"book":"ІСАІ","chapter":"16","verse":"2","text":"бо да ўспалошанай птушкі выкінутай з гнязда, будуць падобныя дочкі Маава каля брадоў Арнонскіх."},{"book":"ІСАІ","chapter":"16","verse":"3","text":"«Складзі раду, пастанаві рашэньне; ахіні нас аполудні, як уначы, ценем тваім, акрый выгнаных, ня выдай падарожных."},{"book":"ІСАІ","chapter":"16","verse":"4","text":"Хай пажывуць у цябе мае выгнанцы Маавіцяне; будзь ім аслонаю ад грабежніка: бо прыгнятальніка ня стане, рабунак спыніцца, таптальнікі зьнікнуць зь зямлі."},{"book":"ІСАІ","chapter":"16","verse":"5","text":"І ўцьвердзіцца трон міласьцю, і сядзе на ім у ісьціне, у намёце Давідавым, судзьдзя, які шукае праўды і дбае пра правасудзьдзе»."},{"book":"ІСАІ","chapter":"16","verse":"6","text":"«Мы чулі пра гонар Маава, гонар празьмерны, пра пыху яго і фанабэрства і сваволю яго: няшчырае слова ў яго»."},{"book":"ІСАІ","chapter":"16","verse":"7","text":"Таму загалосіць Мааў па Мааве, - усе галасіцьмуць; енчыце па цьвярдынях Кірхарэшэта: яны зруйнаваныя цалкам."},{"book":"ІСАІ","chapter":"16","verse":"8","text":"Палі Эсэвонскія звыраднелі гэтак сама і вінаграднік Сэвамскі; уладары народаў вынішчылі найлепшыя лозы яго, што дасягалі Язэра, ішлі па пустыні; парасткі іх разьбягаліся, пераходзілі за мора."},{"book":"ІСАІ","chapter":"16","verse":"9","text":"Таму і я буду плакаць па лазе Сэвамскай плачам Язэра, аблівацьму цябе сьлязьмі маімі, Эсэвоне і Элеале; бо ў час збору вінаграду твайго і ў час жніва твайго няма болей шумнай радасьці."},{"book":"ІСАІ","chapter":"16","verse":"10","text":"Зьнікла з урадлівай зямлі весялосьць і радасьць, у вінаградніках не сьпяваюць, не весяляцца; вінаградар ня топча вінаграду ў чавільнях: я радавацца перастаў."},{"book":"ІСАІ","chapter":"16","verse":"11","text":"Таму нутроба мая стогне па Мааве, як арфа, і сэрца маё - па Кірхарэшэце."},{"book":"ІСАІ","chapter":"16","verse":"12","text":"Хоць і явіцца Мааў і таміцьмецца на вышынях, і прыйдзе да сьвятыні сваёй памаліцца, але не дапаможа нічога."},{"book":"ІСАІ","chapter":"16","verse":"13","text":"Вось слова, якое сказаў Гасподзь пра Мааў даўно."},{"book":"ІСАІ","chapter":"16","verse":"14","text":"А сёньня так кажа Гасподзь: праз тры гады, лічачы гадамі найміцкімі, веліч Маава будзе зьняважана з усім вялікім шматлюдствам, і рэшта будзе вельмі малая і нязначная."}]}