{"data":[{"book":"प्रेरितां दे कम्म","chapter":"16","verse":"1","text":"फिरी पौलुस दिरबे कने लुस्त्रा शेहरे च भी गे, कने ओथु तीमुथियुस नाऐ दा इक चेला था। उदी माता यहूदी विश्वासी थी, पर उदा पिता यूनान देशे दा था।"},{"book":"प्रेरितां दे कम्म","chapter":"16","verse":"2","text":"सै लुस्त्रा इकुनियुम शेहरां दे भरोसा करणे बाले भाईयां चे इज्जतदार था।"},{"book":"प्रेरितां दे कम्म","chapter":"16","verse":"3","text":"पौलुसे दी इच्छा थी कि तीमुथियुस उदे सोगी चले, कने उनी तीमुथियुस दा खतना इस तांई कराया ताकि उस जगा दे यहूदी लोक उदी सुणन, क्योंकि सै सारे जाणदे थे, कि उदा पिता यूनानी था।"},{"book":"प्रेरितां दे कम्म","chapter":"16","verse":"4","text":"पौलुस कने उदे सोगी शेहरे-शेहरे जाई करी सै उना नियमां जो जड़ियां यरूशलेम शेहरे दे प्रेरितां कने अगुवां बणाईयां थियां, उना जो विश्वासियां बाल पुजांदे थे ताकि सै उना नियम दा पालन करन।"},{"book":"प्रेरितां दे कम्म","chapter":"16","verse":"5","text":"इयां कलीसिया भरोसे च मजबूत होंदी गेई कने हर रोज गिणतिया च बददी गेई।"},{"book":"प्रेरितां दे कम्म","chapter":"16","verse":"6","text":"कने सै फ्रूगिया कने गलातिया प्रदेशां चे होईकरी गे, क्योंकि पबित्र आत्मा उना जो आसिया प्रदेशे च बचन सुणाणे तांई मना किता।"},{"book":"प्रेरितां दे कम्म","chapter":"16","verse":"7","text":"कने उना मूसिया प्रदेशे दे बखे पुज्जी करी, बितूनिया प्रदेश जांणा चांदे थे; पर यीशुऐ दिया आत्मा उना जो जांणा नी दिता।"},{"book":"प्रेरितां दे कम्म","chapter":"16","verse":"8","text":"तां सै मूसिया प्रदेशे ला होईकरी बंदरगाह बाले शहर त्रोआस जो आऐ।"},{"book":"प्रेरितां दे कम्म","chapter":"16","verse":"9","text":"ओथु पौलुसे राती इक दर्शण दिखया कि इक मकिदुनी प्रदेशे दा मर्द खड़ोतया, कने उसला बिनती करी के बोलदा है, “समुन्द्रे पार उतरी करी मकिदुनिया प्रदेश च आ, कने साड़ी सहायता कर।”"},{"book":"प्रेरितां दे कम्म","chapter":"16","verse":"10","text":"जालू पौलुसे ऐ दर्शण दिखया, तालू असां झट मकिदुनिया प्रदेशे जो जांणे दी योजना बणाई, ऐ समझीकरी कि परमेश्वरे सांझो शुभसमाचार सुणाणे तांई सदया है।"},{"book":"प्रेरितां दे कम्म","chapter":"16","verse":"11","text":"इस तांई असां त्रोआस शेहरे ला जहाजे जरिये सुमात्राके टापु च आऐ कने दुज्जे रोजे नियापुलिस शेहरे दिया बंदरगाह च आये।"},{"book":"प्रेरितां दे कम्म","chapter":"16","verse":"12","text":"ओथु ला असां फिलिप्पी शेहरे च पुज्जे, जड़ा मकिदुनिया प्रदेशे दा मुख्य शेहर, कने रोमियां दी बस्ती है, कने असां उस शेहरे च थोड़े रोजां दीकर रे।"},{"book":"प्रेरितां दे कम्म","chapter":"16","verse":"13","text":"सब्ते दे रोजे असां शेहरे दे फाटके बाहर खड्डा बखे ऐ सोची करी गे कि ओथु यहूदियों दी प्राथना करणे दी जगा होणी, कने बेईकरी उना जनानिया ने गल्लां करणा लग्गे, जड़ियां ओथु गठुइयां थियां।"},{"book":"प्रेरितां दे कम्म","chapter":"16","verse":"14","text":"कने ओथु इक लुदिया नाऐ दी जनानी उना दे बचन सुणा दी थी जड़ी थुआतीरा शेहरे ला बैंजणी कपड़े बेचदी थी, सै परमेश्वरे दी भक्त थी, कने परमेश्वरे उसा दा मन खोलया, ताकि सै पौलुसे दियां गल्लां पर ध्यान लगाऐ।"},{"book":"प्रेरितां दे कम्म","chapter":"16","verse":"15","text":"कने जालू उना अपणे पुरे टब्बरे समेत बपतिस्मा लिया, तां उना बिनती किती, “अगर तुसां मिंजो परमेश्वरे पर भरोसा करणे बाली समझदे न, तां मेरे घरे रेंणा चला,” “कने सै सांझो मनाई करी अपणे घरे लेई गेई।”"},{"book":"प्रेरितां दे कम्म","chapter":"16","verse":"16","text":"इक रोज जालू असां प्राथना करणे बालिया जगा जो चलयो थे, तां सांझो इक दासी मिली, जिसा च इक ऐसी बुरी आत्मा थी, जिदिया सहायता ला सै भविष्य दिखी लेंदी थी, कने सै अपणे स्वामियां तांई मतां कुछ कमाई लोंदी थी।"},{"book":"प्रेरितां दे कम्म","chapter":"16","verse":"17","text":"सै पौलुसे कने साड़े पिच्छे आई करी चिलाणा लगी, “ऐ माणु परम प्रधान परमेश्वरे दा दास है, सै तुसां जो दसा दे न कि कियां बची सकदे न।”"},{"book":"प्रेरितां दे कम्म","chapter":"16","verse":"18","text":"सै मते रोजां दीकर इयां ही करदी रेई, कने पौलुस दुखी होई गिया, कने मुड़ी करी बुरी आत्मा जो बोलया, “मैं तिजो यीशु मसीह दे नाऐ ने हुकम दिन्दा है, कि इसा चे निकली जा, कने सै तालू ही निकली गेई।”"},{"book":"प्रेरितां दे कम्म","chapter":"16","verse":"19","text":"जालू उसा दे मालिके दिखया कि, साड़िया कमाईया दी आस तां चली गेई, तां सै पौलुस कने सीलासे जो पकड़ी करी चौके च प्रधाना बाल खिची लेई गे।"},{"book":"प्रेरितां दे कम्म","chapter":"16","verse":"20","text":"कने उना जो फौजदारिया दे हाकिमा बाल लेईजाई करी बोलया, “ऐ लोक जड़े यहूदी न, साड़े शेहरे च बड़ा हंगामा करा दे न,"},{"book":"प्रेरितां दे कम्म","chapter":"16","verse":"21","text":"कने ऐसे तरीके दसा दे न, जिना जो अपनाणा कने मनणा रोम देश च रेणे बालयां तांई ठीक नी है।”"},{"book":"प्रेरितां दे कम्म","chapter":"16","verse":"22","text":"तालू लोकां दी भीड़ पौलुस कने सीलासे दे बरोध च गिठी होईकरी चढ़ी आई, कने हाकिमा उना दे कपड़े फाड़ी करी उतारी दिते, कने उना जो डंडे मारणे दा हुकम दिता।"},{"book":"प्रेरितां दे कम्म","chapter":"16","verse":"23","text":"कने मते डंडे मारी करी उना जो जेला च पाई दिता, कने जेल अधिकारिये जो हुकम दिता कि साबधानी ला उना दी रखबाली करा।"},{"book":"प्रेरितां दे कम्म","chapter":"16","verse":"24","text":"कने ऐसा हुकम मिलणे ला उनी उना जो अंदरे बालिया कोठढ़िया च रखया कने उना दे पैरां जो लकड़िया दियां बेड़ियां ला जकड़ी दिता।16:24 रोमी शाशक लकड़िया दियां बेड़ियां केदियां जो प्रताड़ित करणे तांई इस्तेमाल करदे थे, जिदे च लतां तांई दो छेद होंदे थे ताकि केदिए दियां लतां जो फेलाई करी उना छेदा च पाई सकन जिसने उसयो बड़ा जादा दर्द हो।"},{"book":"प्रेरितां दे कम्म","chapter":"16","verse":"25","text":"लगबग अधिया राती पौलुस कने सीलास प्राथना करदे होए परमेश्वरे दे भजन गा दे थे, कने कैदी उना दी सुंणा दे थे।"},{"book":"प्रेरितां दे कम्म","chapter":"16","verse":"26","text":"कने इतणे च अचानक इक बड़ा बडा हिलण होया; ऐथू दीकर कि जेला दियां नियां भी हिली गिईयां, झट सारे दरबाजे खुली गे, कने सारयां दे बंधन खुली गे।"},{"book":"प्रेरितां दे कम्म","chapter":"16","verse":"27","text":"कने दरोगा उठी होया, कने जेला दे दरबाजे खुले दिखीकरी समझया कि सारे कैदी नठी गियो न, कने सै तलबारा कडी करी अपणे आपे जो मारणा लग्गा।"},{"book":"प्रेरितां दे कम्म","chapter":"16","verse":"28","text":"पर पौलुसे जोरे ने पुकारी करी बोलया, “अपणे आपे जो कुछ मत करदा, क्योंकि असां सारे ऐथू ही न।”"},{"book":"प्रेरितां दे कम्म","chapter":"16","verse":"29","text":"तालू सै दिय्या मंगाई करी अंदरे गिया कने कमदा होया पौलुसे कने सीलासे अग्गे पेई गिया,"},{"book":"प्रेरितां दे कम्म","chapter":"16","verse":"30","text":"कने उना जो बार आंणी करी बोलया, “हे सजनो, उद्धार पांणे तांई मैं क्या करे?”"},{"book":"प्रेरितां दे कम्म","chapter":"16","verse":"31","text":"उना बोलया, “प्रभु यीशु पर भरोसा कर, तां तेरा कने तेरे घराने दा उद्धार होणा।”"},{"book":"प्रेरितां दे कम्म","chapter":"16","verse":"32","text":"कने उना उसयो कने उदे सारे घरे दे लोकां जो प्रभु दे बचन सुणाऐ।"},{"book":"प्रेरितां दे कम्म","chapter":"16","verse":"33","text":"कने राती उसी बेले उना जो लेईजाई करी उना दे जख्म धोते, कने उनी कने उदे लोकां उसी बेले बपतिस्मा लिया।"},{"book":"प्रेरितां दे कम्म","chapter":"16","verse":"34","text":"कने उनी उना जो अपणे घरे लेईजाई करी, उना अग्गे खांणा रखया, कने सारे घराने समेत परमेश्वरे पर भरोसा करिरी खुशी मनाई।"},{"book":"प्रेरितां दे कम्म","chapter":"16","verse":"35","text":"जालू अगलिया ब्यागा हकीमा सिपाईयां जो ऐ बोली भेजया कि उना माणुऐ जो छडी दिया।"},{"book":"प्रेरितां दे कम्म","chapter":"16","verse":"36","text":"दरोगे ऐ गल्ल पौलुसे जो सुणाई, “कि हाकिमा तुहांजो छडी देंणे दा हुकम भेजी दितया है, इस तांई हुण निकली करी शांतिया ने चली जा।”"},{"book":"प्रेरितां दे कम्म","chapter":"16","verse":"37","text":"पर पौलुसे उना जो बोलया, “उना सांझो जड़े रोम देश च रेणेबाले माणु न, बिना दोष साबित कितयो सांझो लोकां दे सामणे मारया कने जेला च पाया, कने हुण क्या सै चुपचाप बाहर निकाली देणा चांदे न? ऐसा नी होणा, पर सै अपु आई करी सांझो बार लेई जान।”"},{"book":"प्रेरितां दे कम्म","chapter":"16","verse":"38","text":"सिपाईयां ऐ गल्लां हाकिमा ने बोली दीतियां, कने सै ऐ सुणीकरी की सै रोम देशे दे नागरिक न, सै डरी गे,"},{"book":"प्रेरितां दे कम्म","chapter":"16","verse":"39","text":"कने आई करी उना ला माफी मंगी कने बार लेईजाई ‍‍करी बिनती किती कि शेहरे ला चली जा।"},{"book":"प्रेरितां दे कम्म","chapter":"16","verse":"40","text":"सै जेला ला निकली करी लुदिया दे ऐथू गे, कने चेलयां ला मिली करी उना जो शांति दिती, कने चली गे।"}]}