{"data":[{"book":"Titu","chapter":"2","verse":"1","text":"Kumbiti gwenga gufiruwa kubwera vitwatira vya vilinganira na mafundu ga nakaka."},{"book":"Titu","chapter":"2","verse":"2","text":"Guwagambiri wazewi wapalu waweri na ulewelera, waweri na luhala na wagoya, yawagolokiti munjimiru yawu, muufiru na uhepelera."},{"book":"Titu","chapter":"2","verse":"3","text":"Vilaa vilii guwagambiri wadala wazewi watendi vitwatira vya vimfiriziya Mlungu. Wafiruwa ndiri kuwera wasonguziya, nawawera walowera, kumbiti wafiruwa wafundi vitwatira viheri."},{"book":"Titu","chapter":"2","verse":"4","text":"Kwa njira ayi hawawezi kuwafunda washina mawu wahinga kuwafira wapalu wawu na wananguta wawu,"},{"book":"Titu","chapter":"2","verse":"5","text":"waweriti na ulewelera na makaliru mananagala, yawalolera weri vitwatira vya numba zyawu, na yawawapikanira wapalu wawu, su shisoweru sha Mlungu nawashigilanga."},{"book":"Titu","chapter":"2","verse":"6","text":"Vilaa vilii, guwagambiri wantemba wafiruwi walileweleri."},{"book":"Titu","chapter":"2","verse":"7","text":"Na gwenga gufiruwa kuwera mfanu gwa matendu maheri, kayi gugakoleri na gugajimili galii gagufunda."},{"book":"Titu","chapter":"2","verse":"8","text":"Visoweru vyaku viweri vya nakaka naviwera na vidoda vyoseri, su wangondu waku waweri na soni pawapata ndiri shoseri shidoda sha kutakula kwa twenga."},{"book":"Titu","chapter":"2","verse":"9","text":"Guwagambiri wamanda wafiruwa kuwapikinira watuwa wawu na kuwaherepeziya muvitwatira vyoseri. Nawawalikakatala nawu,"},{"book":"Titu","chapter":"2","verse":"10","text":"ama kwiwa vintu vyawu. Kumbiti wafiruwa kulangaziya handa womberi ndo waheri na waminika mashaka goseri, kwa mafiliru gawu goseri, su wagapatili zyumi iherepa mafundu ga Mlungu Mlopoziya gwetu."},{"book":"Titu","chapter":"2","verse":"11","text":"Toziya maheri ga Mlungu gagubutulwa su gajegi ulopoziya kwa wantu woseri."},{"book":"Titu","chapter":"2","verse":"12","text":"Maheri ga Mlungu gatufunda kuleka ukondola woseri na matamata zya pasipanu, tuweri na kulilewelera, tulikali makaliru yagafiruwa na kutenda galii yagamfiriziya Mlungu pasipanu vinu,"},{"book":"Titu","chapter":"2","verse":"13","text":"patuwera twankuhepera lishaka liii lya tekelera lya litumbiru, shipindi pashilawira ukwisa wa Mlungu Mkulu na Mlopoziya gwetu Yesu Kristu."},{"book":"Titu","chapter":"2","verse":"14","text":"Yomberi kalilaviya mweni kwajili ya twenga su katukomboli kulawa muudoda woseri na kututenda tuweri wantu waherepa yawawera wakuwi mweni, wantu yawawera na lumata lwa kutenda maheri."},{"book":"Titu","chapter":"2","verse":"15","text":"Su, gufundi wantu vitwatira avi na guutenderi uwezu waku woseri paguwatula moyu na kuwaberiziya wantu waku yawakupikanira. Muntu yoseri nakakubeziya."}]}