{"data":[{"book":"Luke","chapter":"19","verse":"1","text":"Jisu'n Jericho rakaanna aleisi."},{"book":"Luke","chapter":"19","verse":"2","text":"Khawa khan araming Zacchaeus inti pasal inkhat aleiom, ama kha rampar kakhoom kalok khat-um inchong mi inkhat kha alei eii."},{"book":"Luke","chapter":"19","verse":"3","text":"Ama'n Jisu kha tume tihi ajetzoot jarra alei enzoot, takkha amahi mi inniam alei eii, khat-um mipui katamtak in inlei-uum jarra Jisu kha leimu matormak."},{"book":"Luke","chapter":"19","verse":"4","text":"Khale inruoiya ama'n Jisu kha amuzoot jarra inmani matiang ataanna Jisu'n rakaannasik lamkhan theibajil kuung kha aleikalla aleiom."},{"book":"Luke","chapter":"19","verse":"5","text":"Jisu'n khawa muunkha hongtung phakhan, chungtiang ahong enna aleitipi, “Zacchaeus innoottheiya juochumro awini kei'n nangna innna kaomsik eii.”"},{"book":"Luke","chapter":"19","verse":"6","text":"Khale inruoiya ama'n innoottheiya ajuochumma karok tak ah Jisu kha aleidonna, inntiang leiruoijei."},{"book":"Luke","chapter":"19","verse":"7","text":"Halli mi rakip in inmupha khan, inraya ah nemnum inleiti “Hiwa mihi manu karoonpa inna khuol mi ka-esik asijei!”"},{"book":"Luke","chapter":"19","verse":"8","text":"Zacchaeus in a-ngirra Pumi diang aheiti, “Rangairo karu! Kei kaneinaak herkhat hi sara ngaidiang kapejei, halli kei'n mi ngai neinaak maleisei kathoa kaleidel ngai leisuok inchu tum mili kheella kapekir nooksik eii.”"},{"book":"Luke","chapter":"19","verse":"9","text":"Halli Jisu'n amadiang aheiti, “Awini hiwa innsuung hin Sanminringna juotuungjei, tichu ama hium Abraham phungrui eii."},{"book":"Luke","chapter":"19","verse":"10","text":"Ajarchu Miring sapa kajuohi akamangngai kaentok khat-um kasanringsik kajuo eii.” Matt 18:10"},{"book":"Luke","chapter":"19","verse":"11","text":"Halli inmani'n hingai rakip inrangai phakhan, Jisu'n Jerusalem aheinaiya hiwa minkhinahi aleirilpinook, halli Pathian Rengram hi atuuntak juosik angjei tia inmani'n inleingaidon."},{"book":"Luke","chapter":"19","verse":"12","text":"Khawa jarra Jisu'n ati, “Miring inkhat kalokthei choun karoon inkhat aleiom halli ama'n Reng inkhat inchangnasik ah ram kalaaktak inkhat ah aleisi, reng changsuoli inntiang hongkir nooksik tia aleingaidon."},{"book":"Luke","chapter":"19","verse":"13","text":"Halli ama'n asuok soom ngaikha akoiya Minas soomhi inmani diang aleipei, halli inmani diang ati, ‘Hiwa Minas hi kaheikir maklaiseng nangni'n hiwahi leiminweiru.’"},{"book":"Luke","chapter":"19","verse":"14","text":"Takkha amahi ami ngaitak in enzootmuwa ama nuk ah taangwa ngai inleiminsiya ‘Hiwa mipa hi keini reng ka-esik hi manuommung katisik ah inleiminsi.’ ”"},{"book":"Luke","chapter":"19","verse":"15","text":"“Halli mipa kha reng eya aheikir jei, ama'n Minas hi angjetme inleiminwei ennasik-ah asuok ngaikha ama koolla heiwanasik-ah chong aleiminpeii."},{"book":"Luke","chapter":"19","verse":"16","text":"Halli mansakhet suokpa khan ama koolla aheiwa ah ati ‘Karu, nang i-napeii Mina inkhat in Mina soom kaleiminweijei.’"},{"book":"Luke","chapter":"19","verse":"17","text":"Halli ama'n ati, ‘Thajei’ ‘Akatha suokpa! Ajarchu nang in kasiinteii chuonna ngamna katha na-e jarra, khuopui soom karoon etaro.’"},{"book":"Luke","chapter":"19","verse":"18","text":"‘Inni huuina suokpa khan heiwa ah ati, Karu, nang mina inkhat in Mina ra-nga kaleiminweijei.’"},{"book":"Luke","chapter":"19","verse":"19","text":"Halli amadiang um ati, ‘Nang um khuopui ra-nga karoon etaro.’"},{"book":"Luke","chapter":"19","verse":"20","text":"‘Suok inkhat innum heiwa ah ati, Karu, puonna kakhit rep ah kida nang Mina kha hin omjei."},{"book":"Luke","chapter":"19","verse":"21","text":"Kei'n nangkha kanachi ajarchu malung kathamak na-eii, nang nata ka-emak nang in nalei khat-um na i-wormak kha nang in narakhool.’"},{"book":"Luke","chapter":"19","verse":"22","text":"Ama'n suokpa diang ati, ‘E suok kathamak! nang inrilsuok chong in chongtanna kananeisik! kata ka-emak kha kalei, khat-um ka i-wormak kha karakhool tia kei kamalung kathamak hi nang in nalei jetjei."},{"book":"Luke","chapter":"19","verse":"23","text":"Kha e-inle angjarra nang in kei Mina hi nilei minwei makme? Naleiminwei inchu kei'n kaheikir phakhan Mina niminwei khale inruoiya juoleimak ningngabe?’"},{"book":"Luke","chapter":"19","verse":"24","text":"Halli khawa khanna kangir ngaidiang aleitipi, ama diangnga kaom ‘Mina hi kasut inlang, Mina soom kanei suokpa diang peru.’"},{"book":"Luke","chapter":"19","verse":"25","text":"Halli inmani'n ama diang inti ‘Karu, ama chu Mina soom aneijei!’"},{"book":"Luke","chapter":"19","verse":"26","text":"‘Kei'n nangnidiang kanati,’ ‘katamma kaneipa diang kheella inpesik eii, takkha i-teii kaneimakpa diang chu i-nei lekteii khaum inleidelsik eii. Matt 13:12; Mk 4:25; Luk 8:18"},{"book":"Luke","chapter":"19","verse":"27","text":"Takkha keihi inmani chungnga in-reng kanamin ezootmak kei nanhalpui mi ngaikha heiruoi inlang kamaikuungnga thatru!’ ”"},{"book":"Luke","chapter":"19","verse":"28","text":"Hiwa arilsuoli Jerusalem tiang Jisu'n ma sa-ah aleisi."},{"book":"Luke","chapter":"19","verse":"29","text":"Halli ama'n Olives chingbung koolla kaom Bethphage li Bethany ahongnai phakhan, asiamruoi inni diang hintipili ma minsa-ah aleitir,"},{"book":"Luke","chapter":"19","verse":"30","text":"“Ningma ah kaom khuo khan siru khat-um ningluut phakhan, tuteii in inlachuongmak salungdai teii inthungnga kaomkha muningte, suut inlang hin juoruoiru."},{"book":"Luke","chapter":"19","verse":"31","text":"Halli tu ka-ang mi'n nangnidiang salungdai hi angsik-ah ningsuutme tia innarakel inchu, nangni'n hin tipiru, Karu sik19:31: Karu emakli amapupa, ah arei om.”"},{"book":"Luke","chapter":"19","verse":"32","text":"Khale inruoiya inmani'n insipha khan Jisu'n irilpi angnga injuomujei."},{"book":"Luke","chapter":"19","verse":"33","text":"Halli inmani'n salungdai teii kha insuutpha khan amapupa'n aleiti, “Angsik ah ningsuutme?”"},{"book":"Luke","chapter":"19","verse":"34","text":"Inmani'n inleimasang, “Karu diang arei ompiya eii.”"},{"book":"Luke","chapter":"19","verse":"35","text":"Inmani'n salungdai kha Jisu diang inheiruoi, Inpuondiar kha salungdai chungnga indaap ah Jisu kha inleiminchuong."},{"book":"Luke","chapter":"19","verse":"36","text":"Jisu'n achuongnga aheiwa phakhan, inmanin gai'n inpuon ngaikha lamma inleithapi."},{"book":"Luke","chapter":"19","verse":"37","text":"Ama'n Olives chingmuol makheiya juochumma Jerusalem ajuonai phakhan, anuk kajui mipui rakip in Pathian chountho kalokkha inleimu phakhan inkheek ah inleiminpaak ah inti,"},{"book":"Luke","chapter":"19","verse":"38","text":"“Pumi ramingnga kajuo Renghi rawaan katha eii! marwaanna kadai erase halli lurna kha insaangkhet erase!” Minpkla 118:26"},{"book":"Luke","chapter":"19","verse":"39","text":"Halli mipui karra Pharisee lekkhat in inti, “Karu,” “Nasiamruoi ngaihi omchian nasik ranro!”"},{"book":"Luke","chapter":"19","verse":"40","text":"Ama'n aleimasang, “Kei'n nangnidiang kitihi eii, inmani'n inomchian inchu, hiwa lung ngai'n inhongkheek sik eii.”"},{"book":"Luke","chapter":"19","verse":"41","text":"Jisu'n Jerusalem khuopui aheinai phakhan, ama'n amuli aleichappuiya ati,"},{"book":"Luke","chapter":"19","verse":"42","text":"“Nang in awini nikhuo hin kadai munasik chuon nalajet limbe! takkha atuunchu nang in munutinjei!"},{"book":"Luke","chapter":"19","verse":"43","text":"Ajarchu nachungnga hiwa ka-ang nikhuo ngaihi asuoksik eii, khawakha e-inchu nang inhalpui ngai'n rakul bool-inta nangkha nakahin inta araki miliya nangkha innakhumsik eii."},{"book":"Luke","chapter":"19","verse":"44","text":"Halli nang khat-um rakul sungnga kaom nang mi ngaikha innathasik eii, halli rakul suungnga kaom lung inkam ngaikha inmani'n minkamma danunujei, ajarchu Pathian in nangni kanasan ajuolai khan leijet makchujei!”"},{"book":"Luke","chapter":"19","verse":"45","text":"Halli Jisu'n biak-inn aheiluut ah neinaak kajuorngai khat-um karachuo ngaikha kapuutsuok aleiphut ah,"},{"book":"Luke","chapter":"19","verse":"46","text":"Inmani diang aleiti, “Hinthoa Pathian chongnga injiajei, ‘Kei biak-inn chu Pathian nina mun esik eii.’ Takkha nangni'n inruup ngai inthupna mun ningminchangjei.”Isa 56:7; Jer 7:11"},{"book":"Luke","chapter":"19","verse":"47","text":"Khat-um Jisu'n biak-inna nisuo rakip aleiminchu, thiampu kalian, Dan karu khat-um mipui lamkakei ngai'n ama kha thatnasik-ah inlei-ensui. Luk 21:37"},{"book":"Luke","chapter":"19","verse":"48","text":"Takkha inmani'n iteii thomator nasik lam leimumu, ajarchu mipui'n ama chongril kha katha tak ah inleirangai."}]}