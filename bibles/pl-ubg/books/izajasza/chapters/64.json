{"data":[{"book":"Izajasza","chapter":"64","verse":"1","text":"Obyś rozdarł niebiosa i zstąpił, aby góry rozpłynęły się przed tobą;"},{"book":"Izajasza","chapter":"64","verse":"2","text":"Jak płonie ogień rozżarzony, ogień, który doprowadza wodę do wrzenia, abyś oznajmił swoje imię twoim wrogom, tak by narody zadrżały przed tobą;"},{"book":"Izajasza","chapter":"64","verse":"3","text":"Jak kiedyś, gdy czyniłeś rzeczy przedziwne, których się nie spodziewaliśmy; zstąpiłeś, a góry rozpływały się przed tobą!"},{"book":"Izajasza","chapter":"64","verse":"4","text":"Czego od początku świata nie słyszano ani do uszu nie dochodziło, ani oko nie widziało oprócz ciebie samego, Boże, który by tak uczynił dla tego, który go oczekuje."},{"book":"Izajasza","chapter":"64","verse":"5","text":"Wychodzisz naprzeciw radosnego i czyniącego sprawiedliwość, i tych, którzy krocząc po twoich drogach pamiętają o tobie. Oto się rozgniewałeś, gdyż grzeszyliśmy ustawicznie,"},{"book":"Izajasza","chapter":"64","verse":"6","text":"My wszyscy jednak jesteśmy jak nieczyści, a wszystkie nasze sprawiedliwości są jak szata splugawiona; wszyscy opadliśmy jak liść, a nasze nieprawości uniosły nas jak wiatr."},{"book":"Izajasza","chapter":"64","verse":"7","text":"I nie ma nikogo, kto by wzywał twego imienia i zbudził się, aby się ciebie chwycić. Zakryłeś bowiem swoje oblicze przed nami i sprawiłeś, że niszczejemy z powodu naszych nieprawości."},{"book":"Izajasza","chapter":"64","verse":"8","text":"Ale teraz, PANIE, ty jesteś naszym ojcem, my jesteśmy gliną, a ty jesteś naszym garncarzem; i jesteśmy wszyscy dziełem twojej ręki."},{"book":"Izajasza","chapter":"64","verse":"9","text":"Nie gniewaj się, PANIE, tak bardzo i nie pamiętaj o naszych nieprawościach na wieki. Oto spójrz, prosimy, my wszyscy jesteśmy twoim ludem."},{"book":"Izajasza","chapter":"64","verse":"10","text":"Twoje święte miasta zostały obrócone w pustynię, Syjon jest pustynią, Jerozolima stała się spustoszeniem."},{"book":"Izajasza","chapter":"64","verse":"11","text":"Nasz dom, święty i wspaniały, w którym cię chwalili nasi ojcowie, został spalony w ogniu, i wszystkie nasze najkosztowniejsze rzeczy leżą w gruzach."},{"book":"Izajasza","chapter":"64","verse":"12","text":"Czy wobec tego powstrzymasz się, PANIE? Czy będziesz milczeć i tak bardzo nas trapić?"}]}