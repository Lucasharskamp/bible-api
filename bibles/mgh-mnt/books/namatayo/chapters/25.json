{"data":[{"book":"Namatayo","chapter":"25","verse":"1","text":"“Yeyo ikatema iyo, Umwene wo wiirimu unowa ulhikaana ni mialhi khumi yaakunshe ikhandiri chaya, nkayaarwaa u wekamelhani abwana arusi."},{"book":"Namatayo","chapter":"25","verse":"2","text":"Athanu aya yaari o uhikhalha ni irusho ni athanu yaari o irusho."},{"book":"Namatayo","chapter":"25","verse":"3","text":"Athanu o uhikhalha ni irusho ayo yaakunshe akhandiri aya wo uhikusha makhura a akhiba,"},{"book":"Namatayo","chapter":"25","verse":"4","text":"nansho o irusho ayo yahokusha makhura a akhiba nchuupani vamoka ni ikhandiri chaya."},{"book":"Namatayo","chapter":"25","verse":"5","text":"Abwana arusi nkaacherewa uwa, imialhi alhe onkhaye nkayaarupacha ikhove.”"},{"book":"Namatayo","chapter":"25","verse":"6","text":"“Uhiyu iriyari nkaneewiya nlhove nikhuwelhaka wiira, ‘Haya abwana arusi ahowa! Nrwee mweekamelhe!’"},{"book":"Namatayo","chapter":"25","verse":"7","text":"Vavawo imialhi onkhaye nkayonkwacha, nkayaaparihelha ikhandiri chaya."},{"book":"Namatayo","chapter":"25","verse":"8","text":"Imialhi o uhikhalha ni irusho ayo nkayerelha imialhi o irusho alhe, ‘Nnivaheke makhura inyu vakani, ukhalhawaya ikhandiri chihu chihotiphiaa.’"},{"book":"Namatayo","chapter":"25","verse":"9","text":"Nansho o irusho alhe nkayaakhulha, ‘Khanthosha ari vakani, mbaya nrweeke unothumihiya aya mwathumeke mwaashinene!’"},{"book":"Namatayo","chapter":"25","verse":"10","text":"Paahi, imialhi o uhikhalha ni irusho alhe nkayaarwaa uuthumani makhura, vaarwaa aya, abwana arusi nkayaawa. Imialhi yaari tayari alhe, nkayaakelha mpaani vamoka ni ayo, inupa ya arusi, nkhora nkawaatteiya.”"},{"book":"Namatayo","chapter":"25","verse":"11","text":"“Vahipinche imialhi akina ayo nkayaahokolhia, nkayeehana, ‘Pwiiya, abwana arusi, pwiiya abwana arusi! Nnihulhelhe!’”"},{"book":"Namatayo","chapter":"25","verse":"12","text":"“Nansho abwana arusi ayo nkayaakhulha, ‘Kinouhimeriani ikekhiaye, akuuchuwenlheni mwaattiva.’ ”"},{"book":"Namatayo","chapter":"25","verse":"13","text":"Yamalheke Yesu nkeera, “Nshelhelhiheke etu, ukhalhawaya khanchuwenlhe nihuku mena ikatema.”"},{"book":"Namatayo","chapter":"25","verse":"14","text":"“Yeyo ikatema iyo Umwene wo wiirimu unowa ukhalha thoko ntu mmoka aathananne urwaa nkwaha wo utayi, nkeehana anamitheko awe, nkaaruma ntheko wo weemelhelha nhakhu awe."},{"book":"Namatayo","chapter":"25","verse":"15","text":"Nkammaha kila mmoka ntheko wo ulhikaana chinooria awe, mmoka nhakhu ichipande cho italanta nthanu ni nkina italanta pilhi ni nkina italanta imoka thoko chooria awe. Amalheke nkaarwa."},{"book":"Namatayo","chapter":"25","verse":"16","text":"Karumiya aavahiye nhakhu italanta nthanu nkaapanga maronda nkaapatta italanta chikina nthanu."},{"book":"Namatayo","chapter":"25","verse":"17","text":"Ni chiichammo ntu aavahiye nhakhu italanta pilhi nkaapatta italanta chikina pilhi."},{"book":"Namatayo","chapter":"25","verse":"18","text":"Nansho ntu aavahiye italanta imoka nkaarwa uuthipelhani vathi, nkaavitha nhakhu wa mwanene uyo.”"},{"book":"Namatayo","chapter":"25","verse":"19","text":"“Yavireke mahuku menchi, mwanene ntheko ulhe nkaahokolhia, nkaachokholha waalhakelha nhakhu awe."},{"book":"Namatayo","chapter":"25","verse":"20","text":"Karumiya aavahiye nhakhu italanta nthanu nkaawa ni italanta nthanu chikina. Nkeera, ‘Pwiiya mwaakivanhe italanta nthanu. Mwooneke etu, kihopatta italanta nthanu chikina.’"},{"book":"Namatayo","chapter":"25","verse":"21","text":"Mwanene ntheko nkeera, ‘Morera, anamitheko oombone ni o ukhulhuvelhiya! Nhokhulhuvelhiya wo nhakhu vakani, vano etu kinouhiyerani ntheko mulhupalhe. Mmweeke etu niwe naapuha vamoka ni mii!’ ”"},{"book":"Namatayo","chapter":"25","verse":"22","text":"“Karumiya aavahiye nhakhu italanta pilhi nkaawa, nkaakumiha italanta pilhi chikina chaayarinhe awe nkeera, ‘Pwiiya mwaakivanhe italanta pilhi. Mwooneke etu italanta chikina chipantte aka.’"},{"book":"Namatayo","chapter":"25","verse":"23","text":"Mwanene ntheko nkaamwirelha, ‘Morera, anamitheko oombone ni o ukhulhuvelhiya. Nhokhalha o ukhulhuvelhiya wo nhakhu vakani, vano kinouhiyerani ntheko mulhupalhe. Mmweeke etu, mmwe mwaapuha vamoka ni mii.’ ”"},{"book":"Namatayo","chapter":"25","verse":"24","text":"“Nansho namitheko aavahiye italanta imoka nkaawa, nkeera, ‘Pwiiya, kihochuwelha wiira inyuva nri attu orikarika, inyuva nnokhungura vahaanlhe inyu, ni ukukhulhulha vahaamwanche inyu."},{"book":"Namatayo","chapter":"25","verse":"25","text":"Kahoova, nkakaavitha nhakhu inyu vathi. Mmwieke etu nhakhu inyu!’ ”"},{"book":"Namatayo","chapter":"25","verse":"26","text":"“Mwanene ntheko nkaamwirelha, ‘Uweva uri karumiya o uhilhoka ni uhuva! Uhochuwelha wiira mii kinokhungura vakittu vahaanlhe aka, ni ukukhulhulha vahimwanche aka."},{"book":"Namatayo","chapter":"25","verse":"27","text":"Paahi etu, waaphwanelhiye weesha nchurukhu aka unoshungiya nchurukhu, ni mii kaanopatta nchurukhu aka ni ifaida aya!"},{"book":"Namatayo","chapter":"25","verse":"28","text":"Vano etu munthurulheke nchurukhu uyo, nkusheke nrweeke mwammaheke ulhe rina italanta khumi ulhe."},{"book":"Namatayo","chapter":"25","verse":"29","text":"Ukhalhawaya, ntu ri ni ittu noovahiya ni wunchereriya. Nansho ntu hirina ittu, hata ikani irinawe iyo inookushiya."},{"book":"Namatayo","chapter":"25","verse":"30","text":"Nansho ulha karumiya o uhikhulhuvelhiya ulha, akakhelhiyeke vathe wiipiphini uwo! Wowo phi unohalha ukhalha ikutto ni ushilha miino.’ ”"},{"book":"Namatayo","chapter":"25","verse":"31","text":"“Ikatema Mwaana a Ntu vanohalha awe uwa nari Mwene vamoka ni minepa o wiirimu atakatifu onkhaye, vavawo nowa aakhalha vahicheni vawe vo nthimicho,"},{"book":"Namatayo","chapter":"25","verse":"32","text":"ni attu o makosho onkhaye anowa uthukumana vari awe, ni uyo nowa waanyulhacha attu milhoko miilhi, thoko nshunga vanaanyulhacha awe ikhondoro ni ipuri. Ikhondoro mpatta mmoka wo wiimonono ni ipuri mpatta wo wiimushi."},{"book":"Namatayo","chapter":"25","verse":"33","text":"Noowa weesha attu anrumelhenlhe wiimonono wawe ni attu akina ahinrumelhenlhe wiimushi wawe.”"},{"book":"Namatayo","chapter":"25","verse":"34","text":"“Yamalhaka Amwene anowa weerelha alhe arii mpatta wawe wo wiimonono, ‘Mmweeke mwaattiva nvahiye ibarakha ni Athithi! Mmweeke mwaapochera umwene mwesheriye inyu toka voopiye aya ilhapo."},{"book":"Namatayo","chapter":"25","verse":"35","text":"Ulhalhawaya kahowolhiya ithalha ni inyu nkamwaakivaha yolhia, kahowolhiya nttona ni inyu mwaattiva mwahokivaha maashi, kaari nlheto ni mwaattiva nkamwaakipochera,"},{"book":"Namatayo","chapter":"25","verse":"36","text":"akawanre, nkamwaakiwariha, kaari ki nreta ni inyu nkamwaawa uukonani, kaari muuttukiyani ni inyu mwaattiva nkamwaawa ukishukuriani.’ ”"},{"book":"Namatayo","chapter":"25","verse":"37","text":"“Vavawo, attu orera nrima anowa waakhulha Amwene, ‘Thithi, yaakhani nowonneni nnawolhiye ithalha ni hii nkanoovahani yolhia, ama nnari ni nttona ni hii nkanowurihani maashi?"},{"book":"Namatayo","chapter":"25","verse":"38","text":"Ni yaakhani mwaari inyu alheto ni hii nkanoopocherani, ama mwaari wo uhikhalha ni ikuwo ni hii nkanoowarihani?"},{"book":"Namatayo","chapter":"25","verse":"39","text":"Ama yaakhani nowonneni nnari areta ama nnattukiye ni hii nkanaawa uwoonani?’"},{"book":"Namatayo","chapter":"25","verse":"40","text":"Amwene anoowa waakhulha, ‘Ikekhia kinouhimeriani, kila ittu champangenlhe inyu mmoka aya ashilhoko aka akani aakirumelhenlhe alha, mwaakipangenlhe mii!’ ”"},{"book":"Namatayo","chapter":"25","verse":"41","text":"“Amalhaka anowa weerelha attu arii mpatta waya wo wiimushi, ‘Nthamache vari aka inyu mwaatti nlhaviye ni Nlhuku va! Nrwaacheke uri mooro wo hitiphiaa mahuku o uhimalha wesheriye Nakare ni minepa chawe!"},{"book":"Namatayo","chapter":"25","verse":"42","text":"Ukhalhawaya kahowolhiya ithalha ni mwaattiva khamwakivanhe yolhia ni kaari ni nttona mwaattiva khamwakivanhe maashi."},{"book":"Namatayo","chapter":"25","verse":"43","text":"Kaari nlheto mwaattiva khamwakipochenre ni kaari nreta ni ntu o ttukiye mwaattiva khamwaawilhe uukiwehani.’ ”"},{"book":"Namatayo","chapter":"25","verse":"44","text":"“Vavawo attu ayo anowa ukoha, ‘Thithi, yaakhani nowonilhe inyu nnawolhiye ithalha ama nttona, nnari nlheto ama wo uhikhalha ni ikuwo, nnari areta, ni hii khanokavihenreni?’"},{"book":"Namatayo","chapter":"25","verse":"45","text":"Amwene anowa waakhulha, ‘Kinouhimeriani ikekhia, kila vaakhonte inyu umpangelha ittu yoombone mmoka aya alha ashinkani alha, mwaakhonte ukipangelha mii.’"},{"book":"Namatayo","chapter":"25","verse":"46","text":"Paahi, alha attu alha anowa urweehiya urii ntwarusho no uhimalha, nansho attu orera nrima alhe anowa urweehiya urii ukumi wo uhimalha.”"}]}