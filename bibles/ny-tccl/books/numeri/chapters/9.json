{"data":[{"book":"Numeri","chapter":"9","verse":"1","text":"Yehova anayankhula ndi Mose mʼchipululu cha Sinai pa mwezi woyamba wa chaka chachiwiri atatuluka mu Igupto, nati,"},{"book":"Numeri","chapter":"9","verse":"2","text":"“Aisraeli azichita Paska pa nthawi yake yoyikika."},{"book":"Numeri","chapter":"9","verse":"3","text":"Muzichita Paska pa nthawi yake yoyikika, madzulo a tsiku la 14 la mwezi uno, potsata malamulo ndi malangizo ake.”"},{"book":"Numeri","chapter":"9","verse":"4","text":"Choncho Mose anawuza Aisraeli kuti azichita Paska,"},{"book":"Numeri","chapter":"9","verse":"5","text":"ndipo anachitadi Paskayo mʼchipululu cha Sinai madzulo a tsiku la 14 la mwezi woyamba. Aisraeli anachita zonse monga momwe Yehova analamulira Mose."},{"book":"Numeri","chapter":"9","verse":"6","text":"Koma ena a iwo sanathe kuchita nawo Paska pa tsiku limenelo chifukwa anali odetsedwa chifukwa chokhudza mtembo. Choncho anabwera kwa Mose ndi Aaroni tsiku lomwelo,"},{"book":"Numeri","chapter":"9","verse":"7","text":"ndipo anawuza Moseyo kuti, “Ife tadetsedwa chifukwa cha mtembo wa munthu. Nʼchifukwa chiyani taletsedwa kupereka nsembe kwa Yehova pamodzi ndi Aisraeli ena pa nthawi yake?”"},{"book":"Numeri","chapter":"9","verse":"8","text":"Mose anawayankha kuti, “Dikirani mpaka nditamva zimene Yehova walamula zokhudza Inu.”"},{"book":"Numeri","chapter":"9","verse":"9","text":"Ndipo Yehova anawuza Mose kuti,"},{"book":"Numeri","chapter":"9","verse":"10","text":"“Uza Aisraeli kuti, ‘Pamene wina mwa inu kapena zidzukulu zanu adetsedwa chifukwa chokhudza mtembo wa munthu, kapena akakhala pa ulendo, akhoza kuchita nawo Paska ya Yehova."},{"book":"Numeri","chapter":"9","verse":"11","text":"Azichita chikondwererochi madzulo a pa tsiku la 14 la mwezi wachiwiri. Azidya mwana wankhosa wamwamuna pamodzi ndi buledi wopanda yisiti ndi ndiwo zowawa zamasamba."},{"book":"Numeri","chapter":"9","verse":"12","text":"Iwo asasiye nyama ina iliyonse mpaka mmawa. Asaswe mafupa aliwonse. Pamene akuchita chikondwerero cha Paska, atsate malangizo onse."},{"book":"Numeri","chapter":"9","verse":"13","text":"Koma ngati munthu wina ali woyeretsedwa ndipo sali pa ulendo koma alephera kuchita Paska, munthu ameneyo achotsedwe pakati pa anthu a mtundu wake chifukwa sanabweretse chopereka cha Yehova pa nthawi yake. Munthu ameneyo adzalangidwa chifukwa cha tchimo lake."},{"book":"Numeri","chapter":"9","verse":"14","text":"“ ‘Mlendo amene akukhala pakati panu, nafuna kuchita nawo Paska ya Yehova, achite nawo motsata malamulo ndi malangizo ake. Muzikhala ndi malangizo ofanana a Paska; mbadwa kapena mlendo.’ ”"},{"book":"Numeri","chapter":"9","verse":"15","text":"Pa tsiku limene anayimika chihema, tenti ya umboni, mtambo unaphimba chihemacho. Kuyambira madzulo mpaka mmawa, mtambo umene unali pamwamba pa chihemacho unkaoneka ngati moto."},{"book":"Numeri","chapter":"9","verse":"16","text":"Zinkachitika motere mosalekeza: mtambo unkakhala pamwamba pa chihema, ndipo usiku unkaoneka ngati moto."},{"book":"Numeri","chapter":"9","verse":"17","text":"Nthawi ina iliyonse mtambo ukachoka pamwamba pa chihema, Aisraeli ankasamukanso, ndipo paliponse pamene mtambo wayima, Aisraeli ankamangapo misasa."},{"book":"Numeri","chapter":"9","verse":"18","text":"Aisraeli ankasamuka pamalopo Yehova akawalamula, ndipo ankamanganso misasa Iyeyo akawalamula. Nthawi yonse imene mtambowo wayima pa chihema, ankakhalabe mʼmisasa yawo."},{"book":"Numeri","chapter":"9","verse":"19","text":"Mtambowo ukakhala pa chihema nthawi yayitali, Aisraeli ankasungabe lamulo la Yehova ndipo iwo sankasamukanso."},{"book":"Numeri","chapter":"9","verse":"20","text":"Nthawi zina mtambowo unkakhala pa chihemapo masiku owerengeka. Aisraeli ankamanga misasa molamulidwa ndi Yehova ndipo ankasamukanso molamulidwa ndi Iyeyo."},{"book":"Numeri","chapter":"9","verse":"21","text":"Nthawi zina mtambo unkakhala kuyambira madzulo mpaka mmawa ndipo unkachoka mmawa mwake, ankasamuka. Kaya ndi masana kapena usiku, pamene mtambo wachoka, ankasamuka."},{"book":"Numeri","chapter":"9","verse":"22","text":"Ngakhale mtambo ukhale pa chihema masiku awiri kapena mwezi kapena chaka, Aisraeli ankakhalabe pa msasa osachoka. Koma ukachoka, ankasamuka."},{"book":"Numeri","chapter":"9","verse":"23","text":"Molamulidwa ndi Yehova ankamanga misasa yawo ndipo ankasamukanso Yehova akawalamula. Ankamvera lamulo la Yehova kudzera mwa Mose."}]}