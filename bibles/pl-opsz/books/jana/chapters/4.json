{"data":[{"book":"Jana","chapter":"4","verse":"1","text":"Wkrótce Jezus otrzymał wiadomość, że faryzeusze już wiedzą, iż pozyskuje i chrzci więcej uczniów niż Jan"},{"book":"Jana","chapter":"4","verse":"2","text":"(chociaż Jezus osobiście nikogo nie chrzcił, ale czynili to Jego uczniowie)."},{"book":"Jana","chapter":"4","verse":"3","text":"Dlatego opuścił Judeę i skierował się do Galilei."},{"book":"Jana","chapter":"4","verse":"4","text":"Chciał jednak przejść przez Samarię."},{"book":"Jana","chapter":"4","verse":"5","text":"Zbliżył się więc do samarytańskiego miasteczka Sychar, położonego w pobliżu terenów, które dawno temu patriarcha Jakub przekazał swojemu synowi, Józefowi."},{"book":"Jana","chapter":"4","verse":"6","text":"Znajdowała się tam studnia Jakuba. Zmęczony drogą, Jezus usiadł przy niej, a było to samo południe."},{"book":"Jana","chapter":"4","verse":"7","text":"Wtedy właśnie przyszła tam po wodę pewna Samarytanka. Jezus poprosił ją:"},{"book":"Jana","chapter":"4","verse":"8","text":"Uczniowie w tym czasie poszli do miasteczka kupić coś do jedzenia."},{"book":"Jana","chapter":"4","verse":"9","text":"Kobieta odrzekła:"},{"book":"Jana","chapter":"4","verse":"10","text":"—Gdybyś wiedziała, jak wspaniały dar przygotował Bóg dla ludzi oraz kto do ciebie mówi, prosiłabyś Go, a dałby ci wodę życia—odpowiedział Jezus."},{"book":"Jana","chapter":"4","verse":"11","text":"—Panie, przecież nie masz nawet czym zaczerpnąć wody, a studnia jest głęboka. Skąd więc weźmiesz tę wodę życia?"},{"book":"Jana","chapter":"4","verse":"12","text":"Czyżbyś był większy od naszego przodka Jakuba, który dał nam tę studnię? On sam pił z niej wodę, a także jego dzieci oraz całe jego stada."},{"book":"Jana","chapter":"4","verse":"13","text":"—Każdy, kto pije tę wodę, po jakimś czasie znowu będzie mieć pragnienie—odrzekł Jezus."},{"book":"Jana","chapter":"4","verse":"14","text":"—Ale kto napije się mojej wody, już nigdy nie będzie spragniony. Wręcz przeciwnie! Moja woda wytryśnie z niego i stanie się źródłem życia wiecznego."},{"book":"Jana","chapter":"4","verse":"15","text":"—Panie, daj mi więc tej wody—poprosiła kobieta—abym już nie była spragniona i nie musiała przychodzić do tej studni."},{"book":"Jana","chapter":"4","verse":"16","text":"—Idź najpierw i przyprowadź męża—rzekł do niej Jezus."},{"book":"Jana","chapter":"4","verse":"17","text":"—Nie mam męża—odparła."},{"book":"Jana","chapter":"4","verse":"18","text":"Miałaś bowiem pięciu mężów, a mężczyzna, z którym teraz żyjesz, nie jest twoim mężem. Powiedziałaś więc prawdę."},{"book":"Jana","chapter":"4","verse":"19","text":"—Panie, widzę, że jesteś prorokiem!—powiedziała."},{"book":"Jana","chapter":"4","verse":"20","text":"—Nasi przodkowie czcili Boga na tej górze. A wy, Żydzi, twierdzicie, że Jerozolima jest właściwym miejscem oddawania Mu czci."},{"book":"Jana","chapter":"4","verse":"21","text":"—Uwierz Mi, kobieto, że nadchodzi czas, gdy ani na tej górze, ani w Jerozolimie nie będziecie czcili Ojca."},{"book":"Jana","chapter":"4","verse":"22","text":"Wy nie wiecie, kim jest Ten, komu oddajecie cześć. My znamy Go, bo zbawienie wywodzi się od Żydów."},{"book":"Jana","chapter":"4","verse":"23","text":"Nadchodzi jednak czas—właściwie już nadszedł—gdy prawdziwi czciciele Ojca będą oddawać Mu cześć w duchu i w prawdzie. Właśnie takich czcicieli On pragnie."},{"book":"Jana","chapter":"4","verse":"24","text":"Bóg jest duchem. Dlatego ci, którzy oddają Mu cześć, mają to robić w duchu i w prawdzie."},{"book":"Jana","chapter":"4","verse":"25","text":"—Wiem, że pewnego dnia ma przyjść Mesjasz (to znaczy: „Chrystus”)—odrzekła kobieta. —A gdy On nadejdzie, wszystko nam wyjaśni."},{"book":"Jana","chapter":"4","verse":"26","text":"—Właśnie z Nim rozmawiasz! To Ja Nim jestem—odpowiedział Jezus."},{"book":"Jana","chapter":"4","verse":"27","text":"W tym momencie nadeszli uczniowie i zdziwili się, że Jezus rozmawia z samarytańską kobietą. Żaden z nich jednak nie zapytał: „Po co z nią rozmawiasz?”."},{"book":"Jana","chapter":"4","verse":"28","text":"Ona zaś zostawiła dzban i pobiegła do miasteczka, wołając:"},{"book":"Jana","chapter":"4","verse":"29","text":"—Chodźcie zobaczyć człowieka, który powiedział mi wszystko, co zrobiłam w życiu! To musi być Mesjasz!"},{"book":"Jana","chapter":"4","verse":"30","text":"Mieszkańcy wyszli więc z miasteczka i szli zobaczyć Jezusa."},{"book":"Jana","chapter":"4","verse":"31","text":"Tymczasem uczniowie zachęcali Go:"},{"book":"Jana","chapter":"4","verse":"32","text":"—Ja mam pokarm, o którym nie wiecie—odpowiedział."},{"book":"Jana","chapter":"4","verse":"33","text":"—Czyżby ktoś przyniósł Mu jedzenie?—zastanawiali się między sobą."},{"book":"Jana","chapter":"4","verse":"34","text":"—Moim pokarmem jest wypełnianie woli Tego, który Mnie posłał, i wykonywanie Jego dzieła—odparł Jezus."},{"book":"Jana","chapter":"4","verse":"35","text":"—Czy nie mówicie: Już za cztery miesiące zaczną się żniwa? Ja wam mówię: Rozejrzyjcie się dookoła i zobaczcie, że pola już teraz są gotowe do żniw."},{"book":"Jana","chapter":"4","verse":"36","text":"Żniwiarz odbiera zapłatę za pracę i zbiera wieczny plon. A ten, który siał, cieszy się razem z nim."},{"book":"Jana","chapter":"4","verse":"37","text":"Prawdziwe jest powiedzenie: „Jeden sieje, drugi zbiera”."},{"book":"Jana","chapter":"4","verse":"38","text":"Oto posłałem was do zbierania tego, czego nie sialiście. Inni się przy tym napracowali, a wy zbieracie plon ich pracy."},{"book":"Jana","chapter":"4","verse":"39","text":"Wielu Samarytan z tego miasteczka uwierzyło Jezusowi dzięki słowom kobiety: „Powiedział mi wszystko, co zrobiłam w życiu!”."},{"book":"Jana","chapter":"4","verse":"40","text":"Gdy więc przyszli do Niego, prosili, żeby się u nich zatrzymał. Został więc tam dwa dni."},{"book":"Jana","chapter":"4","verse":"41","text":"Oni zaś słuchali Jego nauki i jeszcze więcej z nich uwierzyło Mu."},{"book":"Jana","chapter":"4","verse":"42","text":"Kobiecie zaś mówili: „Wierzymy teraz nie tylko dzięki twoim słowom. Sami bowiem Go słyszeliśmy i wiemy, że to właśnie On jest Zbawicielem świata”."},{"book":"Jana","chapter":"4","verse":"43","text":"Po upływie dwóch dni Jezus udał się do Galilei,"},{"book":"Jana","chapter":"4","verse":"44","text":"mówił bowiem, że prorok nie może znaleźć szacunku we własnej ojczyźnie."},{"book":"Jana","chapter":"4","verse":"45","text":"Mieszkańcy Galilei przyjęli Go z otwartymi ramionami. Byli bowiem w Jerozolimie na święcie Paschy i widzieli wszystko, czego tam dokonał."},{"book":"Jana","chapter":"4","verse":"46","text":"Jezus ponownie poszedł do Kany Galilejskiej, gdzie poprzednio przemienił wodę w wino."},{"book":"Jana","chapter":"4","verse":"47","text":"Usłyszał on wcześniej, że Jezus zmierza z Judei do Galilei. Przyszedł więc do Kany i błagał Go, aby udał się do Kafarnaum i uzdrowił jego umierającego syna."},{"book":"Jana","chapter":"4","verse":"48","text":"Jezus rzekł do niego:"},{"book":"Jana","chapter":"4","verse":"49","text":"—Panie, zechciej przyjść, zanim moje dziecko umrze—błagał urzędnik."},{"book":"Jana","chapter":"4","verse":"50","text":"—Wracaj do domu! Twój syn będzie żył—odpowiedział Jezus."},{"book":"Jana","chapter":"4","verse":"51","text":"Gdy był jeszcze w drodze, wybiegli mu na spotkanie słudzy z wieścią, że jego syn wyzdrowiał."},{"book":"Jana","chapter":"4","verse":"52","text":"Zapytał więc, o której godzinie poczuł się lepiej."},{"book":"Jana","chapter":"4","verse":"53","text":"Ojciec uświadomił sobie wówczas, że właśnie o tej godzinie Jezus powiedział mu: „Twój syn będzie żył”. Wtedy on sam i cały jego dom uwierzył Jezusowi."},{"book":"Jana","chapter":"4","verse":"54","text":"Był to drugi cud Jezusa od Jego powrotu z Judei do Galilei."}]}