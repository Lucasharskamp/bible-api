{"data":[{"book":"Matiwos Dooshishiyo","chapter":"12","verse":"1","text":"Iyesus manoori sanbati aawon sndeyi taari taalotsna b́beshefere b́tesh, b́ danifwots k'ak'wtsat boteshtsotse sndeyi motso k'ut'dek't moo dek't botuwi."},{"book":"Matiwos Dooshishiyo","chapter":"12","verse":"2","text":"Ferisawino eteefwots man bek't Iyesussh, «S'iile! n danifwots sanbati aawon k'alk'ayere eteetso bo k'aliri!» boeti."},{"book":"Matiwos Dooshishiyo","chapter":"12","verse":"3","text":"12:3-4 1 Sam. 21:1-6  Iyesuswere boosh hank'o bíet, «Dawitnat bínton teshts ashuwots k'ak'at boteshor Dawit b́ k'altso b́jamon nababeratsteya?"},{"book":"Matiwos Dooshishiyo","chapter":"12","verse":"4","text":"12:4 Lew. 24:9  Bí Ik'o moots kindt kahniwotsiyere okoon bín wotowa bínton teshtswotsi wotowa bomarawok'o nemon baziyetso, S'ayin tusho b́meyi."},{"book":"Matiwos Dooshishiyo","chapter":"12","verse":"5","text":"12:5 Taaw. 28:9-10  Ando kahniwots sanbati aawon Ik' mootse finefetsr sanbati niwo bokimshor naand wotar boats b́tawerawok'o Muse weeron imetso nemotse guut'etso nababeratsteya?"},{"book":"Matiwos Dooshishiyo","chapter":"12","verse":"6","text":"S'uznmó Ik' mooniyere bogo hambe! hanoke b́fa'oni etirwe itsha."},{"book":"Matiwos Dooshishiyo","chapter":"12","verse":"7","text":"12:7 Mat. 9:13; Hos. 6:6  Ando aani ‹Taa t geyirwo mhretiya bako woshaliyee› etiru mas'aafi keewirwo eeg b́ wottsok'o it t'iwintsink'ere morro deshaw ashuwotsats angshrawnk'tee b́teshi."},{"book":"Matiwos Dooshishiyo","chapter":"12","verse":"8","text":"Ash na'o dab sanbatoshor doonze.»"},{"book":"Matiwos Dooshishiyo","chapter":"12","verse":"9","text":"Beyok manoke tuut Iyesus ayhudi Ik' k'oni moots b́ kindi,"},{"book":"Matiwos Dooshishiyo","chapter":"12","verse":"10","text":"Manoknowere b́kish iko lasha'ats ash iko fa'e b́tesh, Iyesusi bín bodetset keewo geyiru ik ik ashuwots, «Sanbati aawots shodtswotsi kashiyo nemotse fa'a?» eton bo'aati."},{"book":"Matiwos Dooshishiyo","chapter":"12","verse":"11","text":"12:11 Luk'. 14:5  Iyesuswere hank'o boosh bíet, «Ititse mereer iko detstso, b́ mereero sanbati aawots gop'ots b́shirotse b́fed'iyal geetsde kishrawo kone?"},{"book":"Matiwos Dooshishiyo","chapter":"12","verse":"12","text":"Eshe, asho mereeroniyere aawk'owe bog k'awntsetsi woto b́k'azeti! Manshe sanbati aawon sheeng keewo fino baziyekaliye.»"},{"book":"Matiwos Dooshishiyo","chapter":"12","verse":"13","text":"Maniyere il Iyesus b́kish lasha'ats ashosh, «N kisho jargwe» bí'et. Bíwere b́ jargree b́kisho kashwtsat ari b́ kish jeenok'o wotb́wtsi."},{"book":"Matiwos Dooshishiyo","chapter":"12","verse":"14","text":"Ferisawino eteefwotsmó, manoke kesht Iyesusi aawk'o k'alde'er boúd'itwok'o shiyeyo dek'botuwi."},{"book":"Matiwos Dooshishiyo","chapter":"12","verse":"15","text":"Iyesusmó bo t'awi gondo dank'rat beyokmanoke k'azb́tuwi, ay ashuwotswere b́ shuutso shoydek't boami, shodts jamwotsnowere b́ kashiyi."},{"book":"Matiwos Dooshishiyo","chapter":"12","verse":"16","text":"Ash ashuwotsshmó b́ jango konshor bokeewrawok'o kup'sh dek't bíazazi,"},{"book":"Matiwos Dooshishiyo","chapter":"12","verse":"17","text":"Han b́wotwere nebiywo Isayasn bek'on keewetso b́s'eenishe."},{"book":"Matiwos Dooshishiyo","chapter":"12","verse":"18","text":"«Hambe! galtdek'tso tguutsoni!"},{"book":"Matiwos Dooshishiyo","chapter":"12","verse":"19","text":"Bí mooyatsee, wee kúheratse,"},{"book":"Matiwos Dooshishiyo","chapter":"12","verse":"20","text":"Bí k'is'ets eltono dab tishatsee,"},{"book":"Matiwos Dooshishiyo","chapter":"12","verse":"21","text":"Ik' ashwotera ashuwots bín jangitúne.»"},{"book":"Matiwos Dooshishiyo","chapter":"12","verse":"22","text":"Maniyere il shed'ano bín s'eents ash iko ááwu dogonat gidik'o Iyesusok dek't boweyi, bíwere bín b́kashi, ashmanwere bek'onat noon keewon b́ fali."},{"book":"Matiwos Dooshishiyo","chapter":"12","verse":"23","text":"Ash jamo adt, «Han Dawit naayi wotifa k'úúna?» boeti."},{"book":"Matiwos Dooshishiyo","chapter":"12","verse":"24","text":"Ferisawino eteefwotsmó man boshishtsok'on «bí ‹Beel Zebuli› eteets Shed'ani naashona bako Sheed'no kishratsee» boeti."},{"book":"Matiwos Dooshishiyo","chapter":"12","verse":"25","text":"Ieyesuswere bo asaabiyo dank'rat boosh hank'o bíet «Ik mengesto kayeyarr bí atsatsewo b́gawetka wotiyal mengst man dihe b́dihiti. Mank'o kit iko wee ik maa asho bíatsatsewo b́ k'aleyal kup'arr beyo falratse."},{"book":"Matiwos Dooshishiyo","chapter":"12","verse":"26","text":"Shed'anonwere Shed'ano b́kishitka wotiyal bíatsatsewo k'alere etee, eshe, b́ mengsto aawk'oneya kup'arr beyo b́faliti!"},{"book":"Matiwos Dooshishiyo","chapter":"12","verse":"27","text":"Eshe, taa fo'erawotsi t kishir Beelzebulna wotiyal, it nanaonmó eegoneya bokishiri? Manshe it nana'uwots itats angshitune."},{"book":"Matiwos Dooshishiyo","chapter":"12","verse":"28","text":"Taa fo'erawo tkishir Ik'i shayrona wotiyal eshe Ik'i mengstu itmaants waarane etee."},{"book":"Matiwos Dooshishiyo","chapter":"12","verse":"29","text":"Ando ash iko shino kúp'o b́tifawo kúp'man moots kindr b́ detstso biik'o aawk'o k'alrniya b́faliti."},{"book":"Matiwos Dooshishiyo","chapter":"12","verse":"30","text":"Taanton woteraw jamó taank'eefitkee, taanton kakurawo bad'iye b́bad'iri."},{"book":"Matiwos Dooshishiyo","chapter":"12","verse":"31","text":"Mansh asho aawnari morro b́finitwosh wee c'ash jamosh oorowe eto daatsitwe etirwe itsha, S'ayin shayiro c'ashetu jamoshmó b́ morro bísh oorowe eteeratse."},{"book":"Matiwos Dooshishiyo","chapter":"12","verse":"32","text":"12:32 Luk'. 12:10  Ash na'o c'ashetu jamo b́ morro bísh oorowe eto daatsitwe. S'ayin shayiro c'ashetu jamonmó datsanatse wotowa weet datsatse b́ morro bísh oorowe eteeratse."},{"book":"Matiwos Dooshishiyo","chapter":"12","verse":"33","text":"«Mit jamo b́ shuwon b́ danefotse miti sheengo detso itsh geyife, b́ shuwonwere sheeng wotitwe, mito gond b́wotiyalmó b́ shuwonwere gonde b́wotefoni."},{"book":"Matiwos Dooshishiyo","chapter":"12","verse":"34","text":"12:34 Mat. 3:7; 23:33; 15:18; Luk'. 3:7; 6:45  It dawnzi nana'otso! gondwotsi wotefetsat sheeng keewo keewosh awuk'o k'alrniya it faliti? Asho b́ nonotse b́ keewirwo b́ nibotse s'eent oortsoniye."},{"book":"Matiwos Dooshishiyo","chapter":"12","verse":"35","text":"«Ash sheengo b́ nibi sheengotse s'eents sheeng keewo kishitwe, gond ashonwere b́ nibi gondotse s'eents gond keewo kishitwe."},{"book":"Matiwos Dooshishiyo","chapter":"12","verse":"36","text":"Ariko itsh keewirwe, ashuwots kaashk'on bokeewiru aap' ik ikosh angshi aawots boon aatetwee."},{"book":"Matiwos Dooshishiyo","chapter":"12","verse":"37","text":"Ni aap'tsatse tuutson neesh angshetwe, n aap'ts aap'atse tuutson ni'ats angshetwe.»"},{"book":"Matiwos Dooshishiyo","chapter":"12","verse":"38","text":"Manoor nem danif ik ikwotsnat ferisawino etefwotsn Iyesussh, «Danifono! adits milikito n finere bek'osh geefone!» bo et."},{"book":"Matiwos Dooshishiyo","chapter":"12","verse":"39","text":"12:39 Mat. 16:4; Mar. 8:12  Wotowa bako hank'o ettni boosh bíaaniy «Gondonat amaneraw s'oot'o adits milikito bek'o geefe, wotowa eree nebiyiwo Yonas dúri adits milikitoniyere okoon k'osho adits milikito imeratse."},{"book":"Matiwos Dooshishiyo","chapter":"12","verse":"40","text":"Yonas mus'i eeno maac'otse keez aawonat keez t'úwon b́ beshiyitsok'o, mank'o ash na'o dowootse keez aawonat keez t'úwon beshiyitwe."},{"book":"Matiwos Dooshishiyo","chapter":"12","verse":"41","text":"Nenewe kitutsi ashuwots angshi aawots and dúranatse s'oot'anotsnton tuur bíyats angshitunee, Nenewe ashuwots Yonas nabtso bo shishor bo morrosh goynat naandrone etrne. Andmó Yonasiyere bogo hanoke fa'e."},{"book":"Matiwos Dooshishiyo","chapter":"12","verse":"42","text":"12:42 1 Naash. 10:1-10; 2 Zen. 9:1-12  Múúrtsu naashú Solomon dani teleefo k'ebosh dats daaratse b́watsotse angshi aawots andi dúri s'oot'anotsnton tuur bo atsats angshitwaniyee, andmó Solomoniyere bogo hanoke fa'ee.»"},{"book":"Matiwos Dooshishiyo","chapter":"12","verse":"43","text":"Haniye il Iyesus hank'owa bí'et, «Kim shayiro ash atsotse b́keshor kash b́dek'etwoko geyaarr aats aaloke shuuk' beyok b́gúúriti. Wotowa eré daatsratse,"},{"book":"Matiwos Dooshishiyo","chapter":"12","verse":"44","text":"Mansh ‹T keshts moots aanarr amna› bíetet. Aanarr b́woorowere, b́ maaman baash wotaarr, s'ayinr, k'anwtsarr b́befere daatsitwe."},{"book":"Matiwos Dooshishiyo","chapter":"12","verse":"45","text":"Maniye okoon, kim shayiro amr bíyere gondts k'osh shawat Fo'erawwotsi de'er b́weti. Bowere shin Fo'erawman maa teshts asho atsotse kindde'e towaar bítse bobeti. Mansh ashman beyo baltsoniyere iltso iki gonde b́woiti. Gond dúranatsi s'oot'anotsats bodetuwonwere han arts keewe.»"},{"book":"Matiwos Dooshishiyo","chapter":"12","verse":"46","text":"Iyesus ash ashosh keewoke b́befere, bíndnat bí eshwotsn bínton keeweyo geyat́ úratse bo need'efere botesh. ["},{"book":"Matiwos Dooshishiyo","chapter":"12","verse":"47","text":"Manoke teshts ashuwotsitse iko Iyesussh, «Hamb nindnat ni eshwotsn neen keewiyosh geeyatniye úratse boned'iri.» bíet.]"},{"book":"Matiwos Dooshishiyo","chapter":"12","verse":"48","text":"Wotowa bako Iyesus «Tind kone? Ti eshwots konotsne?» ett bísh bí aaniy."},{"book":"Matiwos Dooshishiyo","chapter":"12","verse":"49","text":"Maniyere il b́danifwots maants kisho jargdek't kitsfetst hank'o bíet, «Tindnat tieshwots hamb, hanotsiye,"},{"book":"Matiwos Dooshishiyo","chapter":"12","verse":"50","text":"Darotse fa'o tnih shuntso k'alitu jamwots tíeshuu, t mishu, tindu bonee.»"}]}