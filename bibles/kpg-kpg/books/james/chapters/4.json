{"data":[{"book":"James","chapter":"4","verse":"1","text":"Nia hagadilinga heheebagi mono lagalagamaaloo huogodoo ala e hai i godou mehanga, le e daamada mai i hee? Ne daamada mai i godou manawa hiihai huaidu ala e hagadau heheebagi i godou lodo i nia madagoaa huogodoo."},{"book":"James","chapter":"4","verse":"2","text":"Goodou e hiihai gi nia mee, gei goodou e deemee di hai mee ginai, gaa hidi ai goodou e dadaaligi dangada. Goodou e hiihai maaloo gi nia mee, gei goodou e deemee di hai mee ginai, gei goodou ga lagalagamaaloo ga heheebagi. Gei goodou e deemee di hai mee gi di mee e hiihai ginai, idimaa, goodou hagalee tangi ang gi God."},{"book":"James","chapter":"4","verse":"3","text":"Goodou ga dangidangi gi God, gei goodou hagalee hai mee ginai, idimaa, godou hagamaanadu la hagalee donu, goodou e tangi hua i nia mee e haga manawa lamalia hua goodou."},{"book":"James","chapter":"4","verse":"4","text":"Goodou digau e de manawa dahi. Goodou e de iloo bolo maa goodou gaa hai nia hoo ni henuailala, dono hadinga bolo goodou nia hagadaumee ni God? Tangada dela e hiihai e hai di hoo hagaaloho ni henuailala, dela go mee gaa hai di hagadaumee ni God."},{"book":"James","chapter":"4","verse":"5","text":"Goodou hudee maanadu bolo ma di tonu i lodo nia helekai di Beebaa Dabu ai, dela e helekai,"},{"book":"James","chapter":"4","verse":"6","text":"Tumaalia o God dela e gaamai dehuia gi gidaadou, la koia e damanaiee, gii hai be nnelekai di Beebaa Dabu,"},{"book":"James","chapter":"4","verse":"7","text":"Dugu anga goodou gi God. Hai baahi gi Setan, gei mee gaa lele gi daha mo goodou."},{"book":"James","chapter":"4","verse":"8","text":"Lloomoi hagahoohoo ina goodou gi baahi o God, gei Mee ga hagahoohoo ia adu gi godou baahi. Digau huaidu, haga madammaa ina godou lima. Digau hai hegau ngudu golomada, haga madammaa ina godou lodo."},{"book":"James","chapter":"4","verse":"9","text":"Goodou gi manawa gee, tangitangi mo di wawwawe. Huluhia godou gadagada gi di tangi, di godou tenetene gi di manawa gee."},{"book":"James","chapter":"4","verse":"10","text":"Dugu ina goodou gi lala i mua o God, gei Mee ga haga menege aga goodou."},{"book":"James","chapter":"4","verse":"11","text":"Ogu duaahina nei, goodou hudee hagadau helekai huaidu i godou mehanga. Tangada dela e hagahuaidu be e hagi aga dono duaahina, geia e helekai huaidu mo di hagi aga nnaganoho. Maa goe e hagi aga nnaganoho, gei goe hagalee hagalongo gi nia maa, e hagi aga hua nia maa."},{"book":"James","chapter":"4","verse":"12","text":"Ma go God hua dela e hai nnaganoho ge e hagi aga tangada. Go Mee hua dela e mee di haga mouli ge e haga halauwa. Goe koai dela bolo goe e hagi aga do duaahina dama a Christ?"},{"book":"James","chapter":"4","verse":"13","text":"Hagalongo mai, goodou ala e helekai, “Dangi nei be daiaa gei gimaadou e hula gi di waahale deelaa, gaa noho i golo i di ngadau e dahi, malaa, gimaadou ga huihui gi daha madau mee, ga gila mai tagabae bahihadu.”4.13 Agoago Podo 27.1"},{"book":"James","chapter":"4","verse":"14","text":"Gei goodou e de iloo be godou mouli la gaa hai behee i nia laangi ala e lloomoi, idimaa, goodou e hai gadoo be di magalillili o lala di langi, dela hua e gila aga tama madagoaa dulii, ga limalima hua dono hagalee."},{"book":"James","chapter":"4","verse":"15","text":"Deenei di godou helekai belee hai, “Maa Dimaadua ga dumaalia mai, gei gidaadou ga mouli, gaa hai nia mee aanei be nia mee aalaa.”"},{"book":"James","chapter":"4","verse":"16","text":"Dolomeenei, gei goodou e hagamuamua ge e hagaamu goodou, di hai deenei le e hai gee."},{"book":"James","chapter":"4","verse":"17","text":"Malaa, tangada dela e iloo ia di mee donu dela belee hai, geia hagalee hai di maa, ia guu hai di hala."}]}