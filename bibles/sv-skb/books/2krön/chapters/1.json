{"data":[{"book":"2 Krön","chapter":"1","verse":"1","text":"Salomo (hebr. Shlomo) [relaterat till hebr. shalom – frid, fred och helhet], Davids son, stärkte sig själv över sitt rike, för Herren (Jahve) hans Gud (Elohim) var med honom och gjorde honom mycket stor."},{"book":"2 Krön","chapter":"1","verse":"2","text":"Salomo talade till hela Israel, till överbefälen och underbefälen, till domarna och till alla furstarna i hela Israel, huvudmännen för familjerna."},{"book":"2 Krön","chapter":"1","verse":"3","text":"Sedan begav han sig med hela församlingen till offerhöjden i Gibeon [strax norr om Jerusalem, se Jos 10:2], för där stod Guds uppenbarelsetält som Herrens tjänare Mose hade gjort i öknen."},{"book":"2 Krön","chapter":"1","verse":"4","text":"Men David hade hämtat Guds ark från Kirjat-Jearim upp till den plats som han hade ställt i ordning åt den, för han hade rest ett tält åt den i Jerusalem. [1 Sam 6:1-15]"},{"book":"2 Krön","chapter":"1","verse":"5","text":"Och bronsaltaret som Betsalel, son till Uri, son till Hur [2 Mos 31:2-5], hade gjort stod där framför Herrens tabernakel, och Salomo och församlingen sökte sig dit."},{"book":"2 Krön","chapter":"1","verse":"6","text":"Där gick Salomo upp inför Herrens ansikte till bronsaltaret som stod vid uppenbarelsetältet, och han offrade tusen brännoffer på det."},{"book":"2 Krön","chapter":"1","verse":"7","text":"Den natten uppenbarade sig Gud för Salomo och sade till honom: ”Be mig om det du vill att jag ska ge dig.”"},{"book":"2 Krön","chapter":"1","verse":"8","text":"Salomo svarade Gud: ”Du har visat min far David stor nåd och gjort mig till kung efter honom."},{"book":"2 Krön","chapter":"1","verse":"9","text":"Låt nu, Herre och Gud, ditt ord till min far David förverkligas, för du har gjort mig till kung över ett folk lika talrikt som stoftet på marken."},{"book":"2 Krön","chapter":"1","verse":"10","text":"Ge mig nu vishet och förstånd till att vara ledare och anförare för detta folk. För vem kan annars vara domare för detta ditt stora folk?”"},{"book":"2 Krön","chapter":"1","verse":"11","text":"Då sade Gud till Salomo: ”Eftersom detta låg på ditt hjärta och du inte bad om rikedom, skatter och ära eller om dina fienders liv eller om långt liv, utan bad om vishet och förstånd att vara domare för mitt folk som jag har gjort dig till kung över,"},{"book":"2 Krön","chapter":"1","verse":"12","text":"så ska du få vishet och förstånd. Jag ska också ge dig rikedom, skatter och ära som kungarna före dig inte har haft och ingen kung efter dig kommer att ha.”"},{"book":"2 Krön","chapter":"1","verse":"13","text":"När Salomo hade varit vid offerhöjden i Gibeon begav han sig från uppenbarelsetältet till Jerusalem, och han regerade över Israel."},{"book":"2 Krön","chapter":"1","verse":"14","text":"Och Salomo samlade vagnar och ridhästar så att han hade 1 400 vagnar och 12 000 ridhästar. Dem stationerade han dels i vagnsstäderna, dels i Jerusalem hos kungen själv."},{"book":"2 Krön","chapter":"1","verse":"15","text":"Kungen styrde så att silver och guld blev lika vanligt i Jerusalem som stenar, och cederträ lika vanligt som mullbärsfikonträ i Låglandet [hebr. Shefela – låglandet mellan Medelhavskusten och Juda bergsbygd]."},{"book":"2 Krön","chapter":"1","verse":"16","text":"Hästarna som Salomo köpte kom från Egypten och från Kue. Kungens uppköpare hämtade dem från Kue till bestämt pris."},{"book":"2 Krön","chapter":"1","verse":"17","text":"Varje vagn som de hämtade och förde in från Egypten kostade 600 siklar silver och varje häst 150. Likaså infördes genom deras försorg sådana till hetiternas alla kungar och till kungarna i Aram."}]}