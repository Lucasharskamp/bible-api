{"data":[{"book":"ዒሲያሴ ማፃኣፖ","chapter":"15","verse":"1","text":"ሞዓኣቤ ዓጮም ኬኤዚንቴ ፆኦሲ ቃኣላ ያዺኬ፤"},{"book":"ዒሲያሴ ማፃኣፖ","chapter":"15","verse":"2","text":"ፂቦኦኔ ዴራ ዔያቶኮ ሜሌ ፆኦዞ ካኣሽኮ ማኣሮይዳ ዬኤካኒ ሌካ ጌሜሮ ኬስካኔ፤ ሞዓኣቤ ዴራ ዔያቶኮ ኔኤቦና ሜዳባ ካታሞናሮ ሚርጌ ዖዪ ዬኤካኔ፤ ዬያ ዖዪፆና ፔኤኮ ቶኦኮ ጋሞና ቡኡጮዋ ሜኤዲ ጉኡሊንቴኔ።"},{"book":"ዒሲያሴ ማፃኣፖ","chapter":"15","verse":"3","text":"ጎይፃ ጴዻ ዓሳ ሲዬ ፓቲሌ ማይንቴያኬ፤ ዔያቶኮ ኩቦ ማኣሮ ዑፃ ዓኣ ቤዞና ዓሳ ቡኪንታ ጶኦካ ቢያ ዓቢቲ ዓቢቲ ዔያታ ዬኤካኔ።"},{"book":"ዒሲያሴ ማፃኣፖ","chapter":"15","verse":"4","text":"ሃሴቦኦኔንታ ዔልዓሌ ዴራ ዒላታኔ፤ ዔያቶኮ ዒላታ ያሃፄ ጌይንታ ቤዞ ሄላንዳኣና ዋይዚንታኔ፤ ሞዓኣቤ ፖኦሊሳኣ ዓቱዋዖ ጫርሹማ ዔያቶኮ ባይቂ ዒጊቹሞና ጎጋይቄኔ።"},{"book":"ዒሲያሴ ማፃኣፖ","chapter":"15","verse":"5","text":"ሞዓኣቤ ዓጮ ዛሎ ዒናፓ ታ ዬኤኬኔ፤ ዴራ ዒዞኮ ፆዓሬና ዔጊላቴሼልሺያ ቤቴኔ፤ ዛሎንሢ ሌካ ሉሂቴ ሴኤሮ ኬስኬኔ፤ ዒማና ዔያታ ኬዞ ኬስካዖ ዬኤካኔ፤ ዛላ ሃሣ ዑኡዞ ፔኤሲ ዼጊዲ ፔኤኮ ባይሲንቶ ዛሎ ዬኤኪ ዬኤኪ ሆሮናይሜ ጌይንታ ቤዞ ቶሊ ዓኣዻኒ ማሌኔ።"},{"book":"ዒሲያሴ ማፃኣፖ","chapter":"15","verse":"6","text":"ዒማና ኒምሪሜ ዎራ ሚጬኔ፤ ዓይጎዋ ዓኣዔ ባኣዚ ዓቱዋዖ ዓጮይዳ ዓኣ ማኣታ ቢያ ሜሌኔ።"},{"book":"ዒሲያሴ ማፃኣፖ","chapter":"15","verse":"7","text":"ዴራ ቡኩሴ ቆሎ ዔኪ ዓሃያ ጌይንታ ሚፃ ዓኣ ዶኦጮና ፒንቂ ዓኣዼኔ፤"},{"book":"ዒሲያሴ ማፃኣፖ","chapter":"15","verse":"8","text":"ሞዓኣቤ ዓጮኮ ዛጳኣ ቢያ ቤዛ ዒላቲ ዋይዚንታኔ፤ ዬይ ዒላታ ዔጊላይሜንታ ዴንዲ ቢዔርዔሊሜያኣ ሄሌኔ።"},{"book":"ዒሲያሴ ማፃኣፖ","chapter":"15","verse":"9","text":"ዲቦኔ ጌይንታ ካታሞ ዎራ ዓሲ ሱጉሢና ኩሜኔ፤ ጋዓንቴ ዲቦኔይዳ ፆኦሲ ዬያይዳፓ ባሼ ባኣዚ ዔኪ ሙካንዳኔ፤ ሞዓኣቤይዳፓ ፑኒንቲ ቶላዞንሢና ሃይባፓ ዓቴንዞንሢያ ቢያ ዞቢ ዳኪ ዒ ባይዛንዳኔ።"}]}