{"data":[{"book":"ارمیا","chapter":"48","verse":"1","text":"خداوند لشکرهای آسمان، خدای اسرائیل، دربارهٔ موآب چنین می‌فرماید:"},{"book":"ارمیا","chapter":"48","verse":"2-4","text":"عظمت و شکوه موآب از بین خواهد رفت. مردم شهر حشبون برای خرابی آن نقشه‌ها کشیده‌اند. می‌گویند: ”بیایید ریشهٔ این قوم را از بیخ و بن برکنیم.“ شهر مدمین در سکوت و خاموشی فرو خواهد رفت، چون دشمن، ساکنانش را تار و مار خواهد کرد. مردم حورونایم فریاد خواهند زد: ”نابودی، شکست بزرگ! موآب از بین رفت!“ کودکانش نیز ناله سر خواهند داد."},{"book":"ارمیا","chapter":"48","verse":"5","text":"فراریان، گریه‌کنان از تپه‌های لوحیت بالا خواهند رفت و در سرازیری حورونایم فریاد شکست سر داده، خواهند گفت:"},{"book":"ارمیا","chapter":"48","verse":"6","text":"”برای حفظ جانتان فرار کنید. در بیابانها پنهان شوید!“"},{"book":"ارمیا","chapter":"48","verse":"7","text":"ای موآب چون به ثروت و توانایی خود تکیه کردی، پس هلاک خواهی شد، و خدایت، کموش نیز با کاهنان و بزرگانش به سرزمینهای دور تبعید خواهند گردید!"},{"book":"ارمیا","chapter":"48","verse":"8","text":"«تمام روستاها و شهرها، چه در دشت باشند چه در دره، همگی خراب خواهند شد، چون من، خداوند، این را گفته‌ام."},{"book":"ارمیا","chapter":"48","verse":"9","text":"کاش موآب بال می‌داشت و می‌توانست پرواز کند و بگریزد، چون شهرهایش خراب خواهند شد و کسی در آنها باقی نخواهد ماند."},{"book":"ارمیا","chapter":"48","verse":"10","text":"ملعون باد کسی که شمشیرش را با خون تو سرخ نکند! ملعون باد کسی که کاری را که خداوند به او سپرده، به سستی انجام دهد!"},{"book":"ارمیا","chapter":"48","verse":"11","text":"«موآب از ابتدای تاریخ خود تاکنون، در امنیت و به دور از جنگ و جدال به سر برده و هرگز به تبعید نرفته است. موآب همچون شراب دست نخورده‌ای است که از کوزه‌ای به کوزه‌ای دیگر ریخته نشده و به همین دلیل طعم و بوی آن تغییر نکرده است."},{"book":"ارمیا","chapter":"48","verse":"12","text":"ولی به‌زودی زمانی فرا خواهد رسید که من افرادی را به سراغش خواهم فرستاد تا کوزه‌هایش را بر زمین، خالی کنند و بشکنند!"},{"book":"ارمیا","chapter":"48","verse":"13","text":"سرانجام، موآب از وجود خدای خود کموش خجل خواهد شد، همان‌طور که بنی‌اسرائیل در بیت‌ئیل از گوسالهٔ طلایی خود شرمسار شد."},{"book":"ارمیا","chapter":"48","verse":"14","text":"«چگونه می‌توانید به خود ببالید و بگویید: ”ما همگی شجاع و جنگ آزموده هستیم؟“"},{"book":"ارمیا","chapter":"48","verse":"15","text":"حال آنکه موآب ویران خواهد شد و بهترین جوانانش به قتل خواهند رسید. من که پادشاه جهان هستم و نامم خداوند لشکرهای آسمان می‌باشد، این را گفته‌ام."},{"book":"ارمیا","chapter":"48","verse":"16","text":"بلا و مصیبت به‌زودی بر موآب نازل خواهد شد."},{"book":"ارمیا","chapter":"48","verse":"17","text":"«ای تمام قومهای مجاور موآب، ای همهٔ کسانی که با شهرت و آوازهٔ او آشنایید، برای او ماتم بگیرید! ببینید قدرت و عظمت او چگونه در هم شکسته است!"},{"book":"ارمیا","chapter":"48","verse":"18","text":"ای اهالی دیبون، از شکوه و جلالتان به زیر بیایید و به خاک سیاه بنشینید، چون کسانی که موآب را ویران می‌کنند، دیبون را نیز ویران خواهند کرد و تمام برج و باروهایش را خراب خواهند نمود."},{"book":"ارمیا","chapter":"48","verse":"19","text":"ای اهالی عروعیر، بر سر راه بایستید و تماشا کنید و از فراریان و بازماندگان موآب بپرسید که چه اتفاقی افتاده است."},{"book":"ارمیا","chapter":"48","verse":"20","text":"آنها جواب خواهند داد: ”موآب به دست دشمن افتاده است. گریه و فریاد سر دهید و در کناره‌های رود ارنون اعلام کنید که موآب ویران شده است.“"},{"book":"ارمیا","chapter":"48","verse":"21","text":"«تمام شهرهای واقع در فلات نیز مجازات و خراب شده‌اند، یعنی شهرهای حولون، یهصه، میفاعت،"},{"book":"ارمیا","chapter":"48","verse":"22","text":"دیبون، نبو، بیت‌دبلتایم،"},{"book":"ارمیا","chapter":"48","verse":"23","text":"قریه تایم، بیت‌جامول، بیت‌معون،"},{"book":"ارمیا","chapter":"48","verse":"24","text":"قریوت، بصره، و تمام شهرهای دور و نزدیک سرزمین موآب.»"},{"book":"ارمیا","chapter":"48","verse":"25","text":"خداوند می‌فرماید: «قدرت موآب در هم شکسته است، شاخهایش بریده شده و بازوهایش شکسته است."},{"book":"ارمیا","chapter":"48","verse":"26","text":"بگذارید موآب مثل یک مست، تلوتلو بخورد و بیفتد، چون از فرمان خداوند سرپیچی کرده است. او در قی خود می‌غلتد، به طوری که همه به او می‌خندند."},{"book":"ارمیا","chapter":"48","verse":"27","text":"ای موآب، به یاد آور چگونه بنی‌اسرائیل را مسخره می‌کردی. با او چنان رفتار می‌کردی که گویی به همراه دزدان دستگیر شده است!"},{"book":"ارمیا","chapter":"48","verse":"28","text":"«ای اهالی موآب، از شهرهای خود فرار کنید و مثل فاخته‌ها که در شکاف صخره‌ها آشیانه می‌سازند، در غارها ساکن شوید."},{"book":"ارمیا","chapter":"48","verse":"29","text":"غرور موآب را همه شنیده‌اند؛ همه از تکبر، گستاخی و دل مغرور او باخبرند."},{"book":"ارمیا","chapter":"48","verse":"30","text":"من، خداوند، از ادعاهای گستاخانه و پوچ او آگاهم؛ و می‌دانم کاری از دستش برنمی‌آید."},{"book":"ارمیا","chapter":"48","verse":"31","text":"از این رو برای موآب گریانم و برای اهالی قیرحارس دلم می‌سوزد."},{"book":"ارمیا","chapter":"48","verse":"32","text":"بیشتر از آنچه برای مردم یعزیر گریستم، برای مردم سبمه خواهم گریست. شهر سبمه، مانند درخت مویی بود که شاخه‌هایش تا دریای مرده و تا یعزیر می‌رسید؛ ولی اکنون میوه‌ها و انگورهایش را غارتگران از بین برده‌اند."},{"book":"ارمیا","chapter":"48","verse":"33","text":"شادی و خرمی از سرزمین حاصلخیز موآب رخت بربسته است؛ از چرخشتها دیگر شراب بیرون نمی‌آید و کسی انگورها را با فریاد شادی نمی‌افشرد. فریادهایی به گوش می‌رسد، ولی نه فریاد شادی."},{"book":"ارمیا","chapter":"48","verse":"34","text":"ناله‌ها و فریادهای دلخراش در همه جا شنیده می‌شود از حشبون تا العاله و یاهص، و از صوغر تا حورونایم و عجلت شلیشیا. حتی چراگاههای سرسبز نمریم نیز خشک شده است.»"},{"book":"ارمیا","chapter":"48","verse":"35","text":"خداوند می‌فرماید: «من در موآب تمام کسانی را که در بتکده‌ها برای بتها قربانی می‌کنند و برای خدایان خود بخور می‌سوزانند، از بین خواهم برد."},{"book":"ارمیا","chapter":"48","verse":"36","text":"دلم برای موآب و قیرحارس به فغان آمده، چون تمام دارایی‌شان از میان رفته است."},{"book":"ارمیا","chapter":"48","verse":"37","text":"از غم و غصه، موی سر و ریش خود را می‌کنند و دستشان را می‌خراشند و لباس عزا می‌پوشند."},{"book":"ارمیا","chapter":"48","verse":"38","text":"از تمام خانه‌ها و کوچه‌های موآب صدای آه و ناله بلند است، چون موآب را مثل یک ظرف بی‌مصرف، خرد کرده‌ام."},{"book":"ارمیا","chapter":"48","verse":"39","text":"ببینید چگونه در هم شکسته شده است! به صدای شیون و زاری او گوش دهید! به رسوایی موآب نگاه کنید! اینک برای همسایگان خود باعث خنده شده است و برای عده‌ای، موجب وحشت!»"},{"book":"ارمیا","chapter":"48","verse":"40","text":"خداوند می‌فرماید: «عقابی با بالهای گشوده بر فراز موآب پرواز خواهد کرد و برای تخریب و نابودی بر آن فرود خواهد آمد."},{"book":"ارمیا","chapter":"48","verse":"41","text":"شهرها و قلعه‌های موآب تسخیر خواهند شد. در آن روز جنگاورانش مانند زنی که از درد زایمان به خود می‌پیچد، هراسان و پریشان خواهند گشت."},{"book":"ارمیا","chapter":"48","verse":"42","text":"دیگر قومی به نام موآب وجود نخواهد داشت، چون بر ضد خداوند طغیان کرده است."},{"book":"ارمیا","chapter":"48","verse":"43","text":"ای مردم موآب، وحشت و چاه و دام در انتظار شماست."},{"book":"ارمیا","chapter":"48","verse":"44","text":"هر که از شما بخواهد از چنگال وحشت بگریزد، در چاه خواهد افتاد و آنکه خود را از چاه بیرون بکشد، در دام گرفتار خواهد شد. راه فرار نخواهید داشت، چون زمان مجازاتتان فرا رسیده است.» این است فرمودۀ خداوند."},{"book":"ارمیا","chapter":"48","verse":"45","text":"«فراریان بی‌تاب، به حشبون پناه خواهند برد، ولی از این شهر که زمانی، سیحون پادشاه بر آن حکمرانی می‌کرد، آتشی بیرون خواهد آمد و سراسر موآب و تمام اهالی یاغی آن را خواهد سوزاند.»"},{"book":"ارمیا","chapter":"48","verse":"46","text":"وای به حال قوم موآب، قومی که خدایشان، بت کموش است! زیرا نابود گشته‌اند و پسران و دخترانشان، به اسارت برده شده‌اند."},{"book":"ارمیا","chapter":"48","verse":"47","text":"ولی خداوند می‌فرماید که در ایام آخر بار دیگر موآب را مورد توجه و لطف خود قرار خواهد داد."}]}