{"data":[{"book":"YAHUUDIYANKEEƁE","chapter":"7","verse":"1","text":"Ko *Maaliki-Siddiiqu on wonnoo lanɗo Salaam, e *yottinoowo sadaka ka Alla Jom Ɓural on. O yahi, o fottoyi e Ibraahiima fewndo ko on iwtata fooloygol lamɓe ɓen, kanko Maaliki-Siddiiqu o du'anii mo."},{"book":"YAHUUDIYANKEEƁE","chapter":"7","verse":"2","text":"Ibraahiima jonni mo sappaɓun e ɗi fow. Ko adii kon taho, innde Maaliki-Siddiiqu nden no firi ‹lanɗo peewal›. E hoore ɗun kadi ko o lanɗo Salaam, e maanaa lanɗo ɓuttu."},{"book":"YAHUUDIYANKEEƁE","chapter":"7","verse":"3","text":"Kono o alaa neene, o alaa baaba, o alaa iwdi, o alaa fuɗɗoode, o alaa kattudi ngurndan. O wa'i wa *Ɓiɗɗo Alla, o woni yottinoowo sadaka ka Alla haa poomaa."},{"book":"YAHUUDIYANKEEƁE","chapter":"7","verse":"4","text":"Ndaaree ko haa honto o mawni, on mo Ibraahiima mawɗo on tigi jonni sappaɓun mun e nder ko o heɓoyi kon!"},{"book":"YAHUUDIYANKEEƁE","chapter":"7","verse":"5","text":"Sariya on toɗɗii e ɓiɓɓe *Lewi ɓen wonugol yottinooɓe sadaka ka Alla e ƴantooɓe sappaɓun e hoore ko jamaa *Isra'iila on heɓi kon fow, ɗun ko e ɓen ben-gootooɓe maɓɓe, fii kala ɓen ko ɓe jurriya Ibraahiima."},{"book":"YAHUUDIYANKEEƁE","chapter":"7","verse":"6","text":"Kono Maaliki-Siddiiqu, mo tawdaaka e jurriya Lewi on, o hendike sappaɓun Ibraahiima on, e hoore ɗun, o du'anii on hendiiɗo fodaariiji ɗin."},{"book":"YAHUUDIYANKEEƁE","chapter":"7","verse":"7","text":"E hin-le yeddotaako ko mawɗo on du'antoo tosooko on."},{"book":"YAHUUDIYANKEEƁE","chapter":"7","verse":"8","text":"E hin-le, e telen-ma yottinooɓe sadaka ɓen ka bolondaa Lewi, ko maayayɓe woni hendaade sappaɓun ɗun, kono e telen-ma Maaliki-Siddiiqu kan, ko wuuruɗo woni ko hendii, wano seeditoraa non."},{"book":"YAHUUDIYANKEEƁE","chapter":"7","verse":"9","text":"Ka raɓɓinɗinnde, Lewi, oo wonɗo hendaade sappaɓun ɗun, o yoɓiino ko makko kon rewrude e Ibraahiima."},{"book":"YAHUUDIYANKEEƁE","chapter":"7","verse":"10","text":"Ko fii hari himo ka keeci ben makko wa fewndo ko Maaliki-Siddiiqu yahi fottugol e Ibraahiima."},{"book":"YAHUUDIYANKEEƁE","chapter":"7","verse":"11","text":"Ko rewrude e yottinooɓe sadaka ka gorol Lewi ɓen jamaa Isra'iila on hendornoo Sariya on. E hin-le, si tawno golle ɓen yottinooɓe sadaka ko timmunooɗe, harayno ko fii honɗun haanannoo waɗugol yottinoowo goo wano Maaliki-Siddiiqu non, hara hinaa wano *Haaruuna non?"},{"book":"YAHUUDIYANKEEƁE","chapter":"7","verse":"12","text":"Ko fii si aada wonugol yottinooɓe sadaka ɓen waylike, haray no haani kadi ka Sariya on waylee."},{"book":"YAHUUDIYANKEEƁE","chapter":"7","verse":"13","text":"Ko fii on mo ɗii piiji wowli fii mun on, ko jeyaaɗo e bolondaa goo mo hay gooto toɗɗaaka e mun fii golle *layyorde nden."},{"book":"YAHUUDIYANKEEƁE","chapter":"7","verse":"14","text":"E hoore ɗun, wano andirɗen non tigi, Joomi men on ko feeɲuɗo e bolondaa *Yahuuda on. E telen-ma wonugol yottinooɓe sadaka, Muusaa wowlaali few fii on bolondaa."},{"book":"YAHUUDIYANKEEƁE","chapter":"7","verse":"15","text":"Ɗunɗoo kadi no ɓuri ɓanginde si yottinoowo sadaka goo feeɲirii wa Maaliki-Siddiiqu,"},{"book":"YAHUUDIYANKEEƁE","chapter":"7","verse":"16","text":"wontuɗo yottinoowo sadaka, hara hinaa tippude e Sariya yuɓɓondirɗo e gorol lannoowol, kono ko tippude e doole ngurndan ɗan lannataa ɗan."},{"book":"YAHUUDIYANKEEƁE","chapter":"7","verse":"17","text":"Ɓay no seeditaa wonde:"},{"book":"YAHUUDIYANKEEƁE","chapter":"7","verse":"18","text":"Awa, ko yamiraa ɓaawo ɗoo kon ittaama, sabu lo'ere mun nden e mehiɗugol mun ngol,"},{"book":"YAHUUDIYANKEEƁE","chapter":"7","verse":"19","text":"ko fii Sariya on waawaali timminde huunde. Kono en addanaama tama'u ɓurɗo moƴƴude mo ɓadoren Alla."},{"book":"YAHUUDIYANKEEƁE","chapter":"7","verse":"20","text":"Ɗun non waɗaaka e ɓaawo woondoore. Ɓeya non kaɲun wontii yottinooɓe sadaka ka Alla e ɓaawo woondoore,"},{"book":"YAHUUDIYANKEEƁE","chapter":"7","verse":"21","text":"kono kanko Iisaa o wontirno ɗun woondoore, ɓay Alla daalanno mo ɗunɗoo:"},{"book":"YAHUUDIYANKEEƁE","chapter":"7","verse":"22","text":"Ko ɗun waɗi si Iisaa wonii holnuɗo *ahadi ɓurndi hittude ndin."},{"book":"YAHUUDIYANKEEƁE","chapter":"7","verse":"23","text":"E hoore ɗun, hari ɓen yottinooɓe sadaka no woodunoo buy, ko fii hari mayde nden no haɗi ɓe duumagol e golle maɓɓe ɗen."},{"book":"YAHUUDIYANKEEƁE","chapter":"7","verse":"24","text":"Kono Iisaa kaɲun, ɓay tawii himo wuuri haa poomaa, golle makko yottingol sadaka ɗen lannataa."},{"book":"YAHUUDIYANKEEƁE","chapter":"7","verse":"25","text":"Ko ɗun waɗi kadi, himo waawi dandude few ɓen wonɓe ɓadorde Alla sabu makko kanko Iisaa, ɓay himo wuuri haa poomaa fii fattanagol ɓe."},{"book":"YAHUUDIYANKEEƁE","chapter":"7","verse":"26","text":"Ko wano on yottinoowo mawɗo sadaka tigi haanannoo en, hara ko *seniiɗo, mo bonnaali, mo aldaa e junuubu, seeduɗo e junuubanke'en, e ɓurɗo kammuuli ɗin ɓanteede,"},{"book":"YAHUUDIYANKEEƁE","chapter":"7","verse":"27","text":"mo hatonjinaa e ittugol sadakaaji wano yottinooɓe mawɓe ɓen ittirta ɲande woo sadakaaji fii junuubaaji maɓɓe ɗin, kamɓe tigi taho, e ɗi jamaa on ɗin kadi. Iisaa waɗii ɗun nde wootere ko yoni fii saa'iiji ɗin fow, e nder ko o itti hoore makko sadaka kon."},{"book":"YAHUUDIYANKEEƁE","chapter":"7","verse":"28","text":"Sariya on kaɲun, ɓe toɗɗotoo ɓen fii wonugol yottinooɓe sadaka mawɓe ko yimɓe lo'uɓe, kono daalol woondoore nden ɓawto Sariya on toɗɗike Ɓiɗɗo on, on wonɗo Timminaaɗo haa poomaa."}]}