{"data":[{"book":"Romanthek","chapter":"12","verse":"1","text":"Ji-è chiihphado, gu khuiinothek nane bumuiithek, nyieliieshii Hamangkhung-aphuii ro boh bushun gethek shii rek phi, ji è gu nathek shii khung ne yao: nawaithek de Hamangkhung-aphuii shii isieng zid mage bo, airo blia shii phi muii srane aishii sang phi bo. Jine nathek è phi pha ji ne izai misia ro."},{"book":"Romanthek","chapter":"12","verse":"2","text":"Sohjambling pho duiine nawaishii arek rabo, jishii nawaithek ro khani yi zab lai arone Hamangkhung-aphuii è de nathek ro iliing pha de zab lai ruii phro. Nathek ne Hamangkhung-aphuii è nyie yang pha ji ne nyie wie chiih-è aishii ne sang ba chiih-è hì ne khriig ba ji nyathieg ruii phro."},{"book":"Romanthek","chapter":"12","verse":"3","text":"Chiih-è nyieliieshii Hamangkhung-aphuii ro thaluii bushun ne gu shii phi, ji è gu nathek zab shii yao: Nathek ne nawaithek shii um pha ji è bajo anow rabo. Ji pha chiang shii, nawaithek è now pha ji shii jum rek bo, chiih-è nawaithek shii Hamangkhung-aphuii è phi pha ji duiine migi rog shii chua bo."},{"book":"Romanthek","chapter":"12","verse":"4","text":"Gethek siu jia è bajo ichua um, chiih-è hì ne zab yo blia rek."},{"book":"Romanthek","chapter":"12","verse":"5","text":"Ji duiine, chiihphado gethek ne bajo, gethek ne Masi rog shii siu jia bie ro, chiih-è gethek ro yo shii siu ne jia bie ro."},{"book":"Romanthek","chapter":"12","verse":"6","text":"Ji-è gethek ne Hamangkhung-aphuii è phi pha yo lasen ji duiine bushun rog shii blia rek. Gethek ro lasen ji yi Hamangkhung-aphuii mua yao arone, gethek shii um pha migi ji duiine rek bo;"},{"book":"Romanthek","chapter":"12","verse":"7","text":"hì ne blia rek pha arone gethek ne blia rek chid phro, hì ne yua pha arone gethek ne yua chid phro;"},{"book":"Romanthek","chapter":"12","verse":"8","text":"hì ne gaishii lububo rek phi pha arone, gethek ne rek chid phro. Hanyie magunde gai rog shii thang pho ne khriig pha thang bo, hanyie rangsua um pho ne snak rek bo. Hanyie magunde bushun rek pho ne sang ne rek bo."},{"book":"Romanthek","chapter":"12","verse":"9","text":"Miie pha ji ne zab wie è ruii bo. Awie pha blia shii amiie rabo, nyie wie pha ji shii khoh bo."},{"book":"Romanthek","chapter":"12","verse":"10","text":"Masipho khuiinothek nawaithek chung lua è miie rai bo, chiih-è nawaithek chung shii ilab phi rai pha yang bo."},{"book":"Romanthek","chapter":"12","verse":"11","text":"Blia gang è rek bo chiih-è siikhad ajo pha arek rabo. Nawaithek zab pha lubu rog shii Ithong shii sia bo."},{"book":"Romanthek","chapter":"12","verse":"12","text":"Nathek ro luthong ne sang ne ruii bo, nathek ro diigthek shii jum rek bo, chiih-è idang sia bo."},{"book":"Romanthek","chapter":"12","verse":"13","text":"Na shii um pha ji nawai ijak Masipho è chid pha ji thang bo, chiih-è naro hò habin athiegpho shii hong bo."},{"book":"Romanthek","chapter":"12","verse":"14","text":"Hanyie è na shii diig phi pha ji shii Hamangkhung-aphuii è khirzey lia phi bo aishii khirzey lia phi ne athamai rabo."},{"book":"Romanthek","chapter":"12","verse":"15","text":"Hanyie è sang ji pha rog shii sang bo, hanyie è choh ji pha rog shii choh bo."},{"book":"Romanthek","chapter":"12","verse":"16","text":"Zab pha rog shii ò ruii bo. Wiangwe arek rabo, jishii zum blia shii nuii bo. Nawaishii thieg rone anow rabo."},{"book":"Romanthek","chapter":"12","verse":"17","text":"Bran giak è na shii asi pha rek muii magunde, asi pha iidoh arog din rabo. Zab pha miie shii nyie wie ji rek pha bidiang bo."},{"book":"Romanthek","chapter":"12","verse":"18","text":"Zab pha rog shii Liijiing rai pha na è zab rek muii pha ji rek mage bo."},{"book":"Romanthek","chapter":"12","verse":"19","text":"Arog rabo, gu ijak, ji pha chiang shii Hamangkhung-aphuii è lijieg phaji rek bo. Jigigam shii yao, “Gu è rog pha ro, gu è iidoh phi din pha ro, Ithong è yao ro.”"},{"book":"Romanthek","chapter":"12","verse":"20","text":"Ji phachiang shii, jigigam è yao: “Narog gidiegpho yi chi-iyiy muii arone, aishii michie phi ne chie yi bo; ai gahanghang arone, niing pha phi bo; ji rek phane na è aishii ne wo pha bai fuh phi.”"},{"book":"Romanthek","chapter":"12","verse":"21","text":"Awie pha è na shii ayang yi rabo; ji pha chiang shii, wie è buii shii yang bo."}]}