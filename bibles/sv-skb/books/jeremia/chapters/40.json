{"data":[{"book":"Jeremia","chapter":"40","verse":"1","text":"Ordet som kom till Jeremia efter att Nevozaradan, ledaren för vakten hade låtit honom gå från Rama, när han hade tagit honom bunden i kedjor bland alla Jerusalems och Juda fångar som bars bort i fångenskap till Babel."},{"book":"Jeremia","chapter":"40","verse":"2","text":"Och ledaren för vakten tog Jeremia och sade till honom: ”Herren din Gud (Jahve Elohim) förkunnade denna ondska över denna plats"},{"book":"Jeremia","chapter":"40","verse":"3","text":"och Herren (Jahve) har fört fram det och gjort som han talade eftersom ni har syndat mot Herren (Jahve) och inte har lyssnat på hans röst, därför kommer dessa ting över er."},{"book":"Jeremia","chapter":"40","verse":"4","text":"Och nu, se, jag löser dig idag från kedjorna som är på dina händer. Om det är gott i dina ögon att komma med mig till Babel, kom, jag ska se med välvilja på dig, men om det är ont i dina ögon att följa med mig till Babel, låt bli. Se hela landet är framför dig, dit det är gott och rätt i dina ögon att gå, gå dit.”"},{"book":"Jeremia","chapter":"40","verse":"5","text":"Men han ville inte vända tillbaka. ”Gå då tillbaka till Gedaljaho, Achiqams son, Shafans son, som kungen i Babel har gjort till guvernör över städerna i Juda och bo med honom bland folket, eller gå varthelst det är rätt i dina ögon att gå.”"},{"book":"Jeremia","chapter":"40","verse":"6","text":"Och Jeremia gick till Gedaljaho, Achiqams son, till Mitspa och bodde med honom bland folket som var kvar i landet."},{"book":"Jeremia","chapter":"40","verse":"7","text":"Och när alla kaptener över trupperna som var på fälten, de och deras män, hörde att kungen i Babel hade gjort Gedaljaho, Achiqams son till guvernör i landet, och hade anförtrott honom män och kvinnor och barn och de klenaste i landet av dem som inte förts bort i fångenskap till Babel,"},{"book":"Jeremia","chapter":"40","verse":"8","text":"då kom de till Gedaljaho i Mitspa, Jishmael, Netanjahos son, och Jochanan och Jonatan, Qareachs söner och Seraja, Tanchumets son och Efajs söner, netofatiten, och Jezanjaho, Maachatis son, de och deras män."},{"book":"Jeremia","chapter":"40","verse":"9","text":"Och Gedaljaho, Achiqams son, Shafans son, gav sin ed till dem och till deras män och sade: ”Var inte rädda för att tjäna kaldéerna, bo i landet och tjäna Babels kung och det ska gå väl för er."},{"book":"Jeremia","chapter":"40","verse":"10","text":"Och jag, se, jag ska bo i Mitspa och stå inför kaldéerna som kommer till oss, men ni, samla er vin och sommarens skörd och olja och lägg det i era kärl och bo i städerna som ni har tagit.”"},{"book":"Jeremia","chapter":"40","verse":"11","text":"Och även alla judar som var i Moav och bland Ammons söner och i Edom och som var i alla länder, hörde att Babels kung hade lämnat en kvarleva i Juda och satt Gedaljaho, Achiqams son Shafans son, över dem."},{"book":"Jeremia","chapter":"40","verse":"12","text":"Då återvände alla judar från de platser dit de blivit bortdrivna och kom till Juda land och till Gedaljaho, till Mitspa och samlade druvor och sommarskörd i stor myckenhet."},{"book":"Jeremia","chapter":"40","verse":"13","text":"Och Jochanan, Qareas son och alla kaptener över trupperna som var på fältet kom till Gedaljaho, till Mitspa"},{"book":"Jeremia","chapter":"40","verse":"14","text":"och sade till honom: ”Vet du att Baalis, Ammons söners kung har sänt Jishmael, Netanjahos son att ta ditt liv?” Men Gedaljaho, Achiqams son, trodde dem inte."},{"book":"Jeremia","chapter":"40","verse":"15","text":"Och Jochanan, Qareas son talade till Gedaljaho i Mitspa i hemlighet och sade: ”Låt mig gå, jag ber dig, och jag ska slå Jishmael, Netanjahos son och ingen man ska veta något. Varför skulle han ta ditt liv så att alla judar som har samlats hos dig skulle bli förskingrade och kvarlevan i Juda gå under?”"},{"book":"Jeremia","chapter":"40","verse":"16","text":"Men Gedaljaho, Achiqams son, sade till Jochanan, Qareas son: ”Du ska inte göra denna sak, för du talar lögn om Jishmael.”"}]}