{"data":[{"book":"هوشع","chapter":"7","verse":"1","text":"«هر وقت خواستم اسرائیل را شفا دهم و ایشان را دوباره کامیاب سازم، دیدم باز گناه می‌کنند. پایتخت آن سامره مملو از آدمهای فریبکار و دزد و راهزن است!"},{"book":"هوشع","chapter":"7","verse":"2","text":"ساکنان آنجا نمی‌دانند که من هرگز شرارتشان را فراموش نمی‌کنم. اعمال گناه‌آلودشان از همه طرف آنها را لو می‌دهد و من همه را می‌بینم."},{"book":"هوشع","chapter":"7","verse":"3","text":"«پادشاه از شرارت مردم لذت می‌برد و رهبران از دروغهایشان."},{"book":"هوشع","chapter":"7","verse":"4","text":"همگی آنها زناکارند و در آتش شهوت می‌سوزند. آتش شهوت آنها مانند آتش آمادهٔ تنور نانوایی است که خمیرش را مالش داده و منتظر برآمدن آن است."},{"book":"هوشع","chapter":"7","verse":"5","text":"«در جشنهای پادشاه، رهبران از شراب مست می‌شوند و او نیز با کسانی که وی را دست انداخته‌اند هم پیاله می‌گردد."},{"book":"هوشع","chapter":"7","verse":"6","text":"دلهایشان از دسیسه بازی، مثل تنور زبانه می‌کشند. توطئهٔ آنها تمام شب به آرامی می‌سوزد و همین که صبح شد مثل آتش ملتهب شعله‌ور می‌گردد."},{"book":"هوشع","chapter":"7","verse":"7","text":"«مردم اسرائیل مانند تنوری سوزان شده، پادشاهان و رهبرانشان را یکی پس از دیگری کشتند7‏:7 در زمان هوشع، سه نفر از پادشاهان اسرائیل به قتل رسیدند: زکریا، شلوم و فقحیا. و فریاد هیچ‌کدام برای درخواست کمک از من، بلند نشد."},{"book":"هوشع","chapter":"7","verse":"8","text":"«قوم من با بت‌پرستان آمیزش کرده، راههای گناه‌آلود آنها را یاد می‌گیرند. آنها همچون نان نیم پخته‌ای هستند که نمی‌شود خورد."},{"book":"هوشع","chapter":"7","verse":"9","text":"پرستش خدایان بیگانه قوت ایشان را گرفته است، ولی خودشان نمی‌دانند. موهای سر اسرائیل سفید شده و عمر او به پایان رسیده، اما او از آن بی‌خبر است."},{"book":"هوشع","chapter":"7","verse":"10","text":"فخر او به خدایان دیگر، آشکارا او را رسوا کرده است. با این حال به سوی خدای خود بازگشت نمی‌کند و در صدد یافتن او برنمی‌آید."},{"book":"هوشع","chapter":"7","verse":"11","text":"«قوم اسرائیل مانند کبوتر، نادان و بی‌فهم هستند. آنها از مصر کمک می‌خواهند و به آشور پرواز می‌کنند؛"},{"book":"هوشع","chapter":"7","verse":"12","text":"ولی من در حین پروازشان تور خود را بر ایشان می‌اندازم و مثل پرنده‌ای آنها را از آسمان به زمین می‌کشم و به خاطر تمام کارهای شرارتبارشان ایشان را مجازات می‌کنم."},{"book":"هوشع","chapter":"7","verse":"13","text":"«وای بر قوم من! بگذار آنها هلاک شوند، زیرا مرا ترک کرده و به من گناه ورزیده‌اند. می‌خواستم ایشان را نجات بخشم، ولی آنها با من صادق نبودند."},{"book":"هوشع","chapter":"7","verse":"14","text":"آنها از صمیم دل به حضور من فریاد بر نمی‌آورند، بلکه در بستر خود ناله و شیون می‌کنند. آنها خود را زخمی کرده، برای غله و شراب به بتها دعا می‌کنند، و از من روی برمی‌گردانند."},{"book":"هوشع","chapter":"7","verse":"15","text":"«من ایشان را یاری نموده و نیرومند ساخته‌ام، ولی از من روگردان شده‌اند."},{"book":"هوشع","chapter":"7","verse":"16","text":"«آنها به همه جا نگاه می‌کنند، جز به آسمان و به سوی خدای متعال. مانند کمان کجی هستند که هرگز تیرش به هدف نمی‌خورد. رهبرانشان به دلیل گستاخی و بی‌احترامی نسبت به من با شمشیر دشمن نابود خواهند شد و تمام مردم مصر به ایشان خواهند خندید.»"}]}