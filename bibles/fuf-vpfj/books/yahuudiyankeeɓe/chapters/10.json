{"data":[{"book":"YAHUUDIYANKEEƁE","chapter":"10","verse":"1","text":"E hoore ɗun, wonaa Sariya on tigi woni haqiiqaaji aroyaynooɗi ɗin, kono ko mbaadi mun tun. O waawataa few laatinde ɓen ɓadorayɓe non Alla timmuɓe, rewrude e on sadaka gooto jokkondirɗo hitaande woo hitaande."},{"book":"YAHUUDIYANKEEƁE","chapter":"10","verse":"2","text":"Si o waawayno, harayno neeɓii ko ɓen waɗaynooɓe ɗin sadakaaji acci, harayno ɓe laɓɓinaama nde wootere ko yoni haa poomaa, harayno kadi ɓernde maɓɓe felataa ɓe e telen-ma junuubu woo."},{"book":"YAHUUDIYANKEEƁE","chapter":"10","verse":"3","text":"Kono, ɗin sadakaaji andintinay en hitaande kala fii junuubaaji ɗin."},{"book":"YAHUUDIYANKEEƁE","chapter":"10","verse":"4","text":"Ko fii waawataa ka ƴiiƴan ga'i na'i e ciikuliiji monta junuubaaji."},{"book":"YAHUUDIYANKEEƁE","chapter":"10","verse":"5","text":"Ko ɗun waɗi, e nder naatugol e nder aduna on, *Almasiihu on no wi'i:"},{"book":"YAHUUDIYANKEEƁE","chapter":"10","verse":"6","text":"A weltoraali sadaka sunneteeɗo,"},{"book":"YAHUUDIYANKEEƁE","chapter":"10","verse":"7","text":"Awa mi wi'i: ‹E hino lan, mi arii"},{"book":"YAHUUDIYANKEEƁE","chapter":"10","verse":"8","text":"Himo wi'i taho: «A yiɗaali e a weltoraali sadakaaji e dokke e sadakaaji sunneteeɗi e sadakaaji fii junuubaaji, waɗiranooɗi no yaadiri e Sariya on.»"},{"book":"YAHUUDIYANKEEƁE","chapter":"10","verse":"9","text":"E hoore ɗun o wi'i kadi: «E hino lan, mi arii fii waɗugol faale maa on.» O ittii aranun ɗun fii sincugol ɗimmun ɗun."},{"book":"YAHUUDIYANKEEƁE","chapter":"10","verse":"10","text":"Awa, ko sabu faale Alla on *laɓɓinaɗen fii wonugol yimɓe makko, rewrude e oo sadaka mo Iisaa Almasiihu on ittiri ɓandu mun ndun tigi nde wootere ko yoni haa poomaa."},{"book":"YAHUUDIYANKEEƁE","chapter":"10","verse":"11","text":"Kala *yottinoowo sadaka ka Alla no ka gollata ɗon ɲande woo fii waɗugol golle mun diina ɗen, e ittugol sadakaaji gooti ɲande woo, ɗi tawata waawataa ittude junuubaaji few."},{"book":"YAHUUDIYANKEEƁE","chapter":"10","verse":"12","text":"Almasiihu on non kaɲun, o waɗii sadaka gooto bajjo fii junuubaaji ɗin, yonuɗo haa poomaa, awa kadi himo jooɗii ka sengo ɲaamo Alla,"},{"book":"YAHUUDIYANKEEƁE","chapter":"10","verse":"13","text":"himo sabbii ɗon haa Alla waɗa ayɓe makko ɓen ka ley koyɗe makko."},{"book":"YAHUUDIYANKEEƁE","chapter":"10","verse":"14","text":"Ko dokkal bajjal o timminiri haa poomaa wonaaɓe *laɓɓineede fii wonugol yimɓe Alla ɓen."},{"book":"YAHUUDIYANKEEƁE","chapter":"10","verse":"15","text":"Ko ɗun *Ruuhu Seniiɗo on seeditanii en kadi. Ko fii himo wi'i taho:"},{"book":"YAHUUDIYANKEEƁE","chapter":"10","verse":"16","text":"«Joomiraaɗo on daali:"},{"book":"YAHUUDIYANKEEƁE","chapter":"10","verse":"17","text":"O ɓeyditi e ɗun:"},{"book":"YAHUUDIYANKEEƁE","chapter":"10","verse":"18","text":"Ko fii ka junuubaaji ɗin yaafaa ɗon, haray alaa ko sakkee fii junuubu."},{"book":"YAHUUDIYANKEEƁE","chapter":"10","verse":"19","text":"Ko ɗun waɗi, yo musiɓɓe an, ɓay hiɗen mari hoolaare fii naatugol ka *nokkuure hormorde mawnde sabu oo sadaka ƴiiƴan Iisaa"},{"book":"YAHUUDIYANKEEƁE","chapter":"10","verse":"20","text":"ɗan o udditirani en laawol kesol wurngol, rewrungol ka *wirngallo, ngon-le ko ɓandu makko ndun,"},{"book":"YAHUUDIYANKEEƁE","chapter":"10","verse":"21","text":"e ɓay kadi hiɗen mari yottinoowo mawɗo wonɗo ka suudu Alla,"},{"book":"YAHUUDIYANKEEƁE","chapter":"10","verse":"22","text":"ɓadoren Alla ɓernde nunɗunde e gomɗinal heewungal pellital, e ɓernde laɓɓinaande kala miijooji bonɗi, e ɓandu lootiraandu ndiyan laaɓuɗan."},{"book":"YAHUUDIYANKEEƁE","chapter":"10","verse":"23","text":"Wonen catiiɓe tabiti e tama'u mo qirritiɗen on, ko fii Waɗanɗo en ɗin fodaariiji on ko Sella-findeejo."},{"book":"YAHUUDIYANKEEƁE","chapter":"10","verse":"24","text":"Miijondiranen ko honno waaweten wakkilindirde ka giggol e ka kuuɗe moƴƴe."},{"book":"YAHUUDIYANKEEƁE","chapter":"10","verse":"25","text":"Wota en terto mottondiral men ngal, wano woɓɓe woowiri non. Kono wakkilindiren fodde hiɗen yi'ude ɲalaande nden no ɓadaade."},{"book":"YAHUUDIYANKEEƁE","chapter":"10","verse":"26","text":"Ko fii si en duumike waɗugol junuubu e nder tewaare ɓawto en hendaade gandal goonga on, haray sadaka alaa hande kadi fii junuubaaji,"},{"book":"YAHUUDIYANKEEƁE","chapter":"10","verse":"27","text":"kono ko habbannde ɲaawoore hulɓiniinde e nguleendi yiite hebuliinge sunnugol murtuɓe ɓen."},{"book":"YAHUUDIYANKEEƁE","chapter":"10","verse":"28","text":"Si goɗɗo bonniino Sariya Muusaa on, o wareteno, o yaafetaake, e hoore seeditoore ɗiɗo maa tato."},{"book":"YAHUUDIYANKEEƁE","chapter":"10","verse":"29","text":"E miijo mon onon, si goɗɗo hayfinii *Ɓiɗɗo Alla on, si o jogitorii ƴiiƴan ahadi ɗan wa ɗan aldaa e fiira, ɗan ɗan o *laɓɓiniraa, e si o hoynii Ruuhu Allaahu on, on Jom Sulfu, e hara on miijaaki himo handi e lette ɓurɗe muusude kadi?"},{"book":"YAHUUDIYANKEEƁE","chapter":"10","verse":"30","text":"Ko fii hiɗen andi on Wi'uɗo: «Ko min yottagol woodani, ko min yoɓoyta», e hoore ɗun: «Joomiraaɗo on ɲaaway jamaa mun on.»"},{"book":"YAHUUDIYANKEEƁE","chapter":"10","verse":"31","text":"No hulɓinii yanugol e juuɗe Alla Wuuruɗo on!"},{"book":"YAHUUDIYANKEEƁE","chapter":"10","verse":"32","text":"Anditee liddu ɗun ka saa'iiji arani, ɓawto Alla ndayginande on, on ŋaɲɲino satteende tiiɗunde e nder tippiro muusungo."},{"book":"YAHUUDIYANKEEƁE","chapter":"10","verse":"33","text":"Ko fii e saa'i goo on hoynano, cukkaɗon e kene, e saa'i goo jonnindirɗon juuɗe e ɓen waɗiranooɓe wano non."},{"book":"YAHUUDIYANKEEƁE","chapter":"10","verse":"34","text":"E hoore ɗun, yurmaɗon sokaaɓe ɓen, jaɓuɗon kadi e nder weltaare yo on jatte keyeeji mon ɗin, sabu andugol mon hiɗon mari keyee ɓurɗo moƴƴude, luttoowo."},{"book":"YAHUUDIYANKEEƁE","chapter":"10","verse":"35","text":"Awa wota on accitu hoolaare mon addaynde mbarjaari mawndi nden."},{"book":"YAHUUDIYANKEEƁE","chapter":"10","verse":"36","text":"Ko fii hiɗon haani ŋaɲɲaade, fii, nde timminoyɗon faale Alla on, yo on hendoyo ko o fodi on kon."},{"book":"YAHUUDIYANKEEƁE","chapter":"10","verse":"37","text":"Ko fii e nder saa'ihun nii:"},{"book":"YAHUUDIYANKEEƁE","chapter":"10","verse":"38","text":"Feewuɗo an on non wuuriray gomɗinal."},{"book":"YAHUUDIYANKEEƁE","chapter":"10","verse":"39","text":"Enen-le hinaa en yiltorooɓe ɓaawo fii hayrugol, kono ko en gomɗinɓe fii dandegol."}]}