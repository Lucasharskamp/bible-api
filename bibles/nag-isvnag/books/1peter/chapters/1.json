{"data":[{"book":"1 Peter","chapter":"1","verse":"1","text":"Peter, Jisu Khrista laga apostle, pora Isor laga basi luwa kiman dusra desh te ase, Pontus, Galatia, Cappadocia, Asia, aru Bithynia jaga khan te thaka khan ke likhi ase."},{"book":"1 Peter","chapter":"1","verse":"2","text":"Etu sob to Baba Isor laga gyaan te age pora jani thaka pora hoise, aru Atma laga kotha mani bole alag kori kene rakhidise, aru Jisu Khrista laga khun pora sapha kori diya khan ase. Anugraha apuni khan logote thaki bole dibi, aru shanti hodai apuni khan uporte bisi bhorta hoi thaki bole dibi."},{"book":"1 Peter","chapter":"1","verse":"3","text":"Baba Isor aru Probhu Jisu Khrista laga mohima hodai hobole dibi! Tai laga dangor daya te, Tai amikhan ke notun jonom dise aru Jisu Khrista ke mora pora jinda kori kene amikhan ke biswas te jinda thaki bole nimite ekta asha rakhidise."},{"book":"1 Peter","chapter":"1","verse":"4","text":"Etu kitia bhi khotom nohobole, aru eku dagi nathakibole, aru kitia bhi naharabole dise. Etu amikhan nimite sorgote rakhi dikene ase."},{"book":"1 Peter","chapter":"1","verse":"5","text":"Apnikhan ke Isor laga hokti pora roikhya kori kene rakhi ase, biswas dwara poritran pabo nimite, juntu hekh homoi te prokahit hobo."},{"book":"1 Peter","chapter":"1","verse":"6","text":"Apuni khan etu sob nimite bisi khushi kori ase, kintu etiya pora olop din tak, dorkar hoile, apuni khan kisim dukh aru kosto koribo lagibo."},{"book":"1 Peter","chapter":"1","verse":"7","text":"Etu sob to apuni laga biswas dikhai dibole nimite ase. Etu to suna, juntu harai jabole bostu ase, etu ke bhi jui pora sapha kore, etu nisena biswas, kun suna pora bhi bisi daam ase, etu ke bhi porikha kori ase. Titia Jisu ke prokahit kora dinte, apuni laga biswas to stuti, mohima, aru sonman pabo1.7 Job 23:10; Psa. 66:10; Isa. 48:10; Jam. 1:12. ."},{"book":"1 Peter","chapter":"1","verse":"8","text":"Apuni khan Jisu ke dikha nai, kintu Taike morom kore. Apuni khan etiya Taike dikha nai, kintu Taike biswas kore aru kobole napara laga anond aru khushi pora Taike mohima diye."},{"book":"1 Peter","chapter":"1","verse":"9","text":"Apuni khan etiya nijor biswas nimite parinam pai ase, juntu apnikhan atma laga poritran ase."},{"book":"1 Peter","chapter":"1","verse":"10","text":"Sob bhabobadi khan etu poritran ki ase koi kene bhal pora bisarise, aru taikhan pora apuni khan pabole thaka kripa laga bhabobani koi dise."},{"book":"1 Peter","chapter":"1","verse":"11","text":"Taikhan janibole nimite bisarise kunke Khrista laga Atma pora taikhan ke ki koi ase. Atma pora taikhan ke Khrista kineka dukh pabole ase etu sob koi dise aru etu pichete ki hobole ase eitu khan sob taikhan ke age pora janai dise1.11 2 Pet. 1:21; Isa. 52:13-14; Luke 24:25-27.."},{"book":"1 Peter","chapter":"1","verse":"12","text":"Taikhan ke prokahit kori diya kotha to taikhan nimite nohoi, kintu jitia taikhan pora utu kotha khan koi dise juntu etiya apnikhan ke Isor laga susamachar prochar kora khan pora sorgo pora aha Pobitro Atma dwara apnikhan ke koi dise - etu kotha khan sorgodoth khan bhi etu khobor janibole bisi itcha korise."},{"book":"1 Peter","chapter":"1","verse":"13","text":"Etu nimite apuni khan laga mon taiyar kori lobi. Nisa nahobi. Apuni khan laga asha pura Tai laga mohima te rakhibi, jitia Jisu Khrista wapas ahibo titia sob to dikhai dibo."},{"book":"1 Peter","chapter":"1","verse":"14","text":"Kotha mani kene thaka bacha nisena, poila najani kene thaka nisena gaw mangso itcha te nathakibi."},{"book":"1 Peter","chapter":"1","verse":"15","text":"Kintu kun apuni ke matise Tai pobitro thaka nisena, apuni bhi, apuni laga sob kaam te pobitro thakibi."},{"book":"1 Peter","chapter":"1","verse":"16","text":"Kelemane eneka likha ase, “Pobitro thakibi, kelemane Moi pobitro ase1.16 Lev. 11:44; 19:2; 20:7..”"},{"book":"1 Peter","chapter":"1","verse":"17","text":"Etu nimite jodi apuni Isor ke “Baba” mate, jun manu laga mukh nasai, kintu kaam saikene bisar kore, etu prithibi te homoi thaka to, ekdom bhoi kori kene thik thakibi1.17 2 Chr. 19:7; Psa. 28:4; Isa. 59:18; Jer. 3:19; 17:10.."},{"book":"1 Peter","chapter":"1","verse":"18","text":"Sob murkho kaam apuni khan laga baba khan pora apnikhan sikhise. Aru apuni khan jane, harai ja laga suna chandi pora apuni khan ke udhar kora nohoi1.18 Psa. 49:7-8; Gal. 1:4; Isa. 52:3.."},{"book":"1 Peter","chapter":"1","verse":"19","text":"Kintu, apuni khan ke Jisu Khrista laga khun pora bachai loise, aru Tai ekta jokhom aru dagi nathaka mer bacha nisena ase."},{"book":"1 Peter","chapter":"1","verse":"20","text":"Taike etu prithibi shuru nohua age pora basi loise, kintu Taike etu hekh homoi te apuni khan ke prokahit kori dise."},{"book":"1 Peter","chapter":"1","verse":"21","text":"Tai dwara apuni khan Isor ke biswas korise, kun Taike mora pora jinda kori dise aru sob mohima dise, etu pora apuni laga biswas aru asha Isor uporte hodai thaki bole."},{"book":"1 Peter","chapter":"1","verse":"22","text":"Hosa kotha mani kene apuni khan nijor laga atma ke sapha kori loise. Aru etu sob nijor kokai bhai ke morom kori kene thaki bole nimite; etiya ekjon-ekjon ke sapha mon pora morom kori kene thakibi."},{"book":"1 Peter","chapter":"1","verse":"23","text":"Apuni khan notun jonom hoise, harai ja laga bijon pora nohoi, kintu kitia bhi nahara laga bijon pora, aru hodai jinda thaka Isor laga kotha pora."},{"book":"1 Peter","chapter":"1","verse":"24","text":"Kelemane, Isor kotha te likha ase,"},{"book":"1 Peter","chapter":"1","verse":"25","text":"Kintu Probhu laga kotha hodai nimite thake.”"}]}