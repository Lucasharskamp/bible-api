{"data":[{"book":"Luka","chapter":"24","verse":"1","text":"Pa tsiku loyamba la Sabata, mmamawa kwambiri, amayi anatenga zonunkhira napita ku manda."},{"book":"Luka","chapter":"24","verse":"2","text":"Anaona mwala wa pa manda utagubuduzika"},{"book":"Luka","chapter":"24","verse":"3","text":"ndipo atalowamo sanapeze mtembo wa Ambuye Yesu."},{"book":"Luka","chapter":"24","verse":"4","text":"Pamene iwo ankadabwa za zimenezi, mwadzidzidzi, amuna awiri ovala zovala zonyezimira kwambiri anayimirira pambali pawo."},{"book":"Luka","chapter":"24","verse":"5","text":"Ndi mantha, amayiwo anaweramitsa nkhope zawo pansi, koma amunawo anawawuza kuti, “Nʼchifukwa chiyani mukufuna wamoyo pakati pa akufa?"},{"book":"Luka","chapter":"24","verse":"6","text":"Iye sali muno ayi. Wauka! Kumbukirani zimene anakuwuzani pamene anali nanu ku Galileya:"},{"book":"Luka","chapter":"24","verse":"7","text":"‘Mwana wa Munthu ayenera kuperekedwa mʼmanja mwa anthu ochimwa, napachikidwa ndipo tsiku lachitatu adzaukitsidwanso.’ ”"},{"book":"Luka","chapter":"24","verse":"8","text":"Ndipo anakumbukira mawu ake."},{"book":"Luka","chapter":"24","verse":"9","text":"Atabwerera kuchokera ku mandako, anafotokoza zinthu zonse kwa khumi ndi mmodziwo ndi kwa ena onse."},{"book":"Luka","chapter":"24","verse":"10","text":"Amayi anali Mariya Magadalena, Yohana, Mariya amayi a Yakobo, ndi ena anali nawo amene anawuza atumwi."},{"book":"Luka","chapter":"24","verse":"11","text":"Koma iwo sanawakhulupirire amayiwa, chifukwa mawu awo amaoneka kwa iwo ngati opanda nzeru."},{"book":"Luka","chapter":"24","verse":"12","text":"Komabe Petro anayimirira ndi kuthamangira ku manda. Atasuzumira, anaona nsalu zimene anamukulungira zija zili pa zokha, ndipo iye anachoka, akudabwa ndi zimene zinachitikazo."},{"book":"Luka","chapter":"24","verse":"13","text":"Ndipo tsiku lomwelo, awiri a iwo ankapita ku mudzi wotchedwa Emau, pafupifupi makilomita khumi ndi imodzi kuchokera ku Yerusalemu."},{"book":"Luka","chapter":"24","verse":"14","text":"Iwo ankayankhulana za zonse zimene zinachitikazo."},{"book":"Luka","chapter":"24","verse":"15","text":"Pamenepo Yesu mwini wake anabwera ndi kuyenda nawo pamodzi;"},{"book":"Luka","chapter":"24","verse":"16","text":"koma iwo sanamuzindikire."},{"book":"Luka","chapter":"24","verse":"17","text":"Iye anawafunsa kuti, “Kodi mukukambirana zotani mʼnjira muno?”"},{"book":"Luka","chapter":"24","verse":"18","text":"Mmodzi wa iwo wotchedwa Kaliyopa anamufunsa kuti, “Kodi ndiwe wekha wokhala mu Yerusalemu amene sukudziwa zinthu zimene zachitika mʼmasiku awa?”"},{"book":"Luka","chapter":"24","verse":"19","text":"Iye anafunsa kuti, “Zinthu zotani?”"},{"book":"Luka","chapter":"24","verse":"20","text":"Akulu a ansembe ndi oweruza anamupereka Iye kuti aphedwe, ndipo anamupachika Iye;"},{"book":"Luka","chapter":"24","verse":"21","text":"koma ife tinkayembekezera kuti Iye ndiye amene akanawombola Israeli. Ndipo kuwonjeza apo, lero ndi tsiku lachitatu chichitikireni izi."},{"book":"Luka","chapter":"24","verse":"22","text":"Kuwonjezanso apo, ena mwa amayi athu atidabwitsa ife. Iwo anapita ku manda mmamawa"},{"book":"Luka","chapter":"24","verse":"23","text":"koma sanakapeze mtembo wake. Iwo anabwera ndi kudzatiwuza ife kuti anaona masomphenya a angelo amene anati Yesu ali moyo."},{"book":"Luka","chapter":"24","verse":"24","text":"Kenaka ena mwa anzathu anapita ku manda ndipo anakapeza monga momwe amayiwo ananenera, koma Iye sanamuone.”"},{"book":"Luka","chapter":"24","verse":"25","text":"Iye anawawuza kuti, “Inu ndinu anthu opusa, osafuna kukhulupirira msanga zonse zimene aneneri ananena!"},{"book":"Luka","chapter":"24","verse":"26","text":"Kodi Khristu sanayenera kumva zowawa izi ndipo kenaka ndi kulowa mu ulemerero wake?”"},{"book":"Luka","chapter":"24","verse":"27","text":"Ndipo kuyambira ndi Mose ndi aneneri onse Iye anawafotokozera zimene zinalembedwa mʼmalemba wonse zokhudzana ndi Iye mwini."},{"book":"Luka","chapter":"24","verse":"28","text":"Atayandikira mudzi omwe amapitako, Yesu anachita ngati akupitirira."},{"book":"Luka","chapter":"24","verse":"29","text":"Koma iwo anamupempha Iye kwambiri kuti, “Mukhale ndi ife, popeza kwatsala pangʼono kuda, ndipo dzuwa lili pafupi kulowa.” Ndipo Iye anapita kukakhala nawo."},{"book":"Luka","chapter":"24","verse":"30","text":"Iye ali pa tebulo pamodzi nawo, anatenga buledi ndipo anayamika, nanyema nayamba kuwagawira."},{"book":"Luka","chapter":"24","verse":"31","text":"Kenaka maso awo anatsekuka ndipo anamuzindikira Iye, ndipo anachoka pakati pawo."},{"book":"Luka","chapter":"24","verse":"32","text":"Iwo anafunsana wina ndi mnzake kuti, “Kodi mitima yathu sinali kutentha mʼkati mwathu pamene Iye ankayankhulana nafe pa njira ndi mmene anatitsekulira malemba?”"},{"book":"Luka","chapter":"24","verse":"33","text":"Nthawi yomweyo iwo anayimirira ndi kubwerera ku Yerusalemu. Iwo anapeza khumi ndi mmodziwo ndi ena anali nawo nasonkhana pamodzi"},{"book":"Luka","chapter":"24","verse":"34","text":"ndipo anati, “Ndi zoonadi! Ambuye auka ndipo anaonekera kwa Simoni.”"},{"book":"Luka","chapter":"24","verse":"35","text":"Kenaka awiriwo anawawuza zimene zinachitika pa njira, ndi mmene iwo anamudziwira Yesu, Iye atanyema buledi."},{"book":"Luka","chapter":"24","verse":"36","text":"Akufotokoza zimenezi, Yesu mwini wake anayimirira pakati pawo ndipo anati, “Mukhale ndi mtendere.”"},{"book":"Luka","chapter":"24","verse":"37","text":"Koma chifukwa choti anathedwa nzeru ndi kuchita mantha, ankaganiza kuti akuona mzukwa."},{"book":"Luka","chapter":"24","verse":"38","text":"Iye anawafunsa kuti, “Nʼchifukwa chiyani mukuvutika? Nʼchifukwa chiyani mukukayika mu mtima mwanu?"},{"book":"Luka","chapter":"24","verse":"39","text":"Taonani manja anga ndi mapazi anga. Ine ndine amene! Khudzeni kuti muone. Mzukwa ulibe mnofu ndi mafupa monga mukuonera ndili nazo.”"},{"book":"Luka","chapter":"24","verse":"40","text":"Iye atanena izi anawaonetsa manja ake ndi mapazi ake."},{"book":"Luka","chapter":"24","verse":"41","text":"Ndipo pamene iwo samakhulupirirabe, chifukwa cha chimwemwe ndi kudabwa, Iye anawafunsa kuti, “Kodi muli ndi chakudya chilichonse pano?”"},{"book":"Luka","chapter":"24","verse":"42","text":"Iwo anamupatsa Iye kachidutswa ka nsomba yophika."},{"book":"Luka","chapter":"24","verse":"43","text":"Iye anakatenga ndi kukadya iwo akuona."},{"book":"Luka","chapter":"24","verse":"44","text":"Iye anawawuza kuti, “Izi ndi zimene ndinakuwuzani pamene ndinali nanu: chilichonse chiyenera kukwaniritsidwa chimene chinalembedwa cha Ine mʼbuku la Malamulo a Mose, Aneneri ndi Masalimo.”"},{"book":"Luka","chapter":"24","verse":"45","text":"Kenaka anawatsekula maganizo kuti azindikire Malemba."},{"book":"Luka","chapter":"24","verse":"46","text":"Iye anawawuza kuti, “Izi ndi zimene zinalembedwa: Khristu adzazunzika ndipo adzauka kwa akufa tsiku lachitatu."},{"book":"Luka","chapter":"24","verse":"47","text":"Ndipo kutembenuka mtima ndi kukhululukidwa kwa machimo zidzalalikidwa mu dzina lake kwa anthu amitundu yonse kuyambira mu Yerusalemu."},{"book":"Luka","chapter":"24","verse":"48","text":"Inu ndinu mboni za zimenezi."},{"book":"Luka","chapter":"24","verse":"49","text":"Ine ndidzakutumizirani chimene Atate anga analonjeza. Koma khalani mu mzinda muno mpaka mutavekedwa mphamvu yochokera kumwamba.”"},{"book":"Luka","chapter":"24","verse":"50","text":"Iye atawatengera kunja kwa mzindawo mpaka ku Betaniya, anakweza manja ake ndi kuwadalitsa."},{"book":"Luka","chapter":"24","verse":"51","text":"Iye akuwadalitsa, anawasiya ndipo anatengedwa kupita kumwamba."},{"book":"Luka","chapter":"24","verse":"52","text":"Pamenepo anamulambira Iye ndipo anabwerera ku Yerusalemu ndi chimwemwe chachikulu."},{"book":"Luka","chapter":"24","verse":"53","text":"Ndipo iwo anakhalabe ku Nyumba ya Mulungu, akulemekeza Mulungu."}]}