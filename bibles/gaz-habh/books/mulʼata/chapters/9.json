{"data":[{"book":"Mulʼata","chapter":"9","verse":"1","text":"Ergamaan shanaffaan malakata isaa afuufe; anis urjii samii irraa lafa dhaʼe tokko nan arge. Urjii sanaafis furtuun “Boolla Qilee” ni kenname."},{"book":"Mulʼata","chapter":"9","verse":"2","text":"Yommuu inni Boolla Qilee sana banettis aarri tokko akkuma aara boolla ibiddaa guddaa keessaa baʼuutti ol baʼe. Aduu fi samiinis aara Boolla Qilee keessaa baʼu sanaan ni dukkanaaʼan."},{"book":"Mulʼata","chapter":"9","verse":"3","text":"Aara sana keessaas hawwaannisa baayʼeetu lafatti yaaʼe; hawwaannisoota sanaafis taayitaan akka taayitaa torbaanqabaa lafaa ni kenname."},{"book":"Mulʼata","chapter":"9","verse":"4","text":"Isaanis akka marga lafaa yookaan biqiltuu yookaan muka tokko illee miidhan utuu hin taʼin akka namoota adda isaanii irraa chaappaa Waaqaa hin qabaatin qofa miidhan ajajaman."},{"book":"Mulʼata","chapter":"9","verse":"5","text":"Isaanis akka namoota sana jiʼa shan dhiphisaniif eeyyamameef malee akka jara ajjeesaniif miti. Dhiphinni kunis akkuma dhiphina isa yommuu torbaanqabaan nama iddutti dhiphatanii ti."},{"book":"Mulʼata","chapter":"9","verse":"6","text":"Guyyoota sana keessa namoonni duʼa barbaadu; garuu hin argatan. Duʼuus ni hawwu; duuti garuu isaan baqata."},{"book":"Mulʼata","chapter":"9","verse":"7","text":"Bifti hawwaannisoota sanaas fardeen duulaaf qopheeffaman fakkaata ture. Mataa isaaniittis waan akka gonfoo warqee kaaʼatanii turan; fuulli isaaniis fuula namaa fakkaata ture."},{"book":"Mulʼata","chapter":"9","verse":"8","text":"Rifeensi isaanii rifeensa mataa dubartootaa fakkaata ture; ilkaan isaaniis ilkaan leencaa fakkaata ture."},{"book":"Mulʼata","chapter":"9","verse":"9","text":"Isaanis maddaa maddaa sibiilaa fakkaatu qabu turan; sagaleen qoochoo isaaniis sagalee fardeenii fi gaariiwwan baayʼee kanneen gara duulaatti didichanii fakkaata ture."},{"book":"Mulʼata","chapter":"9","verse":"10","text":"Isaanis akkuma torbaanqabaa eegee fi ilkee qabu turan; eegee isaanii keessaa immoo taayitaa ittiin jiʼa shan nama dhiphisan qabu turan."},{"book":"Mulʼata","chapter":"9","verse":"11","text":"Isaanis mootii qabu turan; innis ergamaa Boolla Qilee ti; maqaan isaas afaan Ibraayisxiitiin Abadoon, afaan Giriikiin immoo Aphooliyoon jedhama ture."},{"book":"Mulʼata","chapter":"9","verse":"12","text":"Wayyoon inni duraa darbeera; kunoo, wayyoowwan biraa lamatu dhufuuf jira."},{"book":"Mulʼata","chapter":"9","verse":"13","text":"Ergamaan jaʼaffaanis malakata isaa afuufe; anis gaanfa afran kanneen iddoo aarsaa warqee irraa hojjetamee fuula Waaqaa dura jiru irraa sagalee tokko nan dhagaʼe."},{"book":"Mulʼata","chapter":"9","verse":"14","text":"Sagaleen sunis ergamaa jaʼaffaa malakata qabu sanaan, “Ergamoota afran kanneen laga Efraaxiisi guddicha biratti hidhaman sana gad dhiisi” jedhe."},{"book":"Mulʼata","chapter":"9","verse":"15","text":"Ergamoonni afran saʼaatii kanaaf, guyyaa kanaaf, jiʼaa fi waggaa kanaaf qopheeffamanii turanis sanyii namaa harka sadii keessaa harka tokko fixuuf gad dhiifaman."},{"book":"Mulʼata","chapter":"9","verse":"16","text":"Baayʼinni loltoota fardeeniin duulanii miliyoona dhibba lama ture. Anis baayʼina isaaniis nan dhagaʼe."},{"book":"Mulʼata","chapter":"9","verse":"17","text":"Anis mulʼata koo keessatti fardeenii fi namoota farda yaabbatan nan arge: Isaanis maddaa diimaa akka ibiddaa, sanpeerii9:17 Sanpeerii – Sanpeeriin dhagaa gatii guddaa gurraacha akka cuquliisaa ti. fi keelloo akka dinyii9:17 dinyii – dinyiin kemikaala keelloo fakkaatu kan hoʼa guddaadhaan gubamuu fi kan foolii namatti hin tolle qabuu dha. qabu turan. Mataan fardeen sanaas mataa leencaa fakkaata ture; afaan isaanii keessaas ibidda, aaraa fi dinyiitu baʼe."},{"book":"Mulʼata","chapter":"9","verse":"18","text":"Dhaʼicha sadan kanaan jechuunis ibidda, aaraa fi dinyii afaan isaaniitii baʼeen sanyiin namaa harka sadii keessaa harki tokko ni ajjeefame."},{"book":"Mulʼata","chapter":"9","verse":"19","text":"Taayitaan fardeen sanaas afaan isaaniitii fi eegee isaanii keessa ture; eegeen isaanii akkuma bofaa mataa qaba tureetii; isaanis mataa sanaan nama miidhu turan."},{"book":"Mulʼata","chapter":"9","verse":"20","text":"Namoonni dhaʼicha sanaan ajjeefamuu jalaa baʼanis amma iyyuu qalbii jijjiirratanii hojii harka isaanii irraa hin deebine; hafuurota hamoo waaqeffachuu fi waaqota tolfamoo warqee irraa, meetii irraa, naasii irraa, dhagaa fi muka irraa hojjetaman kanneen arguu yookaan dhagaʼuu yookaan deemuu hin dandeenye waaqeffachuu hin dhiifne."},{"book":"Mulʼata","chapter":"9","verse":"21","text":"Akkasumas gaabbanii nama ajjeesuu isaanii irraa yookaan falfala hojjechuu isaanii irraa yookaan halalummaa isaanii irraa yookaan hanna isaanii irraa hin deebine."}]}