{"data":[{"book":"ЕРАМІІ","chapter":"30","verse":"1","text":"Слова, якое было Ерамію ад Госпада:"},{"book":"ЕРАМІІ","chapter":"30","verse":"2","text":"так кажа Гасподзь Бог Ізраілеў: напішы сабе ўсе словы, якія Я казаў табе, у кнігу,"},{"book":"ЕРАМІІ","chapter":"30","verse":"3","text":"бо вось, настаюць дні, кажа Гасподзь, калі Я вярну з палону народ Мой, Ізраіля і Юду, кажа Гасподзь; і прывяду іх зноў у тую зямлю, якую даў бацькам іхнім, і яны будуць валодаць ёю."},{"book":"ЕРАМІІ","chapter":"30","verse":"4","text":"І вось - тыя словы, якія сказаў Гасподзь пра Ізраіля і Юду."},{"book":"ЕРАМІІ","chapter":"30","verse":"5","text":"Так сказаў Гасподзь: голас трывогі і жудасьці чуем мы, а ня міру."},{"book":"ЕРАМІІ","chapter":"30","verse":"6","text":"Спытайцеся і разважце: ці родзіць мужчына? Чаму ж Я бачу ў кожнага мужчыны рукі на сьцёгнах ягоных, як у жанчыны ў родах, і твары ва ўсіх бледныя?"},{"book":"ЕРАМІІ","chapter":"30","verse":"7","text":"О, гора! вялікі той дзень, ня было падобнага да яго; гэта - бядотны час у Якава, але ён будзе ўратаваны ад яго."},{"book":"ЕРАМІІ","chapter":"30","verse":"8","text":"І будзе ў той дзень, кажа Гасподзь Саваоф: паламаю ярмо ягонае, якое на шыі тваёй, і повязі твае парву; і ня будзе ўжо служыць чужаземцам,"},{"book":"ЕРАМІІ","chapter":"30","verse":"9","text":"але будуць служыць Госпаду Богу свайму і Давіду свайму, якога Я пастаўлю ім."},{"book":"ЕРАМІІ","chapter":"30","verse":"10","text":"І ты, рабе Мой Якаве, ня бойся, кажа Гасподзь, і не палохайся, Ізраіле; бо вось, Я ўратую цябе з далёкай краіны і племя тваё зь зямлі палону іхняга; і вернецца Якаў і будзе жыць спакойна і мірна, і ніхто ня будзе палохаць яго,"},{"book":"ЕРАМІІ","chapter":"30","verse":"11","text":"бо Я з табою, кажа Гасподзь, каб ратаваць цябе: Я цалкам вынішчу ўсе народы, сярод якіх расьсеяў цябе, а цябе ня зьнішчу; я буду караць цябе ў меру, але непакараным не пакіну цябе."},{"book":"ЕРАМІІ","chapter":"30","verse":"12","text":"Бо так кажа Гасподзь: рана твая незагойная, пошасьць твая жорсткая;"},{"book":"ЕРАМІІ","chapter":"30","verse":"13","text":"ніхто не клапоціцца пра справу тваю, каб загоіць рану тваю; гаючых лекаў няма для цябе;"},{"book":"ЕРАМІІ","chapter":"30","verse":"14","text":"усе сябры твае забылі цябе, ня шукаюць цябе; бо Я пабіў цябе ўдарамі непрыяцельскімі, жорсткаю караю за мноства беззаконьняў тваіх, бо грахі твае памножыліся."},{"book":"ЕРАМІІ","chapter":"30","verse":"15","text":"Што ты енчыш пра раны твае, пра жорсткасьць хваробы тваёй? за мноства беззаконьняў тваіх Я зрабіў табе гэта, бо грахі твае памножыліся."},{"book":"ЕРАМІІ","chapter":"30","verse":"16","text":"Але ўсе, хто пажырае цябе, будуць зжэртыя; і ўсе ворагі твае - усе самі пойдуць у палон, і спусташальнікі твае будуць спустошаныя, і ўсіх рабаўнікоў тваіх аддам на рабунак."},{"book":"ЕРАМІІ","chapter":"30","verse":"17","text":"Я абкладу цябе пластырам і вылечу цябе ад ранаў тваіх, кажа Гасподзь. Цябе называлі адкідам, кажучы: «вось Сіён, пра які ніхто ня пытаецца»."},{"book":"ЕРАМІІ","chapter":"30","verse":"18","text":"Так кажа Гасподзь: вось, вярну палон намётаў Якава і селішчы ягоныя памілую, - і горад зноў будзе пабудаваны на пагорку сваім, і храм уладкуецца як раней."},{"book":"ЕРАМІІ","chapter":"30","verse":"19","text":"І ўзьнясуцца зь іх падзяка і голас разьвяселеных; і Я памножу іх, і ня будуць меншыцца, і праслаўлю іх, і ня будуць прыніжаныя."},{"book":"ЕРАМІІ","chapter":"30","verse":"20","text":"І сыны ягоныя будуць, як раней, і гурт ягоны будзе стаяць перад Мною, і пакараю ўсіх уціскальнікаў ягоных."},{"book":"ЕРАМІІ","chapter":"30","verse":"21","text":"І будзе правадыр ягоны зь яго самога, і валадар ягоны будзе паходзіць з асяродзьдзя яго; і Я набліжу яго і ён падступіцца да Мяне; бо хто наважыцца сам па сабе наблізіцца да Мяне? кажа Гасподзь."},{"book":"ЕРАМІІ","chapter":"30","verse":"22","text":"І вы будзеце Маім народам, і Я буду вам Богам."},{"book":"ЕРАМІІ","chapter":"30","verse":"23","text":"Вось, лютая віхура ідзе ад Госпада, віхура грозная; яна ідзе на галаву бязбожнікаў."},{"book":"ЕРАМІІ","chapter":"30","verse":"24","text":"Палымяны гнеў Госпада не адвернецца, пакуль Ён ня зьдзейсьніць і ня спраўдзіць намераў сэрца Свайго. У апошнія дні зразумееце гэта."}]}