{"data":[{"book":"Yosua","chapter":"16","verse":"1","text":"Yosef asefoɔ no kyɛfa firi Asubɔnten Yordan fa a ɛbɛn Yeriko, wɔ Yeriko nsuwa no apueeɛ fam, kɔfa ɛserɛ no so kɔpue Bet-El bepɔ asase no so."},{"book":"Yosua","chapter":"16","verse":"2","text":"Ɛfiri Bet-El (a ɛyɛ Lus) a, ɛfa Atarot a ɛwɔ Arkifoɔ mantam mu."},{"book":"Yosua","chapter":"16","verse":"3","text":"Esiane fa atɔeɛ fam kɔsi Bet-Horon Anafoɔ a ɛwɔ Yafletifoɔ mantam mu. Ɛtoa so kɔ Geser na afei akɔsi Ɛpo Kɛseɛ no mu."},{"book":"Yosua","chapter":"16","verse":"4","text":"Yosef mmammarima Manase ne Efraim mmusua nyaa wɔn agyapadeɛ."},{"book":"Yosua","chapter":"16","verse":"5","text":"Wɔde saa asase yi maa Efraim mmusua sɛ wɔn agyapadeɛ."},{"book":"Yosua","chapter":"16","verse":"6","text":"na akɔ Ɛpo Kɛseɛ no ho. Atifi fam ɛhyeɛ no firi Ɛpo Kɛseɛ no, ɛfa apueeɛ fam, twam wɔ Mikmetat, na akontono afa apueeɛ fam, atwam wɔ Taanat-Silo akɔ Yanoa apueeɛ fam."},{"book":"Yosua","chapter":"16","verse":"7","text":"Ɛfiri Yanoa a, ɛdane fa anafoɔ fam kɔ Atarot ne Naara, ɛka Yeriko, na akɔpem Asubɔnten Yordan."},{"book":"Yosua","chapter":"16","verse":"8","text":"Ɛfiri Tapua a, ɛhyeɛ no kɔ atɔeɛ fam, nam Kana Suka no mu kɔsi Ɛpo Kɛseɛ no. Saa agyapadeɛ yi na wɔde maa mmusua a wɔbɔ mu yɛ Efraim abusuakuo no."},{"book":"Yosua","chapter":"16","verse":"9","text":"Wɔde nkuro bi ne wɔn nkuraaseɛ a ɛwɔ Manase abusuakuo no fa mantam mu maa Efraim."},{"book":"Yosua","chapter":"16","verse":"10","text":"Wɔampamo Kanaanfoɔ no amfiri Geser, enti Geserfoɔ te hɔ sɛ nkoa bɛsi ɛnnɛ."}]}