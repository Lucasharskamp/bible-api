{"data":[{"book":"2 ЛЕТАПІСАЎ","chapter":"27","verse":"1","text":"Дваццаць пяць гадоў было Ёатаму, калі зацараваў, і шаснаццаць гадоў валадарыў у Ерусаліме; імя маці ягонай Еруша, дачка Садока."},{"book":"2 ЛЕТАПІСАЎ","chapter":"27","verse":"2","text":"І рабіў ён спадобнае ў вачах Гасподніх гэтак сама, як рабіў Азія, бацька ягоны, толькі ён не ўваходзіў у храм Гасподні, і народ усё яшчэ грашыў далей."},{"book":"2 ЛЕТАПІСАЎ","chapter":"27","verse":"3","text":"Ён пабудаваў верхнюю браму дома Гасподняга, і многае пабудаваў на сьцяне Афэла;"},{"book":"2 ЛЕТАПІСАЎ","chapter":"27","verse":"4","text":"і гарады пабудаваў на гары Юдэйскай, і ў лясах пабудаваў палацы і вежы."},{"book":"2 ЛЕТАПІСАЎ","chapter":"27","verse":"5","text":"Ён ваяваў з царом Аманіцянаў і адолеў іх, і далі яму Аманіцяне ў той год сто талантаў срэбра і дзесяць тысяч кораў пшаніцы і ячменю дзесяць тысяч. Гэта давалі яму Аманіцяне і на другі год, і на трэці."},{"book":"2 ЛЕТАПІСАЎ","chapter":"27","verse":"6","text":"Такі моцны быў Ёатам таму, што клаў шляхі свае прад абліччам Госпада Бога свайго."},{"book":"2 ЛЕТАПІСАЎ","chapter":"27","verse":"7","text":"Астатнія дзеі Ёатама і ўсе войны яго і паводзіны яго апісаны ў кнізе цароў Ізраільскіх і Юдэйскіх:"},{"book":"2 ЛЕТАПІСАЎ","chapter":"27","verse":"8","text":"дваццаць пяць гадоў было яму, калі зацараваў, і шаснаццаць гадоў валадарыў у Ерусаліме."},{"book":"2 ЛЕТАПІСАЎ","chapter":"27","verse":"9","text":"І спачыў Ёатам з бацькамі сваімі, і пахавалі яго ў горадзе Давідавым. І зацараваў Ахаз, сын ягоны, замест яго."}]}