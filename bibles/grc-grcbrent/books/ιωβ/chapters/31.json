{"data":[{"book":"ΙΩΒ","chapter":"31","verse":"1","text":"Διαθήκην ἐθέμην τοῖς ὀφθαλμοῖς μου, καὶ οὐ συνήσω ἐπὶ παρθένον."},{"book":"ΙΩΒ","chapter":"31","verse":"2","text":"Καὶ τί ἐμέρισεν ὁ Θεὸς ἄνωθεν, καὶ κληρονομία ἱκανοῦ ἐξ ὑψίστων;"},{"book":"ΙΩΒ","chapter":"31","verse":"3","text":"Οὐαί, ἀπώλεια τῷ ἀδίκῳ, καὶ ἀπαλλοτρίωσις τοῖς ποιοῦσιν ἀνομίαν."},{"book":"ΙΩΒ","chapter":"31","verse":"4","text":"Οὐχὶ αὐτὸς ὄψεται ὁδόν μου, καὶ πάντα τὰ διαβήματά μου ἐξαριθμήσεται;"},{"book":"ΙΩΒ","chapter":"31","verse":"5","text":"Εἰ δὲ ἤμην πεπορευμένος μετὰ γελοιαστῶν, εἰ δὲ καὶ ἐσπούδασεν ὁ πούς μου εἰς δόλον·"},{"book":"ΙΩΒ","chapter":"31","verse":"6","text":"Ἕσταμαι γὰρ ἐν ζυγῷ δικαίῳ, οἶδε δὲ ὁ Κύριος τὴν ἀκακίαν μου·"},{"book":"ΙΩΒ","chapter":"31","verse":"7","text":"Εἰ ἐξέκλινεν ὁ πούς μου ἐκ τῆς ὁδοῦ, εἰ δὲ καὶ τῷ ὀφθαλμῷ ἐπηκολούθησεν ἡ καρδία μου, εἰ δὲ καὶ ταῖς χερσί μου ἡψάμην δώρων,"},{"book":"ΙΩΒ","chapter":"31","verse":"8","text":"σπείραιμι ἄρα καὶ ἄλλοι φάγοισαν, ἄῤῥιζος δὲ γενοίμην ἐπὶ γῆς."},{"book":"ΙΩΒ","chapter":"31","verse":"9","text":"Εἰ ἐξηκολούθησεν ἡ καρδία μου γυναικὶ ἀνδρὸς ἑτέρου, εἰ καὶ ἐγκάθετος ἐγενόμην ἐπὶ θύραις αὐτῆς,"},{"book":"ΙΩΒ","chapter":"31","verse":"10","text":"ἀρέσαι ἄρα καὶ ἡ γυνή μου ἑτέρῳ, τὰ δὲ νήπιά μου ταπεινωθείη."},{"book":"ΙΩΒ","chapter":"31","verse":"11","text":"Θυμὸς γὰρ ὀργῆς ἀκατάσχετος, τὸ μιᾶναι ἀνδρὸς γυναῖκα."},{"book":"ΙΩΒ","chapter":"31","verse":"12","text":"Πῦρ γάρ ἐστι καιόμενον ἐπὶ πάντων τῶν μερῶν, οὗδʼ ἂν ἐπέλθῃ ἐκ ῥιζῶν ἀπώλεσεν."},{"book":"ΙΩΒ","chapter":"31","verse":"13","text":"Εἰ δὲ καὶ ἐφαύλισα κρίμα θεράποντός μου ἢ θεραπαίνης, κρινομένων αὐτῶν πρὸς μὲ,"},{"book":"ΙΩΒ","chapter":"31","verse":"14","text":"τί γὰρ ποιήσω ἐὰν ἔτασίν μου ποιῆται ὁ Κύριος; ἐὰν δὲ καὶ ἐπισκοπήν τινα, ἀπόκρισιν ποιήσομαι;"},{"book":"ΙΩΒ","chapter":"31","verse":"15","text":"Πότερον οὐχ ὡς καὶ ἐγὼ ἐγενόμην ἐν γαστρὶ, καὶ ἐκεῖνοι γεγόνασι; γεγόναμεν δὲ ἐν τῇ αὐτῇ κοιλίᾳ."},{"book":"ΙΩΒ","chapter":"31","verse":"16","text":"Ἀδύνατοι δὲ χρείαν ἥν ποτε εἶχον οὐκ ἀπέτυχον, χήρας δὲ τὸν ὀφθαλμὸν οὐκ ἐξέτηξα·"},{"book":"ΙΩΒ","chapter":"31","verse":"17","text":"Εἰ δὲ καὶ τὸν ψωμόν μου ἔφαγον μόνος, καὶ οὐχὶ ὀρφανῷ μετέδωκα·"},{"book":"ΙΩΒ","chapter":"31","verse":"18","text":"Ὅτι ἐκ νεότητός μου ἐξέτρεφον ὡς πατὴρ, καὶ ἐκ γαστρὸς μητρός μου ὡδήγησα·"},{"book":"ΙΩΒ","chapter":"31","verse":"19","text":"Εἰ δὲ καὶ ὑπερεῖδον γυμνὸν ἀπολλύμενον, καὶ οὐκ ἠμφίασα αὐτόν·"},{"book":"ΙΩΒ","chapter":"31","verse":"20","text":"Ἀδύνατοι δὲ εἰ μὴ εὐλόγησάν με, ἀπὸ δὲ κουρᾶς ἀμνῶν μοῦ ἐθερμάνθησαν οἱ ὦμοι αὐτῶν·"},{"book":"ΙΩΒ","chapter":"31","verse":"21","text":"Εἰ ἐπῆρα ὀρφανῷ χεῖρα, πεποιθὼς ὅτι πολλή μοι βοήθεια περίεστιν·"},{"book":"ΙΩΒ","chapter":"31","verse":"22","text":"Ἀποσταίη ἄρα ὁ ὦμός μου ἀπὸ τῆς κλειδός, ὁ δὲ βραχίων μου ἀπὸ τοῦ ἀγκῶνος συντριβείη."},{"book":"ΙΩΒ","chapter":"31","verse":"23","text":"Φόβος γὰρ Κυρίου συνέσχε με, ἀπὸ τοῦ λήμματος αὐτοῦ οὐχ ὑποίσω."},{"book":"ΙΩΒ","chapter":"31","verse":"24","text":"Εἰ ἔταξα χρυσίον εἰς χοῦν μου, εἰ δὲ καὶ λίθῳ πολυτελεῖ ἐπεποίθησα,"},{"book":"ΙΩΒ","chapter":"31","verse":"25","text":"εἰ δὲ καὶ εὐφράνθην πολλοῦ πλούτου μου γενομένου, εἰ δὲ καὶ ἐπʼ ἀναριθμήτοις ἐθέμην χεῖρά μου·"},{"book":"ΙΩΒ","chapter":"31","verse":"26","text":"Ἢ οὐχ ὁρῶμεν ἥλιον τὸν ἐπιθαύσκοντα ἐκλείποντα, σελήνην δὲ φθίνουσαν; οὐ γὰρ ἐπʼ αὐτοῖς ἐστί·"},{"book":"ΙΩΒ","chapter":"31","verse":"27","text":"Καὶ εἰ ἠπατήθη λάθρα ἡ καρδία μου, εἰ δὲ χεῖρά μου ἐπιθεὶς ἐπὶ στόματί μου ἐφίλησα."},{"book":"ΙΩΒ","chapter":"31","verse":"28","text":"Καὶ τοῦτό μοι ἄρα ἀνομία ἡ μεγίστη λογισθείη, ὅτι ἐψευσάμην ἐναντίον Κυρίου τοῦ ὑψίστου."},{"book":"ΙΩΒ","chapter":"31","verse":"29","text":"Εἰ δὲ καὶ ἐπιχαρὴς ἐγενόμην πτώματι ἐχθρῶν μου, καὶ εἶπεν ἡ καρδία μου, εὖγε."},{"book":"ΙΩΒ","chapter":"31","verse":"30","text":"Ἀκούσαι ἄρα τὸ οὖς μου τὴν κατάραν μου, θρυληθείην δὲ ἄρα ὑπὸ λαοῦ μου κακούμενος."},{"book":"ΙΩΒ","chapter":"31","verse":"31","text":"Εἰ δὲ καὶ πολλάκις εἶπον αἱ θεράπαιναί μου, τίς ἄν δῴη ἡμῖν τῶν σαρκῶν αὐτοῦ πλησθῆναι; λίαν μου χρηστοῦ ὄντος·"},{"book":"ΙΩΒ","chapter":"31","verse":"32","text":"Ἔξω δὲ οὐκ ηὐλίζετο ξένος, ἡ δὲ θύρα μου παντὶ ἐλθόντι ἀνέῳκτο·"},{"book":"ΙΩΒ","chapter":"31","verse":"33","text":"Εἰ δὲ καὶ ἁμαρτὼν ἀκουσίως ἔκρυψα τὴν ἁμαρτίαν μου·"},{"book":"ΙΩΒ","chapter":"31","verse":"34","text":"Οὐ γὰρ διετράπην πολυοχλίαν πλήθους, τοῦ μὴ ἐξαγορεῦσαι ἐνώπιον αὐτῶν· εἰ δὲ καὶ εἴασα ἀδύνατον ἐξελθεῖν θύραν μου κόλπῳ κενῷ·"},{"book":"ΙΩΒ","chapter":"31","verse":"35","text":"Τίς δῴη ἀκούοντά μου; χεῖρα δὲ Κυρίου εἰ μὴ ἐδεδοίκειν· συγγραφὴν δὲ ἣν εἶχον κατά τινος,"},{"book":"ΙΩΒ","chapter":"31","verse":"36","text":"ἐπʼ ὤμοις ἂν περιθέμενος στέφανον ἀνεγίνωσκον,"},{"book":"ΙΩΒ","chapter":"31","verse":"37","text":"καὶ εἰ μὴ ῥῆξας αὐτὴν ἀπέδωκα, οὐθὲν λαβὼν παρὰ χρεωφειλέτου·"},{"book":"ΙΩΒ","chapter":"31","verse":"38","text":"Εἰ ἐπʼ ἐμοί ποτε ἡ γῆ ἐστέναξεν, εἰ δὲ καὶ οἱ αὔλακες αὐτῆς ἔκλαυσαν ὁμοθυμαδόν·"},{"book":"ΙΩΒ","chapter":"31","verse":"39","text":"Εἰ δὲ καὶ τὴν ἰσχὺν αὐτῆς ἔφαγον μόνος ἄνευ τιμῆς, εἰ δὲ καὶ ψυχὴν κυρίου τῆς γῆς ἐκλαβὼν ἐλύπησα·"},{"book":"ΙΩΒ","chapter":"31","verse":"40","text":"Ἀντὶ πυροῦ ἄρα ἐξέλθοι μοι κνίδη, ἀντὶ δὲ κριθῆς βάτος. Καὶ ἐπαύσατο Ἰὼβ ῥήμασιν."}]}