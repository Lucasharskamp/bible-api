{"data":[{"book":"1 Thesalonithek","chapter":"4","verse":"1","text":"Idohhè, gathek khuiinothek nane bumuiithek, Hamangkhung-aphuii è sang pha nathek ne khi-è rai chid nathek ne gathek è dabjong. Hì ne, ji chak ro, nathek ne rai ramuii ro. Chiih-è thuh gathek ne dinne de muna rek bo ne Ithong Isu beng è nathek shii khung."},{"book":"1 Thesalonithek","chapter":"4","verse":"2","text":"Ithong Isu pha riichai è gathek è nathek shii phi pha muyuathek ne nathek ne thieg."},{"book":"1 Thesalonithek","chapter":"4","verse":"3","text":"Hamangkhung-aphuii ne nathek shii gang rey bo ne now ro chiih-è siulao è gang rey bo ne yang ro."},{"book":"1 Thesalonithek","chapter":"4","verse":"4","text":"Zab pha branthek ne awai yiy4:4: nathek yiy rog shii rai bo; dinne nawaithek siu shii phrai bo. rog shii gang nane ilab shii khi-èrek ne rai pha ji ne thieg chid,"},{"book":"1 Thesalonithek","chapter":"4","verse":"5","text":"Hamangkhung-aphuii shii athieg pha bran duiine siu è chid pha ji rog shii asi ro."},{"book":"1 Thesalonithek","chapter":"4","verse":"6","text":"Hì pha miyao è, chiihphado bran ne awai khuiinothek Masiphothek shii ichiig arek rabo dinne ai è phua ayie rabo. Gathek è hì ne igobi yaojong ro, chiih-è gathek ne chiih-è nathek shii gang phriie hanyie è hì rek pho shii ne Ithong è lago phi ruii phro."},{"book":"1 Thesalonithek","chapter":"4","verse":"7","text":"Hamangkhung-aphuii è gethek shii chai zea sieng pha aho ro, jishii gang rai pha ho phro."},{"book":"1 Thesalonithek","chapter":"4","verse":"8","text":"Ji-è chiihphado, hanyie magunde hì pha muyua shii snai pha ne bran shii snai pha asi ro, jimagunde Hamangkhung-aphuii hanyie è nathek shii Ragung So phi pha ji shii ro."},{"book":"1 Thesalonithek","chapter":"4","verse":"9","text":"Nathek shii ne nawaithek khuiino Masipho shii miie bo ne azey chid. Nathek nawaithek chung khi-èrek ne miie chid pha ji ne Hamangkhung-aphuii è nathek shii yuajong ro."},{"book":"1 Thesalonithek","chapter":"4","verse":"10","text":"Chiih-è zai nathek shii um pha ji duiine, Mesidonia pha khuiinothek nane bumuiithek shii de ziig rekramuii ro. Ji-è gathek nathek shii khung, gathek ro khuiinothek nane bumuiithek, dinne de muna rek bo."},{"book":"1 Thesalonithek","chapter":"4","verse":"11","text":"Nawaithek chai yi liijiing shii sieng pha phrai bo, nawai blia shii gayiig bo, chiih-è gathek è nathek shii igobi yao pha duiine, nawai sieng pha ji shii wiang bo."},{"book":"1 Thesalonithek","chapter":"4","verse":"12","text":"Hì pha lumuii è hanyie migipho arey ba pho è ilab mua ruii phro, chiih-è nathek nyie chiid pha ji shii ne ithek gai shii aluthong chid phro."},{"book":"1 Thesalonithek","chapter":"4","verse":"13","text":"Gathek khuiinothek nane bumuiithek, gathek ne nathek shii hanyie iy dun ji pha izai chiang shii thieg yi pha yang ro, ji-è hanyie shii luthong oi pho, nathek shii duhug arey phro."},{"book":"1 Thesalonithek","chapter":"4","verse":"14","text":"Gethek ne migi rek Isu ne iy ne hòi din, chiih-è gethek ne migi rek hanyie è aishii migi rek ne iy dun pho ne Hamangkhung-aphuii è Isu rog shii iidoh noh."},{"book":"1 Thesalonithek","chapter":"4","verse":"15","text":"4:15-17: 1Khor 15:51-52  Thuh shii gathek è nathek shii nyie yua pha ji ne Ithong ro muyua ro: gethek hanyie yi Ithong wuii ruii pha inai shii isieng um iang pho ne hanyie iyjong pho è ibi awuii."},{"book":"1 Thesalonithek","chapter":"4","verse":"16","text":"Thiichiih ne khohamangkhliie ro goh ne, yung srane ziak ruii phro, Hamangkhung-aphuii pha thu-ung goh, chiih-è Ithong awai hamangkhung è thazam wuii ruii phro. Chiih-è hanyie Masi shii migi rek ne iy dun pho shii igobi chai hà hòi yi phro;"},{"book":"1 Thesalonithek","chapter":"4","verse":"17","text":"chiihphado gethek hanyie yi ji pha ishak shii isieng rai pho shii ne khrab srane hasam hà shii Ithong shii si pha ithek rog sakhmiingthek hà um ruii phro. Chiih-è gethek ne idang Ithong rog shii ruii ruii phro."},{"book":"1 Thesalonithek","chapter":"4","verse":"18","text":"Ji-è chiihphado hì pha miyaogamthek è nawaithek chung lububo rek bo."}]}