{"data":[{"book":"4 ЦАРСТВАЎ","chapter":"25","verse":"1","text":"На дзявятым годзе валадараньня свайго, на дзясятым месяцы, у дзень дзясяты месяца прыйшоў Навухаданосар, цар Вавілонскі, з усім войскам сваім да Ерусаліма, і аблажыў яго, і насыпаў вакол яго вал."},{"book":"4 ЦАРСТВАЎ","chapter":"25","verse":"2","text":"І быў горад у аблозе да адзінаццатага года цара Сэдэкіі."},{"book":"4 ЦАРСТВАЎ","chapter":"25","verse":"3","text":"На дзявяты дзень месяца ўзмацніўся голад у горадзе, і ня было хлеба ў народу зямлі."},{"book":"4 ЦАРСТВАЎ","chapter":"25","verse":"4","text":"І ўзяты быў горад, і пабеглі ўсе вайсковыя ўначы па дарозе да брамы, паміж дзьвюма сьценамі, што каля царскага саду; а Халдэі стаялі вакол горада, і цар пайшоў дарогаю да раўніны."},{"book":"4 ЦАРСТВАЎ","chapter":"25","verse":"5","text":"І пагналася войска Халдэйскае за царом, і дагналі яго на раўнінах Ерыхонскіх, і ўсё войска ягонае разьбеглася ад яго."},{"book":"4 ЦАРСТВАЎ","chapter":"25","verse":"6","text":"І ўзялі цара, і завялі яго да цара Вавілонскага ў Рыўлу, і ўчынілі над ім суд;"},{"book":"4 ЦАРСТВАЎ","chapter":"25","verse":"7","text":"і сыноў Сэдэкіі закалолі на вачах у яго, а самому Сэдэкію асьляпілі вочы і закавалі яго ў кайданы, і завялі яго ў Вавілон."},{"book":"4 ЦАРСТВАЎ","chapter":"25","verse":"8","text":"На пятым месяцы, у сёмы дзень месяца, гэта значыцца, на дзевятнаццатым годзе Навухаданосара, цара Вавілонскага, прыйшоў Навузардан, начальнік целаахоўцаў, слуга цара Вавілонскага, у Ерусалім"},{"book":"4 ЦАРСТВАЎ","chapter":"25","verse":"9","text":"і спаліў дом Гасподні і дом цара, і ўсе дамы ў Ерусаліме, і ўсе дамы вялікія спаліў агнём;"},{"book":"4 ЦАРСТВАЎ","chapter":"25","verse":"10","text":"і сьцены вакол Ерусаліма разбурыла войска Халдэйскае, якое было ў начальніка целаахоўцаў."},{"book":"4 ЦАРСТВАЎ","chapter":"25","verse":"11","text":"І астатні люд, які заставаўся ў горадзе, і перабежчыкаў, якія перакінуліся да цара Вавілонскага і астатні просты люд выселіў Навузардан, начальнік целаахоўцаў."},{"book":"4 ЦАРСТВАЎ","chapter":"25","verse":"12","text":"Толькі некалькіх зь беднага люду зямлі пакінуў начальнік целаахоўцаў работнікамі вінаграднікаў і ратаямі."},{"book":"4 ЦАРСТВАЎ","chapter":"25","verse":"13","text":"І слупы медныя, якія былі каля дома Гасподняга, і падставы, і мора меднае, якое ў доме Гасподнім, паламалі Халдэі, і занесьлі медзь іх у Вавілон;"},{"book":"4 ЦАРСТВАЎ","chapter":"25","verse":"14","text":"і тазы, і лапаткі, і нажы, і лыжкі, і ўвесь посуд медны, які ўжываўся пры служэньні, узялі;"},{"book":"4 ЦАРСТВАЎ","chapter":"25","verse":"15","text":"і кадзільніцы, і чары, што было залатое і што было срэбнае, узяў начальнік целаахоўцаў:"},{"book":"4 ЦАРСТВАЎ","chapter":"25","verse":"16","text":"слупы лікам два, мора адно, і падставы, якія зрабіў Саламон у дом Гасподні, - медзі ва ўсіх гэтых рэчах ня было вагі."},{"book":"4 ЦАРСТВАЎ","chapter":"25","verse":"17","text":"Васемнаццаць локцяў вышыні ў адным слупе; вянок на ім медны, а вышыня вянка тры локці, і сетка і гранатавыя яблыкі вакол вянка - усе зь медзі. Тое самае і на другім слупе зь сеткаю."},{"book":"4 ЦАРСТВАЎ","chapter":"25","verse":"18","text":"І ўзяў начальнік целаахоўцаў Сэраю першасьвятара і Цэфанію, сьвятара другога, і трох, якія стаялі на варце каля парога."},{"book":"4 ЦАРСТВАЎ","chapter":"25","verse":"19","text":"І з горада ўзяў аднаго еўнуха, які начальнічаў над людзьмі ваеннымі, і пяць чалавек, якія стаяць перад абліччам цара, якія былі ў горадзе, і пісца галоўнага ў войску, які запісваў у войска людзей зямлі, якія былі ў горадзе."},{"book":"4 ЦАРСТВАЎ","chapter":"25","verse":"20","text":"І ўзяў іх Навузардан, начальнік целаахоўцаў, і адвёў іх да цара Вавілонскага ў Рыўлу."},{"book":"4 ЦАРСТВАЎ","chapter":"25","verse":"21","text":"І пабіў іх цар Вавілонскі і забіў іх у Рыўле, у зямлі Эмат. І выселены Юдэі зь зямлі сваёй."},{"book":"4 ЦАРСТВАЎ","chapter":"25","verse":"22","text":"А над людам, які заставаўся ў зямлі Юдэйскай, які пакінуў Навухаданосар, цар Вавілонскі, - над імі паставіў начальнікам Гадолію, сына Ахікама, сына Шафанавага."},{"book":"4 ЦАРСТВАЎ","chapter":"25","verse":"23","text":"Калі пачулі ўсе ваеначальнікі, яны і людзі іх, што цар Вавілонскі паставіў начальнікам Гадолію, дык прыйшлі да Гадоліі ў Масіфу, і менавіта: Ісмаіл, сын Нэтаніі, і Ёханан, сын Карэя, і Сэрая, сын Танхумэта з Нэтафата, і Езанія, сын Маахіцяніна, яны і людзі іхнія."},{"book":"4 ЦАРСТВАЎ","chapter":"25","verse":"24","text":"І запрысягнуўся Гадолія ім і людзям іхнім, і сказаў ім: ня бойцеся быць падуладнымі Халдэям, сялецеся на зямлі і служэце цару Вавілонскаму, і хай будзе добра вам."},{"book":"4 ЦАРСТВАЎ","chapter":"25","verse":"25","text":"Але на сёмым месяцы прыйшоў Ісмаіл, сын Нэтаніі, сына Элішамы, з племя царскага, зь дзесяцьцю чалавекамі, і пабіў Гадолію, і ён памёр, і Юдэяў і Халдэяў, якія былі зь ім у Масіфе."},{"book":"4 ЦАРСТВАЎ","chapter":"25","verse":"26","text":"І ўстаў увесь народ, ад малога да вялікага, і ваеначальнікі, і пайшлі ў Егіпет, бо баяліся Халдэяў."},{"book":"4 ЦАРСТВАЎ","chapter":"25","verse":"27","text":"На трыццаць сёмым годзе перасяленьня Еханіі, цара Юдэйскага, на дванаццатым месяцы, у дваццаць сёмы дзень месяца, Эвілмэродах, цар Вавілонскі, у год свайго ўцараваньня, вывеў Еханію, цара Юдэйскага, з дома турэмнага;"},{"book":"4 ЦАРСТВАЎ","chapter":"25","verse":"28","text":"і гаварыў зь ім дружалюбна, і паставіў трон ягоны вышэй за трон цароў, якія былі ў яго ў Вавілоне;"},{"book":"4 ЦАРСТВАЎ","chapter":"25","verse":"29","text":"і перамяніў турэмную вопратку ягоную, і ён усюды меў ежу ў яго, ва ўсе дні жыцьця ягонага."},{"book":"4 ЦАРСТВАЎ","chapter":"25","verse":"30","text":"І ўтрыманьне яго, утрыманьне пастаяннае, выдавалася яму ад цара, дзень у дзень, ва ўсе дні жыцьця ягонага."}]}