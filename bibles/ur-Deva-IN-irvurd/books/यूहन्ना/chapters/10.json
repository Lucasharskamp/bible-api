{"data":[{"book":"यूहन्ना","chapter":"10","verse":"1","text":"“मैं तुम को सच बताता हूँ कि जो दरवाज़े से भेड़ों के बाड़े में दाख़िल नहीं होता बल्कि किसी ओर से कूद कर अन्दर घुस आता है वह चोर और डाकू है।"},{"book":"यूहन्ना","chapter":"10","verse":"2","text":"लेकिन जो दरवाज़े से दाख़िल होता है वह भेड़ों का चरवाहा है।"},{"book":"यूहन्ना","chapter":"10","verse":"3","text":"चौकीदार उस के लिए दरवाज़ा खोल देता है और भेड़ें उस की आवाज़ सुनती हैं। वह अपनी हर एक भेड़ का नाम ले कर उन्हें बुलाता और बाहर ले जाता है।"},{"book":"यूहन्ना","chapter":"10","verse":"4","text":"अपने पूरे गल्ले को बाहर निकालने के बाद वह उन के आगे आगे चलने लगता है और भेड़ें उस के पीछे पीछे चल पड़ती हैं, क्यूँकि वह उस की आवाज़ पहचानती हैं।"},{"book":"यूहन्ना","chapter":"10","verse":"5","text":"लेकिन वह किसी अजनबी के पीछे नहीं चलेंगी बल्कि उस से भाग जाएँगी, क्यूँकि वह उस की आवाज़ नहीं पहचानतीं।”"},{"book":"यूहन्ना","chapter":"10","verse":"6","text":"ईसा ने उन्हें यह मिसाल पेश की, लेकिन वह न समझे कि वह उन्हें क्या बताना चाहता है।"},{"book":"यूहन्ना","chapter":"10","verse":"7","text":"इस लिए ईसा दुबारा इस पर बात करने लगा, “मैं तुम को सच बताता हूँ कि भेड़ों के लिए दरवाज़ा मैं हूँ।"},{"book":"यूहन्ना","chapter":"10","verse":"8","text":"जितने भी मुझ से पहले आए वह चोर और डाकू हैं। लेकिन भेड़ों ने उन की न सुनी।"},{"book":"यूहन्ना","chapter":"10","verse":"9","text":"मैं ही दरवाज़ा हूँ। जो भी मेरे ज़रिए अन्दर आए उसे नजात मिलेगी। वह आता जाता और हरी चरागाहें पाता रहेगा।"},{"book":"यूहन्ना","chapter":"10","verse":"10","text":"चोर तो सिर्फ़ चोरी करने, ज़बह करने और तबाह करने आता है। लेकिन मैं इस लिए आया हूँ कि वह ज़िन्दगी पाएँ, बल्कि कस्रत की ज़िन्दगी पाएँ।"},{"book":"यूहन्ना","chapter":"10","verse":"11","text":"अच्छा चरवाहा मैं हूँ। अच्छा चरवाहा अपनी भेड़ों के लिए अपनी जान देता है।"},{"book":"यूहन्ना","chapter":"10","verse":"12","text":"मज़दूर चरवाहे का किरदार अदा नहीं करता, क्यूँकि भेड़ें उस की अपनी नहीं होतीं। इस लिए जूँ ही कोई भेड़िया आता है तो मज़दूर उसे देखते ही भेड़ों को छोड़ कर भाग जाता है। नतीजे में भेड़िया कुछ भेड़ें पकड़ लेता और बाक़ियों को इधर उधर कर देता है।"},{"book":"यूहन्ना","chapter":"10","verse":"13","text":"वजह यह है कि वह मज़दूर ही है और भेड़ों की फ़िक्र नहीं करता।"},{"book":"यूहन्ना","chapter":"10","verse":"14","text":"अच्छा चरवाहा मैं हूँ। मैं अपनी भेड़ों को जानता हूँ और वह मुझे जानती हैं,"},{"book":"यूहन्ना","chapter":"10","verse":"15","text":"बिल्कुल उसी तरह जिस तरह बाप मुझे जानता है और मैं बाप को जानता हूँ। और मैं भेड़ों के लिए अपनी जान देता हूँ।"},{"book":"यूहन्ना","chapter":"10","verse":"16","text":"मेरी और भी भेड़ें हैं जो इस बाड़े में नहीं हैं। ज़रूरी है कि उन्हें भी ले आऊँ। वह भी मेरी आवाज़ सुनेंगी। फिर एक ही गल्ला और एक ही गल्लाबान होगा।"},{"book":"यूहन्ना","chapter":"10","verse":"17","text":"मेरा बाप मुझे इस लिए मुहब्बत करता है कि मैं अपनी जान देता हूँ ताकि उसे फिर ले लूँ।"},{"book":"यूहन्ना","chapter":"10","verse":"18","text":"कोई मेरी जान मुझ से छीन नहीं सकता बल्कि मैं उसे अपनी मर्ज़ी से दे देता हूँ। मुझे उसे देने का इख़्तियार है और उसे वापस लेने का भी। यह हुक्म मुझे अपने बाप की तरफ़ से मिला है।”"},{"book":"यूहन्ना","chapter":"10","verse":"19","text":"इन बातों पर यहूदियों में दुबारा फ़ूट पड़ गई।"},{"book":"यूहन्ना","chapter":"10","verse":"20","text":"बहुतों ने कहा, “यह बदरूह के क़ब्ज़े में है, यह दीवाना है। इस की क्यूँ सुनें!”"},{"book":"यूहन्ना","chapter":"10","verse":"21","text":"लेकिन औरों ने कहा, “यह ऐसी बातें नहीं हैं जो इंसान बदरूह के क़ब्ज़े में हो। क्या बदरूह अँधों की आँखें सही कर सकती हैं?”"},{"book":"यूहन्ना","chapter":"10","verse":"22","text":"सर्दियों का मौसम था और ईसा बैत — उल — मुक़द्दस की ख़ास 'ईद तज्दीद के दौरान येरूशलेम में था।"},{"book":"यूहन्ना","chapter":"10","verse":"23","text":"वह बैत — उल — मुक़द्दस के उस बरामदेह में टहेल रहा था जिस का नाम सुलैमान का बरामदह था।"},{"book":"यूहन्ना","chapter":"10","verse":"24","text":"यहूदी उसे घेर कर कहने लगे, आप हमें कब तक उलझन में रखेंगे? “अगर आप मसीह हैं तो हमें साफ़ साफ़ बता दें।”"},{"book":"यूहन्ना","chapter":"10","verse":"25","text":"ईसा ने जवाब दिया, “मैं तुम को बता चुका हूँ, लेकिन तुम को यक़ीन नहीं आया। जो काम मैं अपने बाप के नाम से करता हूँ वह मेरे गवाह हैं।"},{"book":"यूहन्ना","chapter":"10","verse":"26","text":"लेकिन तुम ईमान नहीं रखते क्यूँकि तुम मेरी भेड़ें नहीं हो।"},{"book":"यूहन्ना","chapter":"10","verse":"27","text":"मेरी भेड़ें मेरी आवाज़ सुनती हैं। मैं उन्हें जानता हूँ और वह मेरे पीछे चलती हैं।"},{"book":"यूहन्ना","chapter":"10","verse":"28","text":"मैं उन्हें हमेशा की ज़िन्दगी देता हूँ, इस लिए वह कभी हलाक नहीं होंगी। कोई उन्हें मेरे हाथ से छीन न लेगा,"},{"book":"यूहन्ना","chapter":"10","verse":"29","text":"क्यूँकि मेरे बाप ने उन्हें मेरे सपुर्द किया है और वही सब से बड़ा है। कोई उन्हें बाप के हाथ से छीन नहीं सकता।"},{"book":"यूहन्ना","chapter":"10","verse":"30","text":"मैं और बाप एक हैं।”"},{"book":"यूहन्ना","chapter":"10","verse":"31","text":"यह सुन कर यहूदी दुबारा पत्थर उठाने लगे ताकि ईसा पर पथराव करें।"},{"book":"यूहन्ना","chapter":"10","verse":"32","text":"उस ने उन से कहा, “मैं ने तुम्हें बाप की तरफ़ से कई ख़ुदाई करिश्मे दिखाए हैं। तुम मुझे इन में से किस करिश्मे की वजह से पथराव कर रहे हो?”"},{"book":"यूहन्ना","chapter":"10","verse":"33","text":"यहूदियों ने जवाब दिया, “हम तुम पर किसी अच्छे काम की वजह से पथराव नहीं कर रहे बल्कि कुफ़्र बकने की वजह से। तुम जो सिर्फ़ इंसान हो ख़ुदा होने का दावा करते हो।”"},{"book":"यूहन्ना","chapter":"10","verse":"34","text":"ईसा ने कहा, “क्या यह तुम्हारी शरी'अत में नहीं लिखा है कि ‘ख़ुदा ने फ़रमाया, तुम ख़ुदा हो’?"},{"book":"यूहन्ना","chapter":"10","verse":"35","text":"उन्हें ‘ख़ुदा’ कहा गया जिन तक यह पैग़ाम पहुँचाया गया। और हम जानते हैं कि कलाम — ए — मुक़द्दस को रद्द नहीं किया जा सकता।"},{"book":"यूहन्ना","chapter":"10","verse":"36","text":"तो फिर तुम कुफ़्र बकने की बात क्यूँ करते हो जब मैं कहता हूँ कि मैं ख़ुदा का फ़र्ज़न्द हूँ? आख़िर बाप ने ख़ुद मुझे ख़ास करके दुनियाँ में भेजा है।"},{"book":"यूहन्ना","chapter":"10","verse":"37","text":"अगर मैं अपने बाप के काम न करूँ तो मेरी बात न मानो।"},{"book":"यूहन्ना","chapter":"10","verse":"38","text":"लेकिन अगर उस के काम करूँ तो बेशक मेरी बात न मानो, लेकिन कम से कम उन कामों की गवाही तो मानो। फिर तुम जान लोगे और समझ जाओगे कि बाप मुझ में है और मैं बाप में हूँ।”"},{"book":"यूहन्ना","chapter":"10","verse":"39","text":"एक बार फिर उन्हों ने उसे पकड़ने की कोशिश की, लेकिन वह उन के हाथ से निकल गया।"},{"book":"यूहन्ना","chapter":"10","verse":"40","text":"फिर ईसा दुबारा दरिया — ए — यर्दन के पार उस जगह चला गया जहाँ युहन्ना शुरू में बपतिस्मा दिया करता था। वहाँ वह कुछ देर ठहरा।"},{"book":"यूहन्ना","chapter":"10","verse":"41","text":"बहुत से लोग उस के पास आते रहे। उन्हों ने कहा, “युहन्ना ने कभी कोई ख़ुदाई करिश्मा न दिखाया, लेकिन जो कुछ उस ने इस के बारे में बयान किया, वह बिल्कुल सही निकला।”"},{"book":"यूहन्ना","chapter":"10","verse":"42","text":"और वहाँ बहुत से लोग ईसा पर ईमान लाए।"}]}