{"data":[{"book":"Luukas","chapter":"8","verse":"1","text":"Pian tämän jälkeen Jeesus lähti kahdentoista oppilaansa kanssa kiertämään kaupunkeja ja kyliä ja julistamaan, että Jumalan valtakunta oli tullut."},{"book":"Luukas","chapter":"8","verse":"2","text":"Joukkoon liittyi myös muutamia naisia, jotka Jeesus oli vapauttanut demonien vallasta tai jotka hän oli muuten parantanut: Maria Magdaleena, jossa oli ollut seitsemän demonia,"},{"book":"Luukas","chapter":"8","verse":"3","text":"Kuusaan, kuningas Herodeksen taloudenhoitajan, vaimo Johanna, Susanna ja useita muita. He auttoivat varoillaan Jeesusta ja hänen oppilaitaan."},{"book":"Luukas","chapter":"8","verse":"4","text":"Suuri joukko ihmisiä oli eräänä päivänä kerääntynyt Jeesuksen ympärille. Monia muita oli yhä tulossa eri kaupungeista, kun hän alkoi kertoa:"},{"book":"Luukas","chapter":"8","verse":"5","text":"»Maanviljelijä meni pellolle kylvämään. Kun hän heitti siemeniä maahan, jotkut putosivat tielle ja tallautuivat, ja linnut huomasivat ne ja söivät pois."},{"book":"Luukas","chapter":"8","verse":"6","text":"Osa putosi kalliolle ohueen kasvualustaan, jossa oraat pian kuivettuivat."},{"book":"Luukas","chapter":"8","verse":"7","text":"Osa siemenistä lensi ohdakkeiden sekaan, missä hennot taimet tukehtuivat heti alkuunsa."},{"book":"Luukas","chapter":"8","verse":"8","text":"Loput siemenet putosivat viljavaan maahan, kasvoivat hyvin ja tuottivat satakertaisen sadon.»"},{"book":"Luukas","chapter":"8","verse":"9","text":"Jeesuksen oppilaat kysyivät, mitä kertomus tarkoitti."},{"book":"Luukas","chapter":"8","verse":"10","text":"Hän vastasi: »Te saatte tietää, mitä Jumalan valtakunnan salaisuuksia nämä vertaukset sisältävät. Muut eivät niitä ymmärrä, niin kuin profeetat aikoinaan ennustivatkin."},{"book":"Luukas","chapter":"8","verse":"11","text":"Siemen merkitsee Jumalan sanaa."},{"book":"Luukas","chapter":"8","verse":"12","text":"Tallattu polku, jolle osa siitä putoaa, kuvaa sellaisten ihmisten sydäntä, jotka kuulevat sanoman, mutta joilta paholainen ryöstää sen ja estää niin heitä uskomasta ja pelastumasta."},{"book":"Luukas","chapter":"8","verse":"13","text":"Kallioinen maaperä kuvaa ihmisiä, jotka ovat iloisia kuullessaan hyvän uutisen, mutta joihin Jumalan sana ei koskaan pääse juurtumaan. He tietävät, että se on totta, ja uskovat siihen hetken jollakin tavalla, mutta muiden houkutusten ilmaantuessa heidän mielenkiintonsa katoaa."},{"book":"Luukas","chapter":"8","verse":"14","text":"Ohdakkeinen maa on kuin ihmiset, jotka kuulevat ja uskovat Jumalan sanan, mutta jotka pian menettävät uskonsa, sillä jokapäiväiset huolet ja rikkauden ja nautintojen tavoittelu tukahduttavat sen. He eivät pysty koskaan auttamaan muita sisälle Jumalan valtakuntaan8:14 Sananmukaisesti: »eivät kanna kypsää hedelmää». Ks. myös Gal. 5:22.."},{"book":"Luukas","chapter":"8","verse":"15","text":"Hyvä maaperä sen sijaan kuvaa ihmisiä, jotka kuultuaan Jumalan sanaa alkavat elää sen mukaan vilpittömästi ja ehyesti8:15 Sananmukaisesti: »tuottavat hedelmän»..»"},{"book":"Luukas","chapter":"8","verse":"16","text":"Kerran taas Jeesus kysyi:8:16 Sisältyy ajatukseen. Ks. Matt. 5:15,16. »Oletteko kuulleet, että kukaan olisi pannut lampun palamaan ja sitten peittänyt sen, ettei valo näkyisi? Kyllä lamput pidetään esillä."},{"book":"Luukas","chapter":"8","verse":"17","text":"Kaikki, mitä on ihmisen sydämessä8:17 Sisältyy ajatukseen. , paljastuu kerran samalla tavoin."},{"book":"Luukas","chapter":"8","verse":"18","text":"Olkaa kuunnellessanne tarkkoja, sillä sellaiselle annetaan lisää, jolla jo on, mutta sellainen, jolla ei mitään ole, menettää senkin mitä luulee omistavansa.»"},{"book":"Luukas","chapter":"8","verse":"19","text":"Jeesuksen äiti ja veljet tulivat kerran tapaamaan häntä, mutta eivät päässeet väenpaljouden vuoksi sisälle taloon, jossa hän opetti."},{"book":"Luukas","chapter":"8","verse":"20","text":"Kun Jeesukselle kerrottiin heidän olevan ulkona ja haluavan tavata hänet,"},{"book":"Luukas","chapter":"8","verse":"21","text":"Jeesus vastasi: »Äitini ja veljeni ovat nämä, jotka kuulevat Jumalan sanan ja tottelevat sitä.»"},{"book":"Luukas","chapter":"8","verse":"22","text":"Eräänä päivänä Jeesus ehdotti oppilailleen, että he lähtisivät veneellä yli järvenselän."},{"book":"Luukas","chapter":"8","verse":"23","text":"Matkalla Jeesus nukkui. Tuuli alkoi voimistua, ja ennen pitkää he joutuivat myrskyn kouriin. Vettä tulvi veneeseen, ja he olivat suuressa vaarassa."},{"book":"Luukas","chapter":"8","verse":"24","text":"Oppilaat herättivät hädissään Jeesuksen. »Me hukumme!» he huusivat."},{"book":"Luukas","chapter":"8","verse":"25","text":"Oppilailta hän kysyi: »Missä teidän uskonne on?»"},{"book":"Luukas","chapter":"8","verse":"26","text":"He pääsivät järven toiselle puolelle Gerasan alueelle, joka on Galileaa vastapäätä."},{"book":"Luukas","chapter":"8","verse":"27","text":"Jeesuksen noustessa maihin hänen luokseen tuli eräs mies, joka oli pitkään ollut pahojen henkien vallassa. Hän oli asunut hautaluolissa kodittomana ja alastomana."},{"book":"Luukas","chapter":"8","verse":"28","text":"Jeesuksen nähdessään mies parahti ja heittäytyi maahan hänen eteensä. »Mitä sinä minusta tahdot, Jeesus, korkeimman Jumalan Poika? Älä kiusaa minua!» mies huusi."},{"book":"Luukas","chapter":"8","verse":"29","text":"Jeesus oli juuri aikeissa käskeä demonia lähtemään miehestä. Paha henki oli pitänyt häntä täysin vallassaan, niin että hän oli murtanut kahleetkin, joihin hänet oli sidottu, ja juossut pakoon asumattomille seuduille."},{"book":"Luukas","chapter":"8","verse":"30","text":"Jeesus kysyi demonilta: »Mikä on nimesi?» »Legioona», kuului vastaus, sillä miehessä oli paljon henkiä."},{"book":"Luukas","chapter":"8","verse":"31","text":"Ne kerjäsivät, ettei Jeesus ajaisi niitä syvyyteen."},{"book":"Luukas","chapter":"8","verse":"32","text":"Suuri sikalauma oli laitumella läheisellä vuorenrinteellä, ja demonit pyysivät, että saisivat mennä sikoihin. Jeesus antoi niille luvan."},{"book":"Luukas","chapter":"8","verse":"33","text":"Ne siirtyivät miehestä sikoihin, ja koko lauma ryntäsi äkkiä alas vuorenrinnettä, syöksyi kallion yli järveen ja hukkui."},{"book":"Luukas","chapter":"8","verse":"34","text":"Sikalauman hoitajat juoksivat kaupunkiin ja kertoivat jo matkalla kaikille tapahtuneesta."},{"book":"Luukas","chapter":"8","verse":"35","text":"Ihmiset lähtivät paikalle nähdäkseen omin silmin, mitä oli tapahtunut. Demonien vallassa ollut mies istui nyt rauhallisena ja siistinä, vaatteet yllään, kuuntelemassa Jeesuksen puhetta. Pelko valtasi väkijoukot."},{"book":"Luukas","chapter":"8","verse":"36","text":"Silminnäkijät kuvailivat, miten mies oli vapautunut henkien vallasta."},{"book":"Luukas","chapter":"8","verse":"37","text":"Peloissaan kaikki pyysivät Jeesusta lähtemään pois. Hän palasi veneeseen ja purjehti takaisin järven toiselle puolelle."},{"book":"Luukas","chapter":"8","verse":"38","text":"Demoneista vapautunut mies olisi halunnut lähteä mukaan, mutta Jeesus ei ottanut häntä."},{"book":"Luukas","chapter":"8","verse":"39","text":"»Mene kertomaan omaisillesi, mitä suurta Jumala on tehnyt sinulle», Jeesus kehotti."},{"book":"Luukas","chapter":"8","verse":"40","text":"Järven toisella puolella Jeesus otettiin avosylin vastaan, sillä ihmiset olivat odottaneet häntä."},{"book":"Luukas","chapter":"8","verse":"41","text":"Juutalaisten synagogan johtaja Jairus oli odottajien joukossa. Hän heittäytyi Jeesuksen eteen ja pyysi tätä tulemaan kotiinsa,"},{"book":"Luukas","chapter":"8","verse":"42","text":"sillä hänen ainoa lapsensa, kaksitoistavuotias tyttö, oli kuolemaisillaan. Jeesus lähti hänen kanssaan, ja he tunkeutuivat ihmisjoukon läpi."},{"book":"Luukas","chapter":"8","verse":"43,44","text":"Eräs nainen, joka halusi parantua, kosketti Jeesusta takaapäin. Nainen oli etsinyt kaikkialta apua verenvuototautiin, jota hän oli sairastanut kaksitoista vuotta. Koko omaisuutensa hän oli menettänyt lääkäreille.8:43,44 Tämä tieto ei esiinny kaikissa vanhoissa käsikirjoituksissa. Kun hän kosketti Jeesuksen viitan reunaa, vuoto tyrehtyi heti."},{"book":"Luukas","chapter":"8","verse":"45","text":"»Kuka minuun koski?» Jeesus kysyi."},{"book":"Luukas","chapter":"8","verse":"46","text":"Jeesus vakuutti hänelle: »Joku nimenomaan kosketti minua, sillä tunsin parantavaa voimaa lähtevän itsestäni.»"},{"book":"Luukas","chapter":"8","verse":"47","text":"Nainen alkoi vapista tajutessaan, että Jeesus tiesi, mitä hän oli tehnyt. Hän heittäytyi Jeesuksen eteen polvilleen ja kertoi, miksi oli koskettanut häntä. Hän sanoi myös parantuneensa heti."},{"book":"Luukas","chapter":"8","verse":"48","text":"»Tyttäreni, uskosi on parantanut sinut. Mene rauhassa kotiisi», Jeesus sanoi hänelle."},{"book":"Luukas","chapter":"8","verse":"49","text":"Jeesuksen vielä puhuessa tuli Jairuksen kotoa tieto, että tyttö oli kuollut. Sanantuoja kertoi tästä Jairukselle ja jatkoi: »Sinun ei kannata enää vaivata opettajaa.»"},{"book":"Luukas","chapter":"8","verse":"50","text":"Mutta kuultuaan, mitä oli tapahtunut, Jeesus sanoi isälle: »Älä pelkää! Luota vain minuun, niin tyttäresi on pian terve.»"},{"book":"Luukas","chapter":"8","verse":"51","text":"Jairuksen kotona Jeesus otti vain Pietarin, Jaakobin ja Johanneksen sekä tytön vanhemmat mukaansa mennessään tytön luo."},{"book":"Luukas","chapter":"8","verse":"52","text":"Talo oli täynnä surevia ihmisiä, mutta Jeesus sanoi heille: »Lakatkaa valittamasta! Ei hän ole kuollut: hän vain nukkuu!»"},{"book":"Luukas","chapter":"8","verse":"53","text":"Ihmiset alkoivat nauraa pilkallisesti, sillä kaikki tiesivät, että tyttö oli kuollut."},{"book":"Luukas","chapter":"8","verse":"54","text":"Jeesus tarttui tytön käteen ja sanoi: »Nousehan, tyttö pieni!»"},{"book":"Luukas","chapter":"8","verse":"55","text":"Ja kuollut palasi elämään ja nousi heti pystyyn. »Antakaa hänelle ruokaa», Jeesus kehotti."},{"book":"Luukas","chapter":"8","verse":"56","text":"Tytön vanhemmat olivat riemuissaan, mutta Jeesus kielsi heitä kertomasta kenellekään tapahtuman yksityiskohtia."}]}