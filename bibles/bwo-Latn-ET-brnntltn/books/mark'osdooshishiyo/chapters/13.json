{"data":[{"book":"Mark'os Dooshishiyo","chapter":"13","verse":"1","text":"Iyesus Ik' mootse keshfetst b́ danifwotsitse iko, «Danifonó, shútsanotsnat gmbiyanotsn s'ííle, adiknee!» bíeti"},{"book":"Mark'os Dooshishiyo","chapter":"13","verse":"2","text":"Iyesuswere «Gmbi een eenanotsi bek'irwiya? Shúts jamanots gaahitune, shútsats shútso kos'eyarr ooritwo aaliye,» ett bísh bíaany."},{"book":"Mark'os Dooshishiyo","chapter":"13","verse":"3","text":"Iyesus Ik' maa shinatse fa'a Debrezeyit guri abaatse b́befere P'et'rosu, Yak'obu, Yohansnat Indriyasn bo aal b́ maants t'iindek't"},{"book":"Mark'os Dooshishiyo","chapter":"13","verse":"4","text":"«Keewan b́wotitwo awre? Jaman wotosh b́t'ínor b́ mlkito eebi? Aab noosh keewwe» eton boaati."},{"book":"Mark'os Dooshishiyo","chapter":"13","verse":"5","text":"Iyesuswere hank'o ett boosh bíaani, «Konwor iti b́darirawok'o it tooko korde'ere,"},{"book":"Mark'os Dooshishiyo","chapter":"13","verse":"6","text":"Ayuwotsiye ‹Taa Krstos taane!› etfere t shútson wetuune, ay ashono daritune,"},{"book":"Mark'os Dooshishiyo","chapter":"13","verse":"7","text":"It ganoke kes'o kes'ewonat kes'i jango it shishor tek' k'ayere, jaman b́woto oreratse, ernmó manoor dúri s'uwo borafa'ee."},{"book":"Mark'os Dooshishiyo","chapter":"13","verse":"8","text":"Ash asho bíaatsatseyo, mengsto mengstats kes'o tuuzitwe, dats datsatse dats shek'ewonat k'ak'on wotitwe, jaman na'a it'í kic'o b́twortsok'o kic'e."},{"book":"Mark'os Dooshishiyo","chapter":"13","verse":"9","text":"«Itwere it tookish it tooko korde'ere, ashuwots iti moosh moosheyirwok beshide'er ímetúne, ayhudiwots Ik' k'oni mootsnowere iti jot'etnee, gawo taash it wotitwok'o alirwotsnat naash naashwots shinats angshosh ned'itute."},{"book":"Mark'os Dooshishiyo","chapter":"13","verse":"10","text":"Ernmó jaman b́woteftsere shino dooshishiyo datsjamatsi ashjamosh bodo bín geyife."},{"book":"Mark'os Dooshishiyo","chapter":"13","verse":"11","text":"Ashuwots iti deshde angshosh bo t'intsor, ‹Eebí nokewiti k'úna?› err shiyank'ayere, S'ayin shayironi bako itnaliye keewiti. Eshnee, manóór itsh bí ímts mec'ro keewwere."},{"book":"Mark'os Dooshishiyo","chapter":"13","verse":"12","text":"Eshuwo bíeshuwi, niho b́na'o k'irosh beshide'er ímetwe, nana'onu bo ind nihats tuwitúne, bonowere úd'itune."},{"book":"Mark'os Dooshishiyo","chapter":"13","verse":"13","text":"13:13 Mat. 10:22  Teshútsosha err ash jamoke shit'eek wotitute, ernmó k'amde'e b́s'uufetso kup'itwoniye kashitwe."},{"book":"Mark'os Dooshishiyo","chapter":"13","verse":"14","text":"«Ando daatseyo bín b́geyiraw beewoke t'afo dowet wic'its keewo bek'etute, hanowere nababirwo t'iwintsde'a manóór Yihud datsatse fa'uwots guromants woc'nee,"},{"book":"Mark'os Dooshishiyo","chapter":"13","verse":"15","text":"13:15-16 Luk'. 17:31  Maa tookats keshdk't fa'o ood'r mootse ik keewo dek'osh moots kindk'aye."},{"book":"Mark'os Dooshishiyo","chapter":"13","verse":"16","text":"Tarotse fa'onu b́ shemdek'o shuuts aank'aye."},{"book":"Mark'os Dooshishiyo","chapter":"13","verse":"17","text":"Manóór na'i maac'wotsnat s'aats ishiru na'i indwotsnsh indowe boosha!"},{"book":"Mark'os Dooshishiyo","chapter":"13","verse":"18","text":"Jaman joshon b́woterawok'o Ik'o k'onwore."},{"book":"Mark'os Dooshishiyo","chapter":"13","verse":"19","text":"13:19 Dan. 12:1; Bek'. 7:14  Man dúr, Ik'o datso bí'azortson tuut andish b́borfetso be'e danerawo gond bek'o wotitwe, shinomaantsishor mank'óó kic'o b́jamon boratse."},{"book":"Mark'os Dooshishiyo","chapter":"13","verse":"20","text":"Doonzo aaw manotsi k'awintso b́k'azink'ere konwor kasho falrawnk'e, ernmó marat'ets ashuwotssha eteere aawmanots k'awnetúne."},{"book":"Mark'os Dooshishiyo","chapter":"13","verse":"21","text":"«Eshé konwor wotowa ‹Krstos hambe hanokna!› Wee ‹Ekebe ekewokna!› itsh bí'etal bín amank'ayere."},{"book":"Mark'os Dooshishiyo","chapter":"13","verse":"22","text":"Kootets kirstosotsnat kootets nebiyiwots weetúne, bo boosh b́faleyink'ere marat'etswotswor dab́ bo orerawo dariyosh adits keewo finitúne."},{"book":"Mark'os Dooshishiyo","chapter":"13","verse":"23","text":"13:24 Isa. 13:10; Hzk'. 32:7; Iyu. 2:10, 31; 3:15; Bek'. 6:12  Jam keewo itsh shino keewre eshe it tooko korde'ere."},{"book":"Mark'os Dooshishiyo","chapter":"13","verse":"24","text":"«Manoori aawwotsitse, gond bek'maniye il, aawu t'alwitwa, aashitsnu bshaano imatsaniye,"},{"book":"Mark'os Dooshishiyo","chapter":"13","verse":"25","text":"13:25 Isa. 34:4; Iyu. 2:10; Bek'. 6:13  K'eenwotsu daaratse fed' s'wituno, daaratse beyiru angwotswere giwwtsituno."},{"book":"Mark'os Dooshishiyo","chapter":"13","verse":"26","text":"13:26 Dan. 7:13; Bek'. 1:7  Maniyere hakon Ash Na'o een angonat een mangon daawnon b́ wááfere bek'etwe,"},{"book":"Mark'os Dooshishiyo","chapter":"13","verse":"27","text":"B́ melakiwotsno woshitwe, boowere awd kaaton amr datsonat dari deshok b́borfetso fa'úwotsi, bísh marat'ets ashuwotsi kakwitúno."},{"book":"Mark'os Dooshishiyo","chapter":"13","verse":"28","text":"«Belesi mitú s'ílde'e biatse dande'ere, bjabwots k'uk'o botworonat bo maarwots bo atóór manoor k'aawo13:28 Maari ata: Keewetsan biitso b́ kitsir mitwotsatse maaro boc'r bí atfo k'aawon b́wotoniye.  b́t'intsok'o danetute."},{"book":"Mark'os Dooshishiyo","chapter":"13","verse":"29","text":"Mank'ó itwere jaman b́woto itbek'oor Ash Na'o weet aawo, waat maa úratse b́ karntsok'o dande'ere,"},{"book":"Mark'os Dooshishiyo","chapter":"13","verse":"30","text":"Arikoniye itsh tietiri, and shuwetsanots bobeshefetsere jaman s'eenetwe."},{"book":"Mark'os Dooshishiyo","chapter":"13","verse":"31","text":"Daronat datson beshituno, ti aap'tsonmó b́jamon besheratse."},{"book":"Mark'os Dooshishiyo","chapter":"13","verse":"32","text":"«Ernomó aawman jango nihoniyere okoon konwor dantso aaliye, darotsi melakiwotswor danatsne, naayonwor danatse."},{"book":"Mark'os Dooshishiyo","chapter":"13","verse":"33","text":"B́ sa'ato awr b́wotitwok'o itdanawotse it tooko korde'ere, kup'ore."},{"book":"Mark'os Dooshishiyo","chapter":"13","verse":"34","text":"13:34 Luk'. 12:36-38  Manúwere, b́moo k'azk'rat wok datso amts ashoni bíari, bíwere b́gutswotsi ik ikon finats b́ naashiyi, bísh kotfono kup'de b́ kotetwok'o bísh b́ keewi."},{"book":"Mark'os Dooshishiyo","chapter":"13","verse":"35","text":"Eshe moo doonz b́weet aawo it danawotse it tooko korde'ere, wee kooc'omand, wee taali titsa, wee baaki k'adore, weyinmó guur weetwe,"},{"book":"Mark'os Dooshishiyo","chapter":"13","verse":"36","text":"Gawerawo wáárr k'eyoke iti b́ daatsrawok'o kup'ore."},{"book":"Mark'os Dooshishiyo","chapter":"13","verse":"37","text":"«Itsh t keewtsok'o, k'osh jametswots jangoshor kup'ore! etirwe.»"}]}