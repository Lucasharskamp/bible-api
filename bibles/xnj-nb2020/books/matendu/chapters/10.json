{"data":[{"book":"Matendu","chapter":"10","verse":"1","text":"Pamuji wa Kaisalia kwavili na mundu mmonga liina laki Kolineli, mwene avi mkulu wa manjolinjoli va chikundi chechikemelewa “Msambi wa Italia.”"},{"book":"Matendu","chapter":"10","verse":"2","text":"Mwene avi mundu mbwina, mwene pamonga na lukolo lwaki voha vamuyupayi Chapanga. Ahengayi mambu gamahele ga kuvatangatila vangangu va Vayawudi na kumuyupa Chapanga magono goha."},{"book":"Matendu","chapter":"10","verse":"3","text":"Ligono limonga lukumbi lwa saa tisa ya muhi awene maono hotohoto, Mtumu wa kunani kwa Chapanga akumbwelela na kumjovela, “Kolineli!”"},{"book":"Matendu","chapter":"10","verse":"4","text":"Kolineli akamlolokesa takataka cha wogohi Mtumu wa kunani kwa Chapanga yula, ndi akamkota “Chivii kyani Bambu?”"},{"book":"Matendu","chapter":"10","verse":"5","text":"Hinu, uvatumayi vandu ku Yopa vakamtola mundu mmonga liina laki Simoni. Ndi mewa ikemelewa Petili."},{"book":"Matendu","chapter":"10","verse":"6","text":"Mwene ndi myehe munyumba ya Simoni, mundu mweitendelekela vindu vya chikumba. Nyumba yaki yivii pamuhana ya nyanja.”"},{"book":"Matendu","chapter":"10","verse":"7","text":"Mtumu wa kunani kwa Chapanga yula peawukili, Kolineli akavakemela vatumisi vavili va nyumba na mmonga wa manjolinjoli vaki mweakumyidakila Chapanga."},{"book":"Matendu","chapter":"10","verse":"8","text":"Peavadandaulili mambu goha gegahumalili, akavatuma ku Yopa."},{"book":"Matendu","chapter":"10","verse":"9","text":"Chilau yaki, lukumbi lwa saa sita ya muhi, vandu avo vadatu mulugendu lwavi, papipi kuhika ku Yopa, Petili akakwela kunani ya nyumba kumuyupa Chapanga."},{"book":"Matendu","chapter":"10","verse":"10","text":"Njala yamvinili, akanogela kulya. Nambu chakulya pachatendelekewayi mwene akalola maono."},{"book":"Matendu","chapter":"10","verse":"11","text":"Awene kunani kwa Chapanga kudinduliwi na chindu ngati shuka yivaha yihuluswa pahi, kuni yikamuliwi pandi zoha mcheche za mulima."},{"book":"Matendu","chapter":"10","verse":"12","text":"Na mugati ya shuka yila mwavi hinyama ndalindali, hinyama ya magendelu mcheche na hinyama yeyilandala pamulima na videge vyevimbululuka."},{"book":"Matendu","chapter":"10","verse":"13","text":"Akayuwana lwami lukumjovela, “Petili, yimuka hinja na ulyayi.”"},{"book":"Matendu","chapter":"10","verse":"14","text":"Nambu Petili akamyangula, “Lepi Bambu! Nene katu niwonjili lepi chindu chochoha changayidakiliwa kulya.”"},{"book":"Matendu","chapter":"10","verse":"15","text":"Nambu lwami lula lukamuyila kavili, “Lukamjovela vindu vyeaviyidakiliwi na Chapanga kulya, kotoka kuvikelamela vihakau.”"},{"book":"Matendu","chapter":"10","verse":"16","text":"Lijambu lila lahengiki mala zidatu, kangi shuka yivaha yila yikawuyiswa kanyata kunani kwa Chapanga."},{"book":"Matendu","chapter":"10","verse":"17","text":"Petili peavi akona ikangasa maono gala mana yaki kyani, hinu vandu vala vevatumwili na Kolineli pevamanyiswi nyumba ya Simoni, vakahika pamlyangu."},{"book":"Matendu","chapter":"10","verse":"18","text":"Vakahodisa kwa lwami, “Vakakota kuvya kuna myehe mweitama apa ikemiwa Simoni Petili?”"},{"book":"Matendu","chapter":"10","verse":"19","text":"Petili pealinga kuhololela mana ya maono gala, Mpungu Msopi akamjovela, “Yuwanila! Vavi vandu vadatu vakukulonda."},{"book":"Matendu","chapter":"10","verse":"20","text":"Huluka kanyata na ulongosana nawu kuhamba changali mtahu, muni nene ndi mwenivatumili.”"},{"book":"Matendu","chapter":"10","verse":"21","text":"Hinu, Petili akahuluka pahi, akavajovela vandu vala, “Mwemukunilonda ndi nene. Ndava kyani munibwelili?”"},{"book":"Matendu","chapter":"10","verse":"22","text":"Vene vakamyangula, atitumili “Kolineli mkulu wa manjolinjoli, mundu mbwina, mweakumuyupa Chapanga, itopeswa na Vayawudi. Ajoviwi na mtumu wa Kunani kwa Chapanga akumgongolela kunyumba yaki, muni ayuwana chochoha chila cheukumjovela.”"},{"book":"Matendu","chapter":"10","verse":"23","text":"Petili akavakemela mugati mula, akavapela pandu pa kugona kilu yila."},{"book":"Matendu","chapter":"10","verse":"24","text":"Ndi pamalau yaki vakahika pamuji wa Kaisalia. Kolineli avi mukuvalindila mwene na vanalukolo lwaki pamonga na vankozi veavagongolili."},{"book":"Matendu","chapter":"10","verse":"25","text":"Petili peavi mukuyingila Kolineli akahamba kumkumbatila cha uganu, akamfugamila mumagendelu gaki akamgundamila."},{"book":"Matendu","chapter":"10","verse":"26","text":"Nambu Petili akamuyinula, akamjovela, “Yima, muni nene namundu ngati veve.”"},{"book":"Matendu","chapter":"10","verse":"27","text":"Petili na Kolineli viyingila mugati, kuni vilongela ndi vavakolili vandu vamahele vakonganiki."},{"book":"Matendu","chapter":"10","verse":"28","text":"Petili akavajovela, “Mwavene mmanyi hotohoto, kuvya Myawudi abesiwi na malagizu kwa njila ya kumuyupa Chapanga yaki kutangatilana na mundu angali kuvya Myawudi, amala kumgendela nambu Chapanga anilangisi nene kuvya nakuyidakiliwa kumkemela mundu yoyoha iganikiwa lepi amala mhakau."},{"book":"Matendu","chapter":"10","verse":"29","text":"Ndava ya yeniyo, pamwakanikemili nibweli changali mtahu. Hinu munijovela munikemelili kyani?”"},{"book":"Matendu","chapter":"10","verse":"30","text":"Kolineli akayangula, “Magono gadatu gamumbele, lukumbi lwa saa tisa ya muhi, nene navi muchumba changu kumuyupa Chapanga. Chigafula namuwene mundu mweawalili nyula zezing'asima neju, ayimili palongolo yangu,"},{"book":"Matendu","chapter":"10","verse":"31","text":"anijovili, Kolineli! Chapanga ayuwini chewiyupa pamonga na teta zaku kwa vangangu."},{"book":"Matendu","chapter":"10","verse":"32","text":"Hinu uvatuma vandu vahamba ku Yopa, vakamkemela mundu mmonga liina laki Simoni mweikemelewa mewa Petili. Mwenuyo avili kunyumba ya Simoni, mundu mweitendelekela vindu vya chikumba, nyumba yaki yivii pamumhana ya nyanja."},{"book":"Matendu","chapter":"10","verse":"33","text":"Ndi kanyata navatumili vajumbi kwaku, wamwene ukitili chabwina kubwela. Tavoha apa tivii palongolo ya Chapanga, ndava ya kukuyuwanila chindu chochoha cheakulagizi Bambu utijovela.”"},{"book":"Matendu","chapter":"10","verse":"34","text":"Kangi Petili akatumbula kujova, “Hinu nimanyili kuvya Chapanga ibagula lepi."},{"book":"Matendu","chapter":"10","verse":"35","text":"Nambu mundu yeyoha mumulima mweiyupa na kuhenga gakumganisa Chapanga yati iyidakiliwa namwene."},{"book":"Matendu","chapter":"10","verse":"36","text":"Umanyili ujumbi wula Chapanga weavapelekili vandu va ku Isilaeli, ikokosa Lilovi la Bwina lelileta uteke kwa njila ya Yesu Kilisitu mwene ndi Bambu wa voha."},{"book":"Matendu","chapter":"10","verse":"37","text":"Mwavene mumanyili lijambu lelahumalili pamulima woha wa Vayawudi kutumbula ku Galilaya Yohani peamali kukokosa ndava ya ubatizu."},{"book":"Matendu","chapter":"10","verse":"38","text":"Mwimanya kuvya Chapanga cheamhagwili Yesu wa ku Nazaleti, ndi akammemesa Mpungu Msopi na kumpela makakala. Chapanga avi pamonga nayu, mwene ahambili kila pandu kuhenga gabwina na kuvalamisa vandu voha vevang'aiswi na Setani."},{"book":"Matendu","chapter":"10","verse":"39","text":"Tavete tagawene mambu goha geagahengili pamulima wa Vayawudi na muji wa ku Yelusalemu. Vamkomili na kumvamba munjila ya msalaba."},{"book":"Matendu","chapter":"10","verse":"40","text":"Nambu Chapanga amyukisi pagamaliki magono gadatu kuhuma kwa vevafwili. Akaloleka hotohoto,"},{"book":"Matendu","chapter":"10","verse":"41","text":"awonikini lepi kwa vandu voha, nambu kwa tete ndu tetamali kuhaguliwi na Chapanga kuvya vetagawene. Ndi tete vetalili na kunywelela pamonga nayu peamali kuyuka kwaki."},{"book":"Matendu","chapter":"10","verse":"42","text":"Atilagazili kuvakokosela vandu voha Lilovi la Bwina na kuvajovela kuvya mwene ndi mweahaguliwi na Chapanga, kuvya mhamula wa vandu vevavili mumi na vandu vevafwili."},{"book":"Matendu","chapter":"10","verse":"43","text":"Vamlota voha va Chapanga vijova ndava yaki kuvya mundu yoyoha mweakumsadika Yesu, yati ilekekeswa kumbudila Chapanga, paliina laki.”"},{"book":"Matendu","chapter":"10","verse":"44","text":"Petili pavi akona ilongela malovi ago, Mpungu Msopi akavahelelela vandu voha vevayuwanila ujumbi wula."},{"book":"Matendu","chapter":"10","verse":"45","text":"Vayawudi vamsadika vevabweli pamonga na Petili kuhuma ku Yopa, vakangisi kulola Chapanga avamemisi njombi ya Mpungu Msopi vandu vangali Vayawudi."},{"book":"Matendu","chapter":"10","verse":"46","text":"Muni vavayuwini vilongela kwa muluga za chiyehe kuni vakumulumbalila Chapanga. Kangi Petili akajova,"},{"book":"Matendu","chapter":"10","verse":"47","text":"“Vandu ava vampokili Mpungu Msopi ngati tete. Wu, avi mundu yoyoha, mweakuvabesa vakotoka kubatiziwa na manji?”"},{"book":"Matendu","chapter":"10","verse":"48","text":"Ndi akalagiza vabatiziwa kwa uhotola wa Yesu Kilisitu, kangi vakamuyupa Petili atama nawu magono nunuyu."}]}