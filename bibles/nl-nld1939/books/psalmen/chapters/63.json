{"data":[{"book":"Psalmen","chapter":"63","verse":"1","text":"Een psalm van David, toen hij in de woestijn van Juda vertoefde. God, wat verlang ik naar U; mijn God, naar U dorst mijn ziel, Naar U smacht mijn lichaam als een dor en droog land naar het water."},{"book":"Psalmen","chapter":"63","verse":"2","text":"Ik blik naar U op in uw heilige woning, Om uw macht en uw glorie te aanschouwen!"},{"book":"Psalmen","chapter":"63","verse":"3","text":"Ja, uw genade is kostelijker nog dan het leven: Daarom moeten mijn lippen U loven,"},{"book":"Psalmen","chapter":"63","verse":"4","text":"En wil ik U al mijn dagen prijzen, Mijn handen opheffen in uw Naam."},{"book":"Psalmen","chapter":"63","verse":"5","text":"Gij verzadigt mij als met vet en met merg, En mijn mond juicht U toe met jubelende lippen;"},{"book":"Psalmen","chapter":"63","verse":"6","text":"Nog op mijn legerstede moet ik aan U denken, En in mijn nachtwaken over U peinzen."},{"book":"Psalmen","chapter":"63","verse":"7","text":"Want Gij zijt mijn Helper, Ik nestel in de schaduw uwer vleugelen;"},{"book":"Psalmen","chapter":"63","verse":"8","text":"Mijn ziel klampt zich aan U vast, En uw rechterhand is mij een stut."},{"book":"Psalmen","chapter":"63","verse":"9","text":"Maar zij, die mijn ondergang zoeken, Zullen in de diepten der aarde verzinken;"},{"book":"Psalmen","chapter":"63","verse":"10","text":"Ze vallen ten prooi aan het zwaard, En worden een buit van de jakhalzen."},{"book":"Psalmen","chapter":"63","verse":"11","text":"Doch de Koning zal zich verheugen in God, En wie Hem trouw zweert, zal juichen; Maar de mond van de leugenaars wordt gestopt!"}]}