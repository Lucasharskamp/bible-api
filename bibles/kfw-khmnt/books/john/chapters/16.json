{"data":[{"book":"John","chapter":"16","verse":"1","text":"“Nangni'n ning-insui maknasik kei'n nangnidiang hiwahi kinaleirilpi kha eii."},{"book":"John","chapter":"16","verse":"2","text":"Synagogue makheiya nangni innapuutsik eii, halli nangni kanathat mi khan Pathian sik-ah chuon kitho eii tia a-ngaidon nasik aphakha aheiwajei."},{"book":"John","chapter":"16","verse":"3","text":"Hiwa ngaihi inmani'n nangnidiang innathosik eii, ajarchu inmani'n Pa Pathian khat-um kei najetmu."},{"book":"John","chapter":"16","verse":"4","text":"Inmani pha ahongtung nikhan, kei'n inmani ngai jarra kileiril eii tia ningngaidon nasik hiwa ngaihi kei'n nangnidiang kileiril kha ejei.”"},{"book":"John","chapter":"16","verse":"5","text":"Takkha tuunchu kei kanajuotir amadiang kasisik ejei; kha e-innum nangni tuteii inkhat innum, ‘Nang hunme nasisik?’ tia keidiang narakel makchu."},{"book":"John","chapter":"16","verse":"6","text":"Takkha kei'n hiwa ngaihi nangnidiang kati jarra, ningmalungnga akapoong khan asipjei."},{"book":"John","chapter":"16","verse":"7","text":"Takkha kei'n nangnidiang inthiangnga kanati: nangni thanasik eii, kei'n kisihi, kei'n kasimakngai suok-inchu, Akanasanpa kha nangnidiang juonuni; takkha kei'n kasi inchu, Kei'n ama kha nangnidiang kajuotirsik eii."},{"book":"John","chapter":"16","verse":"8","text":"Halli ama'n ajuo phakhan, ama'n manu, nunchan kadik, khat-um chongtan jarra manmasituol diang aminjetsik eii."},{"book":"John","chapter":"16","verse":"9","text":"Manu jarrachu inmani'n kei kadiang ngamna neimu;"},{"book":"John","chapter":"16","verse":"10","text":"akadik jarrachu, kei Kapa diang kasisik eii, halli nangni'n kei namunutunjei;"},{"book":"John","chapter":"16","verse":"11","text":"chongtan jarrachu hiwa manmasituol waikaroonpa kha chong intan suojei.”"},{"book":"John","chapter":"16","verse":"12","text":"“Kei'n nangnidiang tamthei kalarilsik aom, takkha nangni'n tuunchu deimaneii natunjei."},{"book":"John","chapter":"16","verse":"13","text":"Akadik Ratha kha ajuo phakhan, ama'n nangni kha akadik rakip khan anakeiruoisik eii. Ama apumtak athomatorna ranak-ah irilkha emak, takkha ama'n ijet ngaikha arilsik eii halli akahongsuoksik ngaikha nangnidiang arillarsik eii."},{"book":"John","chapter":"16","verse":"14","text":"Ama'n kei lurna anapesik eii, ajarchu ama'n kei kata ka-ekha leita halli nangnidiang arillarsik eii."},{"book":"John","chapter":"16","verse":"15","text":"Kapa inei rakip kha kei kata eii; khawa jarra eii ama'n kei kata leita halli nangnidiang arillarsik eii kiti kha."},{"book":"John","chapter":"16","verse":"16","text":"“Apha sootleiya nangni'n kei namunutunjei, halli apha sootlekleiya nangni'n kei namunook ningte.”"},{"book":"John","chapter":"16","verse":"17","text":"Ama siamruoi lekkhat in inkhatli inkhatdiang inlei-inti, “Angkeme ama'n einidiang itihi? Aphakhat-ah nangni'n kei namunutunjei, halli aphakhat suoa nangni'n kei namunook ningte, ‘Ajarchu kei'n Kapa diang kasisik eii.’"},{"book":"John","chapter":"16","verse":"18","text":"‘Aphakhat-ah’ itihi ang tiname? Ama'n angjarra itime eini'n jetmakmi!”"},{"book":"John","chapter":"16","verse":"19","text":"Inmani'n amadiang inrakelzoot tihi Jisu'n aleijet, khawa jarra ama'n inmani diang aleiti, “Kei ileiti, ‘Aphakhat-ah nangni'n kei namunutunjei, halli aphakhat suoa nangni'n kei ningnamu nooksik eii.’ Hiwahi emak abe nangni'n khatli inkhat diang ning-inkel?"},{"book":"John","chapter":"16","verse":"20","text":"Kei'n nangnidiang inthiangnga kanati: nangni'n chapningte khat-um inwai ningte, takkha manmasituol inchu aroksik eii; nangni ningmalung kapoong kha ning-esik eii, takkha nangni poongna kha hoina hong-esik eii."},{"book":"John","chapter":"16","verse":"21","text":"Numeisa khan nai aneisitiang apoong, ajarchu ama phakha aheitungjei; takkha nai aneisuopha khanchu, akapoong kha amaniljei, ajarchu manmasituolla naikha injuoneijei tia arok."},{"book":"John","chapter":"16","verse":"22","text":"Khawa angnga tuun nangnidiang akapoong kha aom, takkha nangni'n kei ningnamu nooksik eii halli nangni'n ningmalungnga ningroksik eii, halli tuteii inkhat innum nangni irokkha nakasut theinunu.”"},{"book":"John","chapter":"16","verse":"23","text":"“Khawa nikhuoni khan nangni'n kei kadiang iteii naninutun. Kei'n nangnidiang inthiangnga kanati: kei karamingnga Kapa diang ning-ini rakip kha, ama'n anapesik eii.16:23. kei karamingnga Kapa diang ning-ini rakip kha, ama'n anapesik eii; Manuscript lekkhat in hin tia injia Kapa diang angmokhat ningni inchu, ama'n kei karamingnga anapesik eii."},{"book":"John","chapter":"16","verse":"24","text":"Tuun katungchu nangni'n kei karamingnga iteii nanimakchu; nangni ratharok sipnasik-ah, niru, nangni'n muningte."},{"book":"John","chapter":"16","verse":"25","text":"“Kei'n minkhina chongnga nangnidiang kaleiril; takkha kei'n nangnidiang minkhina chongnga elekleiya takkha Pa Pathian jarra nangnidiang inlarra karilnasik aphakha aheiwajei."},{"book":"John","chapter":"16","verse":"26","text":"Khawa nikhuoni khan nangni'n kei karamingnga nani ningte; takkha kei'n nangni rathuulla Kapadiang nikate timong,"},{"book":"John","chapter":"16","verse":"27","text":"Ajarchu Kapa apumtak in nangnikha anaminriang, ajarchu nangni'n keikha ningna minriang khat-um keihi Pathian makheiya kijuo eii tia ningna-ngamna."},{"book":"John","chapter":"16","verse":"28","text":"Kei Kapa diangnga inphut manmasituolla kijuo kha eii; inlet-ah, kei manmasituol mathaankata khat-um Kapa diang kasiritsik eii.”"},{"book":"John","chapter":"16","verse":"29","text":"Asiamruoi ngai'n amadiang inleiti, “Tuunchu nang in minkhina chongnga elekleiya inthiangnga narillar jei."},{"book":"John","chapter":"16","verse":"30","text":"Tuunchu nang in angrakip najetwiak, khat-um tuteii innum nangdiang kanarakel sik-ah arei ommakjei tihi keini'n kinjetjei; hiwa hi'n ajar eya nang Pathian diang makheiya nijuo eii tia keini'n kin-ngamnajei.”"},{"book":"John","chapter":"16","verse":"31","text":"Jisu'n inmanidiang aleimasang, “Tuunchu nangni'n ningngamna jeibo?"},{"book":"John","chapter":"16","verse":"32","text":"Enru, apha kha aheiwajei, tuun aheiwajei, nangni'n inchekchai ningta, halli katheinuoa nada ningta nangni rakip in ning-inn ning-inn tiang ningsisik eii; takkha kei katheinuoa emong, ajarchu Kapa keile aom."},{"book":"John","chapter":"16","verse":"33","text":"Kei diangnga inphut akahoi akadai ningmunasik, hiwahi kei'n nangnidiang kileiti kha ejei, manmasituol hinchu poongna raalna om; takkha chimaru, ajarchu kei'n manmasituol kha kamatorjei.”"}]}