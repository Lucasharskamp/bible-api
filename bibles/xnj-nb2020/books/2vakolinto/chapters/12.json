{"data":[{"book":"2 Vakolinto","chapter":"12","verse":"1","text":"Yati nijilumba hati ngati chabwina lepi! Nambu hinu yati nijova ndava ya njozi na ugubukulo weanipelili BAMBU."},{"book":"2 Vakolinto","chapter":"12","verse":"2","text":"Nimmanyili mundu mmonga mweamsadiki Kilisitu, ndi miyaka kumi na mcheche yeyipitili atoliwi mbaka kunani neju kwa Chapanga. Kwali ngati avi kwenuko muhiga amala mumpungu, Chapanga ndi amanyili."},{"book":"2 Vakolinto","chapter":"12","verse":"3","text":"Niwuyila kujova, nimanyili kuvya mundu mwenuyo atoliwi mbaka kunani. Nambu kwali ngati avili kwenuko kwa higa amala kwa mpungu, Chapanga ndi amanyili."},{"book":"2 Vakolinto","chapter":"12","verse":"4","text":"Kwenuko ayuwini mambu gamfiyu ndi hati mundu nakuganikiwa kugajova."},{"book":"2 Vakolinto","chapter":"12","verse":"5","text":"Hinu, yati nimekela ndava ya mundu wa namuna yeniyo, lepi ndava ya nene namwene, ndi ndava ya kutotokela kwangu."},{"book":"2 Vakolinto","chapter":"12","verse":"6","text":"Kuvya nigana kumeka nganivili lepi namuyimu hati padebe, muni nganijova uchakaka ndu. Nambu nimeka lepi, mbwitu mundu aniholalela neju ya chila cheakuchiwona nihenga neju wumi wangu."},{"book":"2 Vakolinto","chapter":"12","verse":"7","text":"Nambu, ndava ya mambu aga gakulu genigubukuliwi gakotoka kunigalisa umeka, nasopiwi mvinisu muhiga ngati kuhomwa na minga, mweavi ngati mjumbi wa Setani mweakuning'aha, muni nikotoka kumeka neju."},{"book":"2 Vakolinto","chapter":"12","verse":"8","text":"Namuyupili neju BAMBU mala datu muni chindu chenicho cheniwuka."},{"book":"2 Vakolinto","chapter":"12","verse":"9","text":"Nambu anijovili, “Ubwina wangu wikukola, muni uhotola wangu witimaliswa neju mukutotokela kwangu ndava yeniyo yati nimeka neju kwa luheku.” Muni nimemeswa na uhotola wa Kilisitu."},{"book":"2 Vakolinto","chapter":"12","verse":"10","text":"Hinu niyidikila kuvya nitotokili, kuuveveswa na maligu na kutyalatyala na mang'ahiso ndava ya kuhengela Kilisitu, muni penitotokela ndi penivya na makakala."},{"book":"2 Vakolinto","chapter":"12","verse":"11","text":"Nivii ngati namyimu, nambu nyenye munilasimisha kuvya chenicho. Nyenye ndi mwaganikiwi kunilumba. Muni, hati ngati nene chindu lepi, nambu nene mdebe lepi kuliku avo vevakujikemela vene “Vamitumi vakulu”"},{"book":"2 Vakolinto","chapter":"12","verse":"12","text":"Chinamtiti na makangaso gakunilangisa nene kuvya ndi mtumi, gahengiki pagati yinu kwa kukangamala woha."},{"book":"2 Vakolinto","chapter":"12","verse":"13","text":"Wu, chindu kiki navahengili lepi nyenye chenivahengili misambi yingi ya vandu vevakumsadika Kilisitu vangi, pangi ndava muni nene nivang'ahili lepi kupata utangatila winu? Chondi munilekekesa mukuvabudila kwenuko."},{"book":"2 Vakolinto","chapter":"12","verse":"14","text":"Hinu nijitendekili kubwela mala ya datu kwinu, na yati nikuvang'aha lepi. Muni chanilonda lepi vindu vinu nambu mwavene nyenye. Hinu tiyovalili kulola dadi na nyina vakuvavikila vindu vana vavi, nambu tiyovalili lepi kulola vana vakuvavikila vindu dadi na nyina wavi."},{"book":"2 Vakolinto","chapter":"12","verse":"15","text":"Nene nijitendekili kutumila kila chindu chenivili nachu, hati kujiwusa namwene, kwa kuvatangatila nyenye. Wu, yati mukunigana padebe ndava muni nene nivaganili nyenye neju?"},{"book":"2 Vakolinto","chapter":"12","verse":"16","text":"Hinu yati mwiyidikila kuvya navi lepi ndwika kwinu. Nambu pangi mundu yungi yati ijova, “Ndava muni Pauli achenjili avakongili.”"},{"book":"2 Vakolinto","chapter":"12","verse":"17","text":"Wu, nene navatolili vindu vinu mu njila ya mjumbi yoyoha mwena mtumili kwinu?"},{"book":"2 Vakolinto","chapter":"12","verse":"18","text":"Nene namyupili neju Tito, namtumili kwinu na mlongo witu yungi. Wu, Tito atolili vindu vinu? Wu, mmanyili lepi kuvya tete maholo gitu na lugendu lwitu ndi lumonga?"},{"book":"2 Vakolinto","chapter":"12","verse":"19","text":"Pangi muholalela kuvya mbaka hinu tikujikengela tavete palongolo yinu! Nambu, tijova mambu aga palongolo ya Chapanga kuni tiwungini na Kilisitu. Mambu aga goha, vaganu vangu ndi ndava ya kuvatangatila nyenye."},{"book":"2 Vakolinto","chapter":"12","verse":"20","text":"Niyogopa, pangi panibwela kwinu yati nikuvakolela ngati chenigana nene, na nyenye munilola ngati chemwigana nyenye nivyai, Niyogopa pangi kwivya na ngondo, wihu, kujovana, mhutanu kumeka, kuheha na chitututu."},{"book":"2 Vakolinto","chapter":"12","verse":"21","text":"Niyogopa pangi lugendu lwenibwela kavili. Chapanga wangu yati akunikita nikola soni palongolo yinu, na nene yati nivavembela ndava ya vamahele va vala vevambudili Chapanga, nambu vamuwuyili lepi Chapanga ndava ya uhakau wavi, ugoni na mnogo uhakau wevakitili."}]}