{"data":[{"book":"سەرژمێری","chapter":"33","verse":"1","text":"ئەمانە قۆناغەکانی کۆچی نەوەی ئیسرائیلن کە بە لەشکرەکانیانەوە لەسەر دەستی موسا و هارون لە خاکی میسرەوە هاتنە دەرەوە."},{"book":"سەرژمێری","chapter":"33","verse":"2","text":"موساش بەپێی فەرمانی یەزدان قۆناغی کۆچەکانیانی تۆمار کرد. ئەمەش کۆچەکانیانە، قۆناغ بە قۆناغ:"},{"book":"سەرژمێری","chapter":"33","verse":"3","text":"لە ڕۆژی پازدەی مانگی یەک، لە ڕۆژی دوای جەژنی پەسخە لە ڕەعمسێسەوە کۆچیان کرد. نەوەی ئیسرائیل بوێرانە لەبەرچاوی هەموو میسرییەکان چوونە دەرەوە."},{"book":"سەرژمێری","chapter":"33","verse":"4","text":"لەو کاتەدا میسرییەکان هەموو نۆبەرەکانی خۆیانیان دەناشت کە یەزدان لێیدابوون، چونکە یەزدان حوکمی خوداوەندەکانی ئەوانی دابوو."},{"book":"سەرژمێری","chapter":"33","verse":"5","text":"نەوەی ئیسرائیل لە ڕەعمسێسەوە کۆچیان کرد و لە سوکۆت چادریان هەڵدا."},{"book":"سەرژمێری","chapter":"33","verse":"6","text":"ئینجا لە سوکۆتەوە کۆچیان کرد و لە ئێتام چادریان هەڵدا کە لە قەراغی چۆڵەوانییە."},{"book":"سەرژمێری","chapter":"33","verse":"7","text":"پاشان لە ئێتامەوە کۆچیان کرد و گەڕانەوە لای پی‌هەحیرۆت، کە لە ڕۆژهەڵاتی بەعل‌چیفۆنە و بەرامبەر مگدۆل چادریان هەڵدا."},{"book":"سەرژمێری","chapter":"33","verse":"8","text":"پاشان لە پی‌هەحیرۆتەوە کۆچیان کرد و بەناو دەریادا پەڕینەوە بۆ چۆڵەوانی و سێ ڕۆژە ڕێ لە چۆڵەوانی ئێتامدا ڕۆیشتن، لە مارا چادریان هەڵدا."},{"book":"سەرژمێری","chapter":"33","verse":"9","text":"پاشان لە ماراوە کۆچیان کرد و هاتنە ئێلیم، لە ئێلیمیش دوازدە کانیاو و حەفتا دار خورمای لێبوو، لەوێ چادریان هەڵدا."},{"book":"سەرژمێری","chapter":"33","verse":"10","text":"پاشان لە ئێلیمەوە کۆچیان کرد و لەلای دەریای سوور چادریان هەڵدا."},{"book":"سەرژمێری","chapter":"33","verse":"11","text":"پاشان لەلای دەریای سوورەوە کۆچیان کرد و لە چۆڵەوانی سین33‏:11 لە ڕۆژئاوای نیمچە دوورگەی سینا چۆڵەوانییەک هەبوو بە ناوی سین.‏ چادریان هەڵدا."},{"book":"سەرژمێری","chapter":"33","verse":"12","text":"پاشان لە چۆڵەوانی سینەوە کۆچیان کرد و لە دۆفقە چادریان هەڵدا."},{"book":"سەرژمێری","chapter":"33","verse":"13","text":"پاشان لە دۆفقەوە کۆچیان کرد و لە ئالوش چادریان هەڵدا."},{"book":"سەرژمێری","chapter":"33","verse":"14","text":"پاشان لە ئالوشەوە کۆچیان کرد و لە ڕەفیدیم چادریان هەڵدا، لەوێ هیچ ئاو نەبوو تاکو گەل بیخۆنەوە."},{"book":"سەرژمێری","chapter":"33","verse":"15","text":"پاشان لە ڕەفیدیمەوە کۆچیان کرد و لە چۆڵەوانی سینا چادریان هەڵدا."},{"book":"سەرژمێری","chapter":"33","verse":"16","text":"پاشان لە چۆڵەوانی سیناوە کۆچیان کرد و لە قیبرۆت هەتەڤا چادریان هەڵدا."},{"book":"سەرژمێری","chapter":"33","verse":"17","text":"پاشان لە قیبرۆت هەتەڤایەوە کۆچیان کرد و لە حەچێرۆت چادریان هەڵدا."},{"book":"سەرژمێری","chapter":"33","verse":"18","text":"پاشان لە حەچێرۆتەوە کۆچیان کرد و لە ڕیتمە چادریان هەڵدا."},{"book":"سەرژمێری","chapter":"33","verse":"19","text":"پاشان لە ڕیتمەوە کۆچیان کرد و لە ڕیمۆن پێرێز چادریان هەڵدا."},{"book":"سەرژمێری","chapter":"33","verse":"20","text":"پاشان لە ڕیمۆن پێرێزەوە کۆچیان کرد و لە لیڤنا چادریان هەڵدا."},{"book":"سەرژمێری","chapter":"33","verse":"21","text":"پاشان لە لیڤناوە کۆچیان کرد و لە ڕیسە چادریان هەڵدا."},{"book":"سەرژمێری","chapter":"33","verse":"22","text":"پاشان لە ڕیسەوە کۆچیان کرد و لە قەهێلاتە چادریان هەڵدا."},{"book":"سەرژمێری","chapter":"33","verse":"23","text":"پاشان لە قەهێلاتەیەوە کۆچیان کرد و لە کێوی شافەر چادریان هەڵدا."},{"book":"سەرژمێری","chapter":"33","verse":"24","text":"پاشان لە کێوی شافەرەوە کۆچیان کرد و لە حەرادە چادریان هەڵدا."},{"book":"سەرژمێری","chapter":"33","verse":"25","text":"پاشان لە حەرادەوە کۆچیان کرد و لە مەقهێلۆت چادریان هەڵدا."},{"book":"سەرژمێری","chapter":"33","verse":"26","text":"پاشان لە مەقهێلۆتەوە کۆچیان کرد و لە تاحەت چادریان هەڵدا."},{"book":"سەرژمێری","chapter":"33","verse":"27","text":"پاشان لە تاحەتەوە کۆچیان کرد و لە تارەح چادریان هەڵدا."},{"book":"سەرژمێری","chapter":"33","verse":"28","text":"پاشان لە تارەحەوە کۆچیان کرد و لە میتقە چادریان هەڵدا."},{"book":"سەرژمێری","chapter":"33","verse":"29","text":"پاشان لە میتقەوە کۆچیان کرد و لە حەشمۆنە چادریان هەڵدا."},{"book":"سەرژمێری","chapter":"33","verse":"30","text":"پاشان لە حەشمۆنەوە کۆچیان کرد و لە مۆسێرۆت چادریان هەڵدا."},{"book":"سەرژمێری","chapter":"33","verse":"31","text":"پاشان لە مۆسێرۆتەوە کۆچیان کرد و لە بەنێ یەعقان چادریان هەڵدا."},{"book":"سەرژمێری","chapter":"33","verse":"32","text":"پاشان لە بەنێ یەعقانەوە کۆچیان کرد و لە حۆر هەگیدگاد چادریان هەڵدا."},{"book":"سەرژمێری","chapter":"33","verse":"33","text":"پاشان لە حۆر هەگیدگادەوە کۆچیان کرد و لە یۆتباتە چادریان هەڵدا."},{"book":"سەرژمێری","chapter":"33","verse":"34","text":"پاشان لە یۆتباتەیەوە کۆچیان کرد و لە عەڤرۆنە چادریان هەڵدا."},{"book":"سەرژمێری","chapter":"33","verse":"35","text":"پاشان لە عەڤرۆنەیەوە کۆچیان کرد و لە عەچیۆن گەڤەر چادریان هەڵدا."},{"book":"سەرژمێری","chapter":"33","verse":"36","text":"پاشان لە عەچیۆن گەڤەرەوە کۆچیان کرد و لە چۆڵەوانی چن کە قادێشە چادریان هەڵدا."},{"book":"سەرژمێری","chapter":"33","verse":"37","text":"پاشان لە قادێشەوە کۆچیان کرد و لە کێوی هۆر چادریان هەڵدا کە لە نزیکی سنووری خاکی ئەدۆمە."},{"book":"سەرژمێری","chapter":"33","verse":"38","text":"لە یەکی مانگی پێنجی چلەمین ساڵی هاتنەدەرەوەی نەوەی ئیسرائیل لە خاکی میسر، هارونی کاهین بەپێی فەرمانی یەزدان بۆ سەر کێوی هۆر سەرکەوت و لەوێ مرد."},{"book":"سەرژمێری","chapter":"33","verse":"39","text":"هارون تەمەنی سەد و بیست و سێ ساڵ بوو کاتێک لە کێوی هۆر مرد."},{"book":"سەرژمێری","chapter":"33","verse":"40","text":"پاشای عەرادیش کە کەنعانی بوو و لە نەقەب لە خاکی کەنعان نیشتەجێ بوو، هاتنی نەوەی ئیسرائیلی بیست."},{"book":"سەرژمێری","chapter":"33","verse":"41","text":"ئینجا لە کێوی هۆرەوە کۆچیان کرد و لە چەلمۆنا چادریان هەڵدا."},{"book":"سەرژمێری","chapter":"33","verse":"42","text":"پاشان لە چەلمۆنایەوە کۆچیان کرد و لە پونۆن چادریان هەڵدا."},{"book":"سەرژمێری","chapter":"33","verse":"43","text":"پاشان لە پونۆنەوە کۆچیان کرد و لە ئۆڤۆت چادریان هەڵدا."},{"book":"سەرژمێری","chapter":"33","verse":"44","text":"پاشان لە ئۆڤۆتەوە کۆچیان کرد و لە عییی عەڤاریم چادریان هەڵدا، کە لە سنووری مۆئابە."},{"book":"سەرژمێری","chapter":"33","verse":"45","text":"پاشان لە عییی عەڤاریم کۆچیان کرد و لە دیڤۆن گاد چادریان هەڵدا."},{"book":"سەرژمێری","chapter":"33","verse":"46","text":"پاشان لە دیڤۆن گادەوە کۆچیان کرد و لە عەلمۆن دیڤلاتایم چادریان هەڵدا."},{"book":"سەرژمێری","chapter":"33","verse":"47","text":"پاشان لە عەلمۆن دیڤلاتایمەوە کۆچیان کرد و لە زنجیرە چیای عەڤاریم ڕووبەڕووی نیبۆ چادریان هەڵدا."},{"book":"سەرژمێری","chapter":"33","verse":"48","text":"پاشان لە زنجیرە چیای عەڤاریمەوە کۆچیان کرد و لە دەشتی مۆئاب لەسەر کەناری ڕووباری ئوردون بەرامبەر ئەریحا چادریان هەڵدا،"},{"book":"سەرژمێری","chapter":"33","verse":"49","text":"لە کەناری ڕووباری ئوردون لە بێت‌یەشیمۆتەوە هەتا ئابێل شیتیم لە دەشتی مۆئاب چادریان هەڵدا."},{"book":"سەرژمێری","chapter":"33","verse":"50","text":"یەزدان لە دەشتی مۆئاب لەسەر کەناری ڕووباری ئوردون بەرامبەر ئەریحا بە موسای فەرموو:"},{"book":"سەرژمێری","chapter":"33","verse":"51","text":"«لەگەڵ نەوەی ئیسرائیل بدوێ و پێیان بڵێ: ”کاتێک ئێوە لە ڕووباری ئوردون دەپەڕنەوە بۆ خاکی کەنعان،"},{"book":"سەرژمێری","chapter":"33","verse":"52","text":"هەموو دانیشتووانی خاکەکە لەپێش خۆتان دەربکەن. هەموو پەیکەرە تاشراو و بتە داڕێژراوەکانیان لەناوببەن، هەموو نزرگەکانی سەر بەرزاییان33‏:52 مەبەست لەو شوێنە بەرزانەیە کە بۆ قوربانیکردن و ڕێوڕەسمی پەرستنی بتەکان بووە.‏ تێکبدەن."},{"book":"سەرژمێری","chapter":"33","verse":"53","text":"خاکەکە داگیر بکەن و تێیدا نیشتەجێ بن، چونکە من خاکەکەم پێداون بۆ ئەوەی ببنە خاوەنی و"},{"book":"سەرژمێری","chapter":"33","verse":"54","text":"خاکەکەش بەگوێرەی خێڵەکانتان بە تیروپشک دابەش بکەن، میراتی زۆر بدەنە زۆرەکان و میراتی کەم بدەنە کەمەکان، لەکوێ تیروپشکی بۆ دەرچوو ئەوێ بۆ ئەو بێت، بەگوێرەی هۆزەکانی باوکانتان میراتگری بکەن."},{"book":"سەرژمێری","chapter":"33","verse":"55","text":"«”ئەگەر دانیشتووانی خاکەکەش لەپێش خۆتان دەرنەکەن، ئەوا ئەوانەی دەیانهێڵنەوە دەبنە چقڵ لە چاوتان و دڕک لە کەلەکەتان و لەو خاکەی تێیدا نیشتەجێن تەنگتان پێ هەڵدەچنن،"},{"book":"سەرژمێری","chapter":"33","verse":"56","text":"ئینجا بە ئێوەی دەکەم، ئەوەی بەتەمام بەوانی بکەم.“»"}]}