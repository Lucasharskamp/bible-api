{"data":[{"book":"Mateo","chapter":"11","verse":"1","text":"Yesu wiee nʼasuafoɔ dumienu no kasakyerɛ no, ɔfirii hɔ kɔɔ nkuro a ɛbemmɛn no mu kɔkyerɛkyerɛɛ asɛm no."},{"book":"Mateo","chapter":"11","verse":"2","text":"Yohane Osubɔni a saa ɛberɛ no na ɔda afiase no tee anwanwadeɛ a Kristo reyɛ no, ɔsomaa nʼasuafoɔ bɛbisaa no sɛ,"},{"book":"Mateo","chapter":"11","verse":"3","text":"“Wo ne deɛ ɔreba no, anaa yɛnhwɛ ɔfoforɔ anim?”"},{"book":"Mateo","chapter":"11","verse":"4","text":"Yesu buaa wɔn sɛ, “Monsane nkɔ, nkɔka anwanwadeɛ a moahunu ne deɛ moate nkyerɛ Yohane sɛ,"},{"book":"Mateo","chapter":"11","verse":"5","text":"anifirafoɔ hunu adeɛ, mmubuafoɔ nante, akwatafoɔ ho ate, asotifoɔ te asɛm, na awufoɔ nso nyane. Afei, monka nkyerɛ no sɛ, meka asɛmpa no kyerɛ ahiafoɔ."},{"book":"Mateo","chapter":"11","verse":"6","text":"Monsane nka nkyerɛ no bio sɛ, Nhyira ne deɛ merenyɛ no suntidua.”"},{"book":"Mateo","chapter":"11","verse":"7","text":"Yohane asuafoɔ no kɔeɛ no, Yesu hyɛɛ aseɛ kaa Yohane ho asɛm kyerɛɛ nnipadɔm no. Ɔbisaa wɔn sɛ, “Mokɔɔ ɛserɛ so no, ɛdeɛn na mokɔɔ sɛ morekɔhwɛ? Ɛserɛ a mframa rebɔ no?"},{"book":"Mateo","chapter":"11","verse":"8","text":"Anaa na mosusu sɛ mobɛhunu ɔbarima bi a wahyehyɛ sɛ ɔhene ba te ahemfie?"},{"book":"Mateo","chapter":"11","verse":"9","text":"Anaa Onyankopɔn odiyifoɔ? Ɛnneɛ, mereka makyerɛ mo sɛ, ɔsene odiyifoɔ."},{"book":"Mateo","chapter":"11","verse":"10","text":"Na saa Yohane yi na Atwerɛsɛm no ka fa ne ho sɛ,"},{"book":"Mateo","chapter":"11","verse":"11","text":"Nokorɛ nie, nnipa a mmaa awo wɔn nyinaa mu, obiara nni hɔ a ɔyɛ kɛse sene Yohane Osubɔni. Nanso, deɛ ɔyɛ aketewa koraa wɔ Ɔsoro Ahennie mu no yɛ ɔkɛseɛ sene no!"},{"book":"Mateo","chapter":"11","verse":"12","text":"Na ɛfiri ɛberɛ a Yohane Osubɔni firii aseɛ kaa asɛmpa no, bɔɔ nkurɔfoɔ asu de bɛsi ɛnnɛ no, Ɔsoro Ahennie no de tumi retrɛ na nnipadɔm a wɔn ani abereɛ refa no aniɛden so."},{"book":"Mateo","chapter":"11","verse":"13","text":"Ansa na Yohane rebɛba no, na adiyifoɔ ne Mose mmara no aka ɔsoro ahennie no ho asɛm dada."},{"book":"Mateo","chapter":"11","verse":"14","text":"Sɛ mopɛ sɛ mote deɛ mereka no ase deɛ a, Yohane no, ɔno ne Elia a adiyifoɔ no hyɛɛ ne ho nkɔm sɛ ɔbɛba no."},{"book":"Mateo","chapter":"11","verse":"15","text":"Deɛ ɔwɔ aso no, ɔntie!"},{"book":"Mateo","chapter":"11","verse":"16","text":"“Ɛdeɛn ho na mɛtumi de nnɛmmafoɔ yi atoto? Wɔte sɛ mmɔfra a wɔte baabi redi agorɔ. Ɛfa ka kyerɛ ɛfa sɛ,"},{"book":"Mateo","chapter":"11","verse":"17","text":"“ ‘Yɛtoo anigyeɛ nnwom maa mo,"},{"book":"Mateo","chapter":"11","verse":"18","text":"Yohane baeɛ a ɔnnidi na ɔnnom no, wɔse, ‘Ɔwɔ honhommɔne.’"},{"book":"Mateo","chapter":"11","verse":"19","text":"Onipa Ba no baeɛ a ɔdidi na ɔnom no nso, wɔse, ‘Monhwɛ odidifoɔ ne ɔsanomfoɔ a ɔyɛ ɔtogyefoɔ ne nnebɔneyɛfoɔ adamfo!’ Nanso, wɔn a wɔdi Onyankopɔn akyi nokorɛ mu no deɛ, wɔn bra di adanseɛ sɛ, nʼakwan nyinaa yɛ.”"},{"book":"Mateo","chapter":"11","verse":"20","text":"Afei, ɔhyɛɛ aseɛ kaa nkuro a ɔyɛɛ anwanwadeɛ ahodoɔ wɔ hɔ nanso wɔannu wɔn ho no anim sɛ,"},{"book":"Mateo","chapter":"11","verse":"21","text":"“Korasin, due! Betsaida, due! Anwanwadeɛ a meyɛɛ no mo mu no, sɛ meyɛɛ no Tiro ne Sidon a, anka ɛhɔfoɔ no de awerɛhoɔ ne ahonuo asakyera wɔn adwene dada."},{"book":"Mateo","chapter":"11","verse":"22","text":"Atemmuo da no, asɛm a ɛbɛto wɔn no bɛsene deɛ ɛbɛto Tiro ne Sidon!"},{"book":"Mateo","chapter":"11","verse":"23","text":"Na wo Kapernaum, wopɛ sɛ woma wo ho so, nanso wɔbɛbrɛ wo ase de wo akɔ asaman. Anwanwadeɛ a meyɛɛ no wo hɔ no, sɛ wɔyɛɛ no wɔ Sodom a, anka ɛda so wɔ hɔ bɛsi ɛnnɛ."},{"book":"Mateo","chapter":"11","verse":"24","text":"Mereka nokorɛ akyerɛ mo sɛ, Atemmuo da no, Tiro ne Sodom bɛnya gyinabea pa asene mo!”"},{"book":"Mateo","chapter":"11","verse":"25","text":"Asɛnka no akyi, Yesu bɔɔ mpaeɛ sɛ, “Agya, ɔsoro ne asasewura, meda wo ase sɛ woanna nokorɛ no adi ankyerɛ wɔn a wɔsusu sɛ wɔyɛ anyansafoɔ, na mmom, wodaa nokorɛ no adi kyerɛɛ mmɔfra nkumaa."},{"book":"Mateo","chapter":"11","verse":"26","text":"Aane, Agya, wo pɛ mu na woma ɛbaa saa."},{"book":"Mateo","chapter":"11","verse":"27","text":"“Mʼagya no de nneɛma nyinaa ahyɛ me nsa. Obiara nnim Ɔba no gye Agya no nko ara. Na obiara nnim Agya no gye Ɔba no, ne wɔn a Ɔba no pɛ sɛ ɔda no adi kyerɛ wɔn."},{"book":"Mateo","chapter":"11","verse":"28","text":"“Mo a moayɛ adwuma abrɛ na moasoa nnesoa nyinaa, mommra me nkyɛn, na mɛma mo ahome."},{"book":"Mateo","chapter":"11","verse":"29","text":"Momfa me kɔnnua nto mo ho so, na monsua me, ɛfiri sɛ, medwo, na mebrɛ me ho ase akoma mu, na mobɛnya ahome ama mo kra."},{"book":"Mateo","chapter":"11","verse":"30","text":"Ɛfiri sɛ, me kɔnnua yɛ mmerɛ, na mʼadesoa yɛ hare.”"}]}