{"data":[{"book":"Yohans Dooshishiyo","chapter":"10","verse":"1","text":"Manatse tuut Iyesus hank'o bíeti, «Ariko arikone etirwe itsha, mererwots kúrots fengeshon kindraawo k'osh weeron kinditwo ump'etsonat wombedewotsne."},{"book":"Yohans Dooshishiyo","chapter":"10","verse":"2","text":"Fengeshon kinditwonmó mererwotsi jintsoniye."},{"book":"Yohans Dooshishiyo","chapter":"10","verse":"3","text":"Bíshe fengesh kotirwo k'eshitwe, mererwotswere b́ k'aaro shishetune, bi were b́ took mererwotsi boshutson s'eegetwe, jishde'ernwere ametuwee."},{"book":"Yohans Dooshishiyo","chapter":"10","verse":"4","text":"B́took mereer jamwotsi b́ kishihakon bo shin shinatse sha'itwe, b́ mererwotswere b́ k'aaro bo dantsotse b́ shuutso shoydeniye bo sha'iti."},{"book":"Yohans Dooshishiyo","chapter":"10","verse":"5","text":"K'osho k'aaronmó bodanawotse bíyatse oka bowos'eti bako b́jámon b́ shuutso amatsne.»"},{"book":"Yohans Dooshishiyo","chapter":"10","verse":"6","text":"Iyesuswere jewraan boosh b́keewi, bomo boosh b́keewetso t'iwintsratsno."},{"book":"Yohans Dooshishiyo","chapter":"10","verse":"7","text":"Mansh Iyesus ando aani hank'o boosh bíet, «Arikon arikoniye itsh ti etiriye taa mererwots fengesh taane,"},{"book":"Yohans Dooshishiyo","chapter":"10","verse":"8","text":"Taayere shin waats jametswots úmp'etswotsnat bik'knee, mererwotsu bon shiyatsne."},{"book":"Yohans Dooshishiyo","chapter":"10","verse":"9","text":"Fengesho taane, tweeron kinditwo kashitwe, kinditwe, keshetwe, jinokono daatsitwe."},{"book":"Yohans Dooshishiyo","chapter":"10","verse":"10","text":"Úmp'etsonmo b́ weyiŕ úmp'isha, shukonat t'afiyon s'uzsha, taamo t waa boowere kasho daatsr s'eent s'eenk kasho bodetsetwok'owe."},{"book":"Yohans Dooshishiyo","chapter":"10","verse":"11","text":"«Jints sheengo taane, jints sheengo b́ kasho b́ mererwotssha err beshide imetwe."},{"book":"Yohans Dooshishiyo","chapter":"10","verse":"12","text":"Btokk woteraw mereer jintso b́ jinish keeweka bako ari jints woterawonu lawuwo b́ waare b́bek'or mereruwotsi k'ak'rarni b́wos'eti, lawuwonwere mererwotsi bi'ide bad'ib́k'riti."},{"book":"Yohans Dooshishiyo","chapter":"10","verse":"13","text":"Jintsman k'az b́wos'irwe keewek b́wottsonat mererwotssh kis'odeshawo b́wottsone."},{"book":"Yohans Dooshishiyo","chapter":"10","verse":"14","text":"10:14 Mat. 11:27; Luk'. 22:33; Lew. 24:16  Jints sheengo taane, taa t mererwotsi danfee, t mererwotswere taan danfnee."},{"book":"Yohans Dooshishiyo","chapter":"10","verse":"15","text":"Taa boon t daniru niho taan b́dantsok'o dani naaronat taawere niho t dantsi naaronee, taa t mererwotssh t kasho beshide imetwe."},{"book":"Yohans Dooshishiyo","chapter":"10","verse":"16","text":"Mereer s'eenanitse woterawo k'oshuwotsitse wotts mererwotsi detsfe, bonowere jisho taash geyife, boowere t k'ááro shishetune, ikoki mereer s'eene bowotiti, jinirwonwere ike b́ wotiti."},{"book":"Yohans Dooshishiyo","chapter":"10","verse":"17","text":"«Aani tdek'et kashú ti ímetwotse t nih taan shunfee."},{"book":"Yohans Dooshishiyo","chapter":"10","verse":"18","text":"Taa t kashu tshunon imetuwe bako tiatse konwor bin dek'etwo aaliye, t kashu imr aninuwe dek'osh alo detsfe, tzaziman tdek'were t nihoknee.»"},{"book":"Yohans Dooshishiyo","chapter":"10","verse":"19","text":"B́ keewtsmanatse tuutson ayhudiwots dagotse k'osh k'oshewo wotbwtsi."},{"book":"Yohans Dooshishiyo","chapter":"10","verse":"20","text":"Boyitsnowere ayuwots, «Bí bíatse fo'erawoniye fa'oni, geewtsere, eegishe bín itk'ebiri?» boeti."},{"book":"Yohans Dooshishiyo","chapter":"10","verse":"21","text":"K'oshuwotsuwere, «B́keew keewan fo'erawo detsts ash nonotse keshetkaliye, fo'erawo bo ááwu dogwots aawo k'eshosh falituwa?» bo eti."},{"book":"Yohans Dooshishiyo","chapter":"10","verse":"22","text":"Iyerusalemitse Ik' maa nato bíhandrtsi worwoti bali aawo b́bodi, manoronwe joosha10:22 Joosha: Israe'el datsatse Tahsas shasho ak'onat awushetska.  b́tesh."},{"book":"Yohans Dooshishiyo","chapter":"10","verse":"23","text":"Iyesus Ik' mootse Solomon bí anaanef werindatsna bí ananefer b́tesh."},{"book":"Yohans Dooshishiyo","chapter":"10","verse":"24","text":"Manoor ayhudiwots b́ ganok ko'edek't, «Awurish b́ borfetsone git nibon noon nja'iti? Nee Krsttosi n wotok'o danide noosh keewwe» boeti."},{"book":"Yohans Dooshishiyo","chapter":"10","verse":"25","text":"Iyesusu hank'o ett boosh bíaaniy, «Taa itsh keewre, itmó amaneratste, t nih shútson tfiniru fino t jangosh gawitwe."},{"book":"Yohans Dooshishiyo","chapter":"10","verse":"26","text":"Itmó t mererwotsitse woto itk'aztsosh amaneratste."},{"book":"Yohans Dooshishiyo","chapter":"10","verse":"27","text":"T mererwots t k'aaro shishetune, taawere boon danfee, boowere t shuutso sha'itúne."},{"book":"Yohans Dooshishiyo","chapter":"10","verse":"28","text":"Taa dúre dúri kashone boosh imetwe, manshe b́jamon t'afratsne, t kishotse konwor boon kishdeatse."},{"book":"Yohans Dooshishiyo","chapter":"10","verse":"29","text":"Boon taash imtso t nih jamoniyere bogfe. Tnih kishotse boon bi'dek'o falitwo konwor aaliye."},{"book":"Yohans Dooshishiyo","chapter":"10","verse":"30","text":"Taana ett Aabn ik noone.»"},{"book":"Yohans Dooshishiyo","chapter":"10","verse":"31","text":"Ayhudiwotś manoor ando aani bín togosh shútso k'a'ubodek'i."},{"book":"Yohans Dooshishiyo","chapter":"10","verse":"32","text":"Iyesuswere, «T nihoke sheeng fin ayuwotsi itsh kitsre, eshe it taan it togir t fints hanotsitse aawsha etatniya?» bí eti."},{"book":"Yohans Dooshishiyo","chapter":"10","verse":"33","text":"Bowere, «Noo neen notogir Ik'o nc'ashirwosha bako n fints sheeng finoshaliye, manwere nee ash wotefetsat́ n tooko Ik' n woshtsoshee» ett bísh boaaniyi."},{"book":"Yohans Dooshishiyo","chapter":"10","verse":"34","text":"Iyesuswere hank'o boosh bíet, «It nemotse ‹Itiye ik'wots it nee, eteere› ett guut'etso aalneya?"},{"book":"Yohans Dooshishiyo","chapter":"10","verse":"35","text":"Eshe S'ayin mas'aafo sharosh faleratse, boosh waats Ik'i aap'o S'ayin mas'afo Izar Izewerotsi ett s'eegere."},{"book":"Yohans Dooshishiyo","chapter":"10","verse":"36","text":"Eshe, Niho S'ayntst datso maantsan b́ doyitso ‹Ik' na'o taane› bí ettsosh eegoshe ‹Ik'o c'ashre› it etiri?"},{"book":"Yohans Dooshishiyo","chapter":"10","verse":"37","text":"Taa t nih fino fineratse wotiyal taan amank'ayere."},{"book":"Yohans Dooshishiyo","chapter":"10","verse":"38","text":"T nih finirwoni t finiri wotiyalmo taan dab́ amano it k'azalor t finiru finon amanore, hank'on niho taanton b́ wottsok'onat taawe nihonton twottsok'o shengshde danetute.»"},{"book":"Yohans Dooshishiyo","chapter":"10","verse":"39","text":"Bowere ando aani bín detsosh bogeyi, bímó bo kishotse kesht k'az bí'ami."},{"book":"Yohans Dooshishiyo","chapter":"10","verse":"40","text":"Iyesus ando aani Yordanos fokoniye kimt Yohanis bali b́ gupfok bíami, manoknowere b́ teshi."},{"book":"Yohans Dooshishiyo","chapter":"10","verse":"41","text":"Ay ashuwots bíyok wáát́, «Yohanis adits fino egoŕ fineratse, ernmó Yohanis ashaan jango b́ keewts jamo aree b́ teshi» bo et."},{"book":"Yohans Dooshishiyo","chapter":"10","verse":"42","text":"Manoknowere ay ashuwots bín bo amani."}]}