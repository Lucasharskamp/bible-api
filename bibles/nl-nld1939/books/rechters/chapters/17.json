{"data":[{"book":"Rechters","chapter":"17","verse":"1","text":"Er was toen een man uit het bergland van Efraïm, Mikajehoe genaamd."},{"book":"Rechters","chapter":"17","verse":"2","text":"Hij sprak tot zijn moeder: De elf honderd zilverstukken, die u ontstolen waren, en waarover ik u een vervloeking heb horen uitspreken, dat geld heb ik; ik had het weggenomen, maar nu geef ik het u terug. Zijn moeder zeide: Moge Jahweh u zegenen, mijn zoon."},{"book":"Rechters","chapter":"17","verse":"3","text":"En toen hij zijn moeder de elf honderd zilverstukken had teruggegeven, sprak zijn moeder: Ik wijd het geld aan Jahweh, en geef het uit handen ten bate van mijn zoon, om er een gegoten beeld van te maken."},{"book":"Rechters","chapter":"17","verse":"4","text":"Nadat hij dus het geld aan zijn moeder had teruggegeven, nam zij er twee honderd zilverlingen van af, en gaf ze aan den zilversmid, om er een gegoten beeld van te maken. Dit kwam in het huis van Mikajehoe te staan."},{"book":"Rechters","chapter":"17","verse":"5","text":"Zo kreeg die man Mika dus een godshuis. Hij maakte nu nog een efod en terafim, en wijdde een van zijn zoons tot zijn priester."},{"book":"Rechters","chapter":"17","verse":"6","text":"In die dagen was er geen koning in Israël, zodat ieder maar deed, wat hem goeddacht."},{"book":"Rechters","chapter":"17","verse":"7","text":"Nu was er ook een jonge man uit Betlehem van Juda; daar hij een leviet was, vertoefde hij daar maar als gast."},{"book":"Rechters","chapter":"17","verse":"8","text":"Deze man nu verliet de stad Betlehem van Juda, om op goed geluk af elders een onderkomen te gaan zoeken. Zo kwam hij, zijn weg vervolgend, in het bergland van Efraïm bij het huis van Mika."},{"book":"Rechters","chapter":"17","verse":"9","text":"Mika vroeg hem: Waar komt ge vandaan? De leviet antwoordde: Ik kom uit Betlehem van Juda, en ben op weg gegaan, om op goed geluk af een onderkomen te zoeken."},{"book":"Rechters","chapter":"17","verse":"10","text":"Mika zei hem: Blijf dan bij mij, om voor mij een vader en priester te zijn; dan zal ik u jaarlijks tien zilverstukken geven, behalve de nodige kleren en levensonderhoud."},{"book":"Rechters","chapter":"17","verse":"11","text":"De leviet besloot bij den man te blijven; en de jonge man was hem als een van zijn zoons."},{"book":"Rechters","chapter":"17","verse":"12","text":"Mika stelde den leviet tot priester aan; de jonge man werd zijn priester, en verbleef in het huis van Mika."},{"book":"Rechters","chapter":"17","verse":"13","text":"En Mika zeide: Nu weet ik, dat Jahweh mij goed gezind is; want nu heb ik een leviet tot priester."}]}