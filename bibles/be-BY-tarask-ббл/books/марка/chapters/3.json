{"data":[{"book":"МАРКА","chapter":"3","verse":"1","text":"І ўвайшоў зноў у сынагогу; там быў чалавек з высахлаю рукою."},{"book":"МАРКА","chapter":"3","verse":"2","text":"І сачылі за Ім, ці не ацаліць яго ў суботу, каб зьвінаваціць Яго."},{"book":"МАРКА","chapter":"3","verse":"3","text":"А Ён кажа чалавеку з сухою рукою: стань пасярэдзіне."},{"book":"МАРКА","chapter":"3","verse":"4","text":"А ім кажа: ці належыць у суботу дабро чыніць, альбо зло чыніць? душу ўратаваць, альбо загубіць? Але яны маўчалі."},{"book":"МАРКА","chapter":"3","verse":"5","text":"І з гневам на іх паглядзеўшы, смуткуючы па ачарсьцьвеньні сэрцаў іхніх, кажа таму чалавеку: працягні руку тваю. Той працягнуў, і стала рука ягоная здаровая, як другая."},{"book":"МАРКА","chapter":"3","verse":"6","text":"Фарысэі, выйшаўшы, адразу зладзілі зь ірадыянамі нараду супраць Яго, як бы загубіць Яго."},{"book":"МАРКА","chapter":"3","verse":"7","text":"Але Ісус з вучнямі Сваімі адышоў да мора, і за Ім пайшло мноства людзей з Галілеі, Юдэі,"},{"book":"МАРКА","chapter":"3","verse":"8","text":"Ерусаліма, Ідума і з-за Ярдана. І з навакольляў Тыра і Сідона, пачуўшы, што Ён рабіў, ішлі да Яго ў вялікім мностве."},{"book":"МАРКА","chapter":"3","verse":"9","text":"І сказаў вучням Сваім, каб напагатове была Яму лодка, з прычыны шматлюдзтва, каб ня ціснулі на Яго."},{"book":"МАРКА","chapter":"3","verse":"10","text":"Бо многіх Ён ацаліў, так што тыя, хто быў хворы, кідаліся да Яго, каб дакрануцца да Яго."},{"book":"МАРКА","chapter":"3","verse":"11","text":"І духі нячыстыя, калі бачылі Яго, падалі перад Ім і крычалі: Ты - Сын Божы."},{"book":"МАРКА","chapter":"3","verse":"12","text":"Але Ён строга выгаворваў ім, каб не адкрывалі Яго."},{"book":"МАРКА","chapter":"3","verse":"13","text":"Потым узышоў на гару і паклікаў да Сябе, каго Сам хацеў; і пайшлі да Яго."},{"book":"МАРКА","chapter":"3","verse":"14","text":"І паставіў дванаццацёх, каб зь Ім былі і каб пасылаць іх зьвеставаць,"},{"book":"МАРКА","chapter":"3","verse":"15","text":"і каб мелі яны ўладу ацаляць ад хваробаў і выганяць дэманаў:"},{"book":"МАРКА","chapter":"3","verse":"16","text":"паставіў Сымона, даўшы яму імя Пётр;"},{"book":"МАРКА","chapter":"3","verse":"17","text":"Якава Зевядзеевага і Яна, брата Якаўлевага, даўшы ім імёны Воанергес, гэта азначае, «сыны громавыя»;"},{"book":"МАРКА","chapter":"3","verse":"18","text":"Андрэя, Піліпа, Барталамея, Мацьвея, Тамаша, Якава Алфеевага, Тадэя, Сымона Кананіта"},{"book":"МАРКА","chapter":"3","verse":"19","text":"і Юду Іскарыёцкага, які і выдаў Яго."},{"book":"МАРКА","chapter":"3","verse":"20","text":"Прыходзяць у дом; і зноў зьбіраецца люд, так што яны не маглі нават хлеба паесьці."},{"book":"МАРКА","chapter":"3","verse":"21","text":"І пачуўшы, блізкія Ягоныя пайшлі забраць Яго, бо казалі, што Ён не ў сабе."},{"book":"МАРКА","chapter":"3","verse":"22","text":"А кніжнікі, якія прыйшлі зь Ерусаліма, казалі, што Ён мае ў Сабе Вэльзэвула і што выганяе дэманаў сілаю дэманскага князя."},{"book":"МАРКА","chapter":"3","verse":"23","text":"І паклікаўшы іх, казаў ім прытчамі: як можа сатана выганяць сатану?"},{"book":"МАРКА","chapter":"3","verse":"24","text":"Калі царства разьдзеліцца самое ў сабе, ня можа ўстояць царства тое;"},{"book":"МАРКА","chapter":"3","verse":"25","text":"і калі дом разьдзеліцца сам у сабе, ня можа ўстояць дом той;"},{"book":"МАРКА","chapter":"3","verse":"26","text":"і калі сатана паўстаў на самога сябе і разьдзяліўся, ня можа ўстояць, а настаў канец ягоны."},{"book":"МАРКА","chapter":"3","verse":"27","text":"Ніхто, увайшоўшы ў дом дужага, ня можа зрабаваць рэчаў ягоных, калі сьпярша ня зьвяжа дужага, - і тады зрабуе дом ягоны."},{"book":"МАРКА","chapter":"3","verse":"28","text":"Праўду кажу вам: дараваныя будуць сынам чалавечым усе грахі і блюзьнерствы, якімі б ні блюзьнерылі;"},{"book":"МАРКА","chapter":"3","verse":"29","text":"але хто будзе блюзьнерыць на Духа Сьвятога, таму ня будзе дараваньня вавекі, а падлягае ён вечнай асудзе."},{"book":"МАРКА","chapter":"3","verse":"30","text":"Гэта сказаў Ён, бо казалі: у Ім нячысты дух."},{"book":"МАРКА","chapter":"3","verse":"31","text":"І прыйшлі Маці і браты Ягоныя і, стоячы звонку, паслалі да Яго паклікаць Яго."},{"book":"МАРКА","chapter":"3","verse":"32","text":"Каля Яго сядзеў люд. І сказалі Яму: вось, Маці Твая і браты Твае і сёстры Твае, вонкі, пытаюцца Цябе."},{"book":"МАРКА","chapter":"3","verse":"33","text":"І адказаў ім: хто Маці Мая і браты Мае?"},{"book":"МАРКА","chapter":"3","verse":"34","text":"І азірнуўшы тых, што сядзелі вакол Яго, кажа: вось маці Мая і браты Мае;"},{"book":"МАРКА","chapter":"3","verse":"35","text":"бо, хто будзе выконваць волю Божую, той Мне брат і сястра і маці."}]}