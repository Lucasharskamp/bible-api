{"data":[{"book":"Luka","chapter":"4","verse":"1","text":"Yesu kabwela kulawa Yolidani, kamema Loho Yang'alile na kalongozigwa na Loho Yang'alile mbaka kuluwala."},{"book":"Luka","chapter":"4","verse":"2","text":"Ako kagezigwa na Mwenembago kwa ikipindi cha siku malongo mane. Mna ikipindi chose acho hadile kinhu chochose, avo vizimalile siku azo, nzala imuluma."},{"book":"Luka","chapter":"4","verse":"3","text":"Abaho Mwenembago kamulongela Yesu, “Kamba gweye kwa Mwana wa Imulungu, dilongele dibwe dino digaluke gate.”"},{"book":"Luka","chapter":"4","verse":"4","text":"Lakini Yesu kamwidika, “Maandiko Gang'alile golonga, ‘Munhu hawa mgima kwa kuja kwiiyeka!’ ”"},{"book":"Luka","chapter":"4","verse":"5","text":"Abaho Mwenembago kamsola Yesu mbaka uchanha ng'hani, kamulagusila undewa wose wa mwiisi kwa mwanza umoja."},{"book":"Luka","chapter":"4","verse":"6","text":"Mwenembago kamulongela Yesu, “Nokugwaa ukulu na utajili wose uno, kwavija vose va mmakono gangu, na niye nodaha kumgwaa munhu yoyose inimulonda."},{"book":"Luka","chapter":"4","verse":"7","text":"Nokugwaa vinhu vose vino, kamba wahanitambikila.”"},{"book":"Luka","chapter":"4","verse":"8","text":"Yesu kamwidika, “Maandiko Gang'alile golonga,"},{"book":"Luka","chapter":"4","verse":"9","text":"Abaho Mwenembago kamsola Yesu mbaka Yelusalemu, kamwika uchanha ng'hani kuna ikiswili cha ing'anda ya Imulungu, abaho kamulongela Yesu, “Kamba gweye kwa Mwana wa Imulungu, ilagaze mwenyego hasi kulawa hano."},{"book":"Luka","chapter":"4","verse":"10","text":"Kwavija Maandiko Gang'alile golonga,"},{"book":"Luka","chapter":"4","verse":"11","text":"Na vivija golonga,"},{"book":"Luka","chapter":"4","verse":"12","text":"Lakini Yesu kamwidika, “Maandiko Gang'alile golonga, ‘Sikuumgeze Mndewa Imulungu wako!’ ”"},{"book":"Luka","chapter":"4","verse":"13","text":"Mwenembago viyamambukize kumgeza Yesu kwa kila nzila, kamuleka mbaka kipindi kiyagwe kinogile."},{"book":"Luka","chapter":"4","verse":"14","text":"Abaho Yesu kabwela isi ya Galilaya, nguvu ya Loho Yang'alile ikala hamoja nayo. Mbuli zake zibwililika mziisi zose za mmabehi."},{"book":"Luka","chapter":"4","verse":"15","text":"Kakala yofundiza mna zing'anda za kumpula Imulungu na kila munhu kamgwaa nhogolwa."},{"book":"Luka","chapter":"4","verse":"16","text":"Abaho Yesu kachola Nazaleti, hanhu kuyakulile. Mna isiku ya Kubwihila, kengila mng'anda ya kumpula Imulungu kamba viyatendaga. Kema yasome Maandiko Gang'alile."},{"book":"Luka","chapter":"4","verse":"17","text":"Kagweleligwa kitabu cha mtula ndagu wa Imulungu Isaya, kakifungula na kona hanhu handikigwe,"},{"book":"Luka","chapter":"4","verse":"18","text":"“Loho wa Mndewa Imulungu kamgati mmwangu,"},{"book":"Luka","chapter":"4","verse":"19","text":"na kuwalongela kamba saa ivika"},{"book":"Luka","chapter":"4","verse":"20","text":"Abaho Yesu kakigubika ikitabu, kakibweza kwa msang'hanaji, abaho kakala hasi. Wanhu wose wakalile mng'anda ya kumpula Imulungu wamulola Yesu bunhuu."},{"book":"Luka","chapter":"4","verse":"21","text":"Nayo kasonga kuwalongela, “Chandikigwe muno, lelo kilawilila kamba vimuhulike.”"},{"book":"Luka","chapter":"4","verse":"22","text":"Wose wamtogola na wakanganya mbuli zake zinogile ziyalongile. Walonga, “Vino ino siyo mwanage Yusufu?.”"},{"book":"Luka","chapter":"4","verse":"23","text":"Yesu kawalongela, “Nojuwa monongela ulonzi uno, ‘Mganga, ihonye mwenyego! Gose gatuhulike kugatenda ako Kapelinaumu, vivija gatende na hano ukae kumwako.’ ”"},{"book":"Luka","chapter":"4","verse":"24","text":"Yesu kagendelela kulonga, “Nowalongela ukweli, kuduhu mtula ndagu yotegelezigwa ukae kumwake."},{"book":"Luka","chapter":"4","verse":"25","text":"“Nhegelezeni, ona kukala na wagane wengi mwiisi ya Izilaeli mna ikipindi cha Eliya. Kipindi acho, mvula haitowile miyaka midatu na nusu, kukala na lufilili lwa nzala mwiisi yose."},{"book":"Luka","chapter":"4","verse":"26","text":"Lakini Eliya hatumigwe bule kwa munhu yoyose iyagwe mwiisi ya Izilaeli, ila kwa mgane imoja yakalile Selepata, mwiisi ya Sidoni."},{"book":"Luka","chapter":"4","verse":"27","text":"Vivija mna ikipindi cha mtula ndagu wa Imulungu Elisha, kukala na wanhu wengi wakalile olumwa utamu wa dikulu mwiisi ya Izilaeli. Lakini kuduhu munhu yoyose iyagwe yahonyigwe, ila Naamani yaiyeka, munhu wa isi ya Siliya.”"},{"book":"Luka","chapter":"4","verse":"28","text":"Wanhu wakalile mng'anda ya kumpula Imulungu wagevuzika ng'hani viwahulike avo."},{"book":"Luka","chapter":"4","verse":"29","text":"Wenuka, wamulava kunze kudibuga jao dizengigwe uchanha kukigongo, wamgala mbaka mwiingema ya kigongo acho, walonda kumpigisa hasi."},{"book":"Luka","chapter":"4","verse":"30","text":"Lakini Yesu kabita hagati ya lunhu luja, kalawanya."},{"book":"Luka","chapter":"4","verse":"31","text":"Abaho Yesu kachola kudibuga da Kapelinaumu mwiisi ya Galilaya. Mwiisiku ya Kubwihila, kakala yofundiza wanhu."},{"book":"Luka","chapter":"4","verse":"32","text":"Mafundizo gake gawakanganya wanhu wose, kwavija kakala kolonga kwa udahi."},{"book":"Luka","chapter":"4","verse":"33","text":"Mng'anda ya kumpula Imulungu kukala na munhu yeli na kinyamkela. Kalila kwa sauti ng'hulu,"},{"book":"Luka","chapter":"4","verse":"34","text":"“Oii! Kolonda kututenda choni, Yesu wa Nazaleti? Vino kwiza kutukoma? Nokujuwa, Gweye kwa ija Yang'alile wa Imulungu!”"},{"book":"Luka","chapter":"4","verse":"35","text":"Yesu kamkomhokela ikinyamkela ija, “Nyamala! Mulawe munhu ino!” Kinyamkela kambwanha hasi munhu ija mgameso gao, abaho kamulawa bila kumulumiza."},{"book":"Luka","chapter":"4","verse":"36","text":"Wanhu wose wakanganya ng'hani na wailongela, “Mbuli gani zino? Munhu ino kana nguvu na udahi wa kuwakomhokela vinyamkela, nao omtegeleza!”"},{"book":"Luka","chapter":"4","verse":"37","text":"Avo mbuli za Yesu zibwililika kila hanhu mwiisi ija."},{"book":"Luka","chapter":"4","verse":"38","text":"Yesu kalawa kuna ing'anda ya kumpula Imulungu, kachola ukae kumwake Simoni. Mkwe wa kitwanzi wa Simoni kakala yolumwa homa ng'hali, avo wamulongela Yesu yamuhonye."},{"book":"Luka","chapter":"4","verse":"39","text":"Yesu kamcholela, kema behi na lusazi lwa mtwanzi ayo, kaikomhokela homa imulawe. Homa imulawa, bahaja mtwanzi ija kenuka, kasonga kuwasang'hanila."},{"book":"Luka","chapter":"4","verse":"40","text":"Zuwa vidihongile, wanhu wose wakalile na watamu wawagala kwa Yesu, nayo keka makono gake uchanha mwa kila munhu na kuwahonya wose."},{"book":"Luka","chapter":"4","verse":"41","text":"Vinyamkela wawalawa wanhu wengi na kuguta, “Gweye kwa mwana wa Imulungu!”"},{"book":"Luka","chapter":"4","verse":"42","text":"Imitondo yake, Yesu kasegela kudibuga, kachola hanhu kuduhu wanhu. Wanhu wasonga kumzahila, na viwamone, walonda kumgomesa sikuyachole."},{"book":"Luka","chapter":"4","verse":"43","text":"Lakini Yesu kawalongela, “Vivija nolondigwa kuwapetela wanhu wa mmabuga gayagwe Mbuli Inogile ya Undewa wa Imulungu, kwavija acho kiyanhumile Imulungu kukisang'hana.”"},{"book":"Luka","chapter":"4","verse":"44","text":"Avo kawapetela wanhu mzing'anda za kumpula Imulungu mwiisi yose ya Yudea."}]}