{"data":[{"book":"امثال","chapter":"27","verse":"1","text":"اُس پر شیخی نہ مار جو تُو کل کرے گا، تجھے کیا معلوم کہ کل کا دن کیا کچھ فراہم کرے گا؟"},{"book":"امثال","chapter":"27","verse":"2","text":"تیرا اپنا منہ اور اپنے ہونٹ تیری تعریف نہ کریں بلکہ وہ جو تجھ سے واقف بھی نہ ہو۔"},{"book":"امثال","chapter":"27","verse":"3","text":"پتھر بھاری اور ریت وزنی ہے، لیکن جو احمق تجھے تنگ کرے وہ زیادہ ناقابلِ برداشت ہے۔"},{"book":"امثال","chapter":"27","verse":"4","text":"غصہ ظالم ہوتا اور طیش سیلاب کی طرح انسان پر آ جاتا ہے، لیکن کون حسد کا مقابلہ کر سکتا ہے؟"},{"book":"امثال","chapter":"27","verse":"5","text":"کھلی ملامت چھپی ہوئی محبت سے بہتر ہے۔"},{"book":"امثال","chapter":"27","verse":"6","text":"پیار کرنے والے کی ضربیں وفا کا ثبوت ہیں، لیکن نفرت کرنے والے کے متعدد بوسوں سے خبردار رہ۔"},{"book":"امثال","chapter":"27","verse":"7","text":"جو سیر ہے وہ شہد کو بھی پاؤں تلے روند دیتا ہے، لیکن بھوکے کو کڑوی چیزیں بھی میٹھی لگتی ہیں۔"},{"book":"امثال","chapter":"27","verse":"8","text":"جو آدمی اپنے گھر سے نکل کر مارا مارا پھرے وہ اُس پرندے کی مانند ہے جو اپنے گھونسلے سے بھاگ کر کبھی اِدھر کبھی اُدھر پھڑپھڑاتا رہتا ہے۔"},{"book":"امثال","chapter":"27","verse":"9","text":"تیل اور بخور دل کو خوش کرتے ہیں، لیکن دوست اپنے اچھے مشوروں سے خوشی دلاتا ہے۔"},{"book":"امثال","chapter":"27","verse":"10","text":"اپنے دوستوں کو کبھی نہ چھوڑ، نہ اپنے ذاتی دوستوں کو نہ اپنے باپ کے دوستوں کو۔ تب تجھے مصیبت کے دن اپنے بھائی سے مدد نہیں مانگنی پڑے گی۔ کیونکہ قریب کا پڑوسی دُور کے بھائی سے بہتر ہے۔"},{"book":"امثال","chapter":"27","verse":"11","text":"میرے بیٹے، دانش مند بن کر میرے دل کو خوش کر تاکہ مَیں اپنے حقیر جاننے والے کو جواب دے سکوں۔"},{"book":"امثال","chapter":"27","verse":"12","text":"ذہین آدمی خطرہ پہلے سے بھانپ کر چھپ جاتا ہے، جبکہ سادہ لوح آگے بڑھ کر اُس کی لپیٹ میں آ جاتا ہے۔"},{"book":"امثال","chapter":"27","verse":"13","text":"ضمانت کا وہ لباس واپس نہ کر جو کسی نے پردیسی کا ضامن بن کر دیا ہے۔ اگر وہ اجنبی عورت کا ضامن ہو تو اُس ضمانت پر ضرور قبضہ کر جو اُس نے دی تھی۔"},{"book":"امثال","chapter":"27","verse":"14","text":"جو صبح سویرے بلند آواز سے اپنے پڑوسی کو برکت دے اُس کی برکت لعنت ٹھہرائی جائے گی۔"},{"book":"امثال","chapter":"27","verse":"15","text":"جھگڑالو بیوی موسلادھار بارش کے باعث مسلسل ٹپکنے والی چھت کی مانند ہے۔"},{"book":"امثال","chapter":"27","verse":"16","text":"اُسے روکنا ہَوا کو روکنے یا تیل کو پکڑنے کے برابر ہے۔"},{"book":"امثال","chapter":"27","verse":"17","text":"لوہا لوہے کو اور انسان انسان کے ذہن کو تیز کرتا ہے۔"},{"book":"امثال","chapter":"27","verse":"18","text":"جو انجیر کے درخت کی دیکھ بھال کرے وہ اُس کا پھل کھائے گا، جو اپنے مالک کی وفاداری سے خدمت کرے اُس کا احترام کیا جائے گا۔"},{"book":"امثال","chapter":"27","verse":"19","text":"جس طرح پانی چہرے کو منعکس کرتا ہے اُسی طرح انسان کا دل انسان کو منعکس کرتا ہے۔"},{"book":"امثال","chapter":"27","verse":"20","text":"نہ موت اور نہ پاتال کبھی سیر ہوتے ہیں، نہ انسان کی آنکھیں۔"},{"book":"امثال","chapter":"27","verse":"21","text":"سونا اور چاندی کٹھالی میں پگھلا کر پاک صاف کر، لیکن انسان کا کردار اِس سے معلوم کر کہ لوگ اُس کی کتنی قدر کرتے ہیں۔"},{"book":"امثال","chapter":"27","verse":"22","text":"اگر احمق کو اناج کی طرح اُوکھلی اور موسل سے کوٹا بھی جائے توبھی اُس کی حماقت دُور نہیں ہو جائے گی۔"},{"book":"امثال","chapter":"27","verse":"23","text":"احتیاط سے اپنی بھیڑبکریوں کی حالت پر دھیان دے، اپنے ریوڑوں پر خوب توجہ دے۔"},{"book":"امثال","chapter":"27","verse":"24","text":"کیونکہ کوئی بھی دولت ہمیشہ تک قائم نہیں رہتی، کوئی بھی تاج نسل در نسل برقرار نہیں رہتا۔"},{"book":"امثال","chapter":"27","verse":"25","text":"کھلے میدان میں گھاس کاٹ کر جمع کر تاکہ نئی گھاس اُگ سکے، چارا پہاڑوں سے بھی اکٹھا کر۔"},{"book":"امثال","chapter":"27","verse":"26","text":"تب تُو بھیڑوں کی اُون سے کپڑے بنا سکے گا، بکروں کی فروخت سے کھیت خرید سکے گا،"},{"book":"امثال","chapter":"27","verse":"27","text":"اور بکریاں اِتنا دودھ دیں گی کہ تیرے، تیرے خاندان اور تیرے نوکر چاکروں کے لئے کافی ہو گا۔"}]}