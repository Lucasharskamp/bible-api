{"data":[{"book":"2 Tesalonikafo","chapter":"1","verse":"1","text":"Saa nhoma yi fi Paulo, Silas ne Timoteo nkyɛn,"},{"book":"2 Tesalonikafo","chapter":"1","verse":"2","text":"Adom ne asomdwoe a efi Agya Onyankopɔn ne yɛn Awurade Yesu Kristo nka mo."},{"book":"2 Tesalonikafo","chapter":"1","verse":"3","text":"Anuanom, ɛsɛ sɛ da biara yɛda Onyankopɔn ase ma mo. Ɛsɛ sɛ yɛyɛ saa, efisɛ mo gyidi ne ɔdɔ a modɔ afoforo no mu den ara na ɛreyɛ."},{"book":"2 Tesalonikafo","chapter":"1","verse":"4","text":"Saa nti na yɛn ankasa yɛde mo hoahoa yɛn ho wɔ Onyankopɔn asafo ahorow mu no. Yɛde ɔtaa ne amanehunu a mokɔ so gyina ano no hoahoa yɛn ho."},{"book":"2 Tesalonikafo","chapter":"1","verse":"5","text":"Eyinom nyinaa di adanse sɛ Onyankopɔn bu atɛntrenee; ɛno nti wɔbɛkan mo afra wɔn a wɔbɛkɔ nʼahenni a morehu ho amane no mu."},{"book":"2 Tesalonikafo","chapter":"1","verse":"6","text":"Onyankopɔn bɛyɛ nea ɛteɛ. Wɔn a wɔbɛma mo ahu amane no, ɔno nso bɛma wɔahu amane,"},{"book":"2 Tesalonikafo","chapter":"1","verse":"7","text":"na wama mo a morehu amane no ne yɛn nso ahome. Saa asɛm yi besi wɔ bere a Awurade Yesu nam ogyaframa mu fi ɔsoro reba a nʼabɔfo atumfo ka ne ho no,"},{"book":"2 Tesalonikafo","chapter":"1","verse":"8","text":"abɛtwe wɔn a wonnim Onyankopɔn na wontie yɛn Awurade Yesu Asɛmpa no aso."},{"book":"2 Tesalonikafo","chapter":"1","verse":"9","text":"Wɔbɛkɔ daa ɔsɛe mu na wɔayi wɔn afi Awurade anim ne nʼanuonyam mu,"},{"book":"2 Tesalonikafo","chapter":"1","verse":"10","text":"da a ɔbɛma nʼakyidifo ne nʼasuafo ahyɛ no anuonyam no. Mo nso mobɛfra saa nkurɔfo no mu, efisɛ moagye asɛm a yɛka kyerɛɛ mo no adi."},{"book":"2 Tesalonikafo","chapter":"1","verse":"11","text":"Eyi nti na daa yɛbɔ mpae ma mo no. Yɛsrɛ Onyankopɔn sɛ ɔmma mo ntumi mmɔ ɔbra a ɛno nti ɔfrɛɛ mo no. Onnyina ne tumi so mma mo tumi, nyɛ mo apɛde ne biribiara a mo gyidi bɛka akyerɛ mo sɛ monyɛ no nyinaa."},{"book":"2 Tesalonikafo","chapter":"1","verse":"12","text":"Yɛbɔ mpae sɛnea monam yɛn Nyankopɔn ne Awurade Yesu Kristo adom so bɛhyɛ Awurade Yesu din anuonyam wɔ mo mu na mo nso, wɔahyɛ mo anuonyam wɔ ne mu."}]}