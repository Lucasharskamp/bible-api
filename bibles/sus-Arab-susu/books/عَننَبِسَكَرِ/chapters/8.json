{"data":[{"book":"عَننَبِ سَكَرِ","chapter":"8","verse":"1","text":"مَنفّ عَلَتَلَ شَ مَسٍنيِ نَن يَ؛"},{"book":"عَننَبِ سَكَرِ","chapter":"8","verse":"2","text":"مَنفّ عَلَتَلَ نَشَ عَ مَسٍن، «ﭑ مُ وَ مَ ﭑ قِرِن ندٍ شْن سِيٌن. ﭑ مَ حَمَ شَ قٍ شْرْشْ ﭑ مَ كِ قَنيِ.»"},{"book":"عَننَبِ سَكَرِ","chapter":"8","verse":"3","text":"عَلَتَلَ نَشَ عَ مَسٍن، «ﭑ مَن قَمَ نّ سِيٌن، ﭑ شَ لُ وٌ تَفِ دَرِ سَلَمُ. دَرِ سَلَمُ قَمَ نّ شِلِدٍ ‹تَا نْندِلَ.› مَنفّ عَلَتَلَ شَ فٍيَ قَمَ نّ شِلِدٍ ‹فٍيَ سّنِيّنشِ.›»"},{"book":"عَننَبِ سَكَرِ","chapter":"8","verse":"4","text":"مَنفّ عَلَتَلَ شَ مَسٍنيِ نَن يَ؛ «شّمْشِيٍ نُن حّلّشّقٌرِيٍ مَن لُمَ نّ دَرِ سَلَمُ مَلَن يِرٍ، يِسُشُوُرِ سُشُ عٍ يِ عٍ شَ سِمَيَ شْننَكُيٍ شَ قٍ رَ."},{"book":"عَننَبِ سَكَرِ","chapter":"8","verse":"5","text":"دِ مّدِيٍ قَن لُمَ نّ بٍرٍ رَ تَا مَلَندٍيٍ.»"},{"book":"عَننَبِ سَكَرِ","chapter":"8","verse":"6","text":"مَنفّ عَلَتَلَ شَ مَسٍنيِ نَن يَ، «هَلِ عَ قَ قِندِ تّرّننَ رَ يِ وَشَتِ حَمَ دْنشْي بّ، مَنفّ عَلَتَلَ مُ نْمَ كَابَدٍ نَ قٍ مَ.»"},{"book":"عَننَبِ سَكَرِ","chapter":"8","verse":"7","text":"مَنفّ عَلَتَلَ شَ مَسٍنيِ نَن يَ، «ﭑ نَن ﭑ مَ حَمَ رَكِسِمَ نّ حَمَنّيٍ مَ نَشٍيٍ كٍلِمَ سٌفٍتٍدٍ نُن سٌفٍفٌرٌدٍ."},{"book":"عَننَبِ سَكَرِ","chapter":"8","verse":"8","text":"ﭑ عٍ رَفبِلٍنمَ نّ دَرِ سَلَمُ. عٍ قِندِ مَ نّ ﭑ مَ حَمَ رَ، ﭑ قَن قِندِ عٍ مَرِفِ عَلَ رَ نْندِ نُن تِنشِنيِ كُي.»"},{"book":"عَننَبِ سَكَرِ","chapter":"8","verse":"9","text":"مَنفّ عَلَتَلَ شَ مَسٍنيِ نَن يَ، «وٌ وٌ سّنبّ سٌ، وٌ تَن نَشٍيٍ نُ بَرَ يِ مَسٍنيِ مّ نَمِحْنمّيٍ سَابُي رَ مَنفّ عَلَتَلَ شَ بَنشِ كْورِن تّمُي نَشّ. وٌ وٌ سّنبّ سٌ عَلَكٌ يِ بَنشِ شَ حْن."},{"book":"عَننَبِ سَكَرِ","chapter":"8","verse":"10","text":"بٍينُ نَ وَلِ شَ قْلْ، وَلِ سَرٍ يٌ مُ نُ نَ وَلِكّيٍ بّ. هَلِ نِنفٍيٍ مُ دٌنسٍ سْتْ عٍ شَ وَلِ كُي. وَلِ بِرِن مُ نُ نْمَ سْونّيَدٍ، بَرِ مَ ﭑ نُ بَرَ يَشُيحَ رَ مِنِ مِشِيٍ تَفِ."},{"book":"عَننَبِ سَكَرِ","chapter":"8","verse":"11","text":"كْنْ يَكْسِ ﭑ مُ يِ حَمَ دْنشْي تْورْ مَ عَلْ سِنفٍ.» مَنفّ عَلَتَلَ شَ مَسٍنيِ نَن نَ كِ."},{"book":"عَننَبِ سَكَرِ","chapter":"8","verse":"12","text":"«بْحّسَ لُمَ نّ بْشِ مَ. وّنِ بِلِيٍ بٌفِمَ نّ، بْشِ دَشَمُي رَ مِنِمَ نّ، تُنّ يٍ قَمَ نّ. ﭑ نَ بِرِن سٌمَ نّ يِ حَمَ دْنشْي يِ رَ عٍ كّ رَ."},{"book":"عَننَبِ سَكَرِ","chapter":"8","verse":"13","text":"سِنفٍ يُدَيَ بْنسْي نُن عِسِرَيِلَ بْنسْي قِندِ نّ دَنكّ رَ سِيٍ تَفِ، كْنْ يَكْسِ، ﭑ تٌ وٌ رَكِسِ، وٌ قِندِ مَ نّ عٍ بّ سَابُي رَ عٍ بَرَكّ سْتْ. وٌ نَشَ فَاشُ، وٌ وٌ سّنبّ سٌ.»"},{"book":"عَننَبِ سَكَرِ","chapter":"8","verse":"14","text":"مَنفّ عَلَتَلَ شَ مَسٍنيِ نَن يَ، «وٌ بٍنبَيٍ تٌ ﭑ نَشْنْ، ﭑ نَشَ نَتّ تٌنفٌ ﭑ شَ وٌ حَشَنكَتَ. ﭑ مُ تِن فبِلٍندٍ نَ نَتّ قْشْ رَ."},{"book":"عَننَبِ سَكَرِ","chapter":"8","verse":"15","text":"كْنْ يَكْسِ ﭑ بَرَ نَتّ تٌنفٌ، ﭑ شَ قٍ قَنيِ رَبَ وٌ بّ، دَرِ سَلَمُ نُن يُدَيَ بْنسْي. وٌ نَشَ فَاشُ."},{"book":"عَننَبِ سَكَرِ","chapter":"8","verse":"16","text":"وٌ شَ يِ مَسٍنيِ رَبَتُ؛ وٌ شَ نْندِ قَلَ وٌ بٌورٍ بّ، وٌ شَ كِيتِ سَ نْندِ نُن تِنشِنيِ كُي."},{"book":"عَننَبِ سَكَرِ","chapter":"8","verse":"17","text":"حَاشُيحَ نَشَ لُ وٌ بْحّ كُي وٌ بٌورٍيٍ مَبِرِ. وٌ نَشَ وٌ كَلِ وُلٍ كُي، بَرِ مَ نَ قٍ مْولِ مُ رَقَن ﭑ مَ.» مَنفّ عَلَتَلَ شَ مَسٍنيِ نَن نَ كِ."},{"book":"عَننَبِ سَكَرِ","chapter":"8","verse":"18","text":"مَنفّ عَلَتَلَ شَ مَسٍنيِ نَن يَ،"},{"book":"عَننَبِ سَكَرِ","chapter":"8","verse":"19","text":"«مَنفّ عَلَتَلَ نَشَ عَ مَسٍن وٌ سُنيِ نَشٍيٍ سُشُمَ كِكٍ نَانِ ندٍ، كِكٍ سُولِ ندٍ، كِكٍ سٌلٌقٍرٍ ندٍ، نُن كِكٍ قُ ندٍ رَ، نٍيٍ شَ قِندِ سَلِ سّيوّ دَاشِيٍ رَ. نْندِ نُن بْحّسَ شَ رَقَن وٌ مَ.»"},{"book":"عَننَبِ سَكَرِ","chapter":"8","verse":"20","text":"مَنفّ عَلَتَلَ شَ مَسٍنيِ نَن يَ، «مِشِ فبٍفبٍ قَمَ نّ قَدٍ كٍلِقٍ حَمَنّ فبّتّيٍ مَ."},{"book":"عَننَبِ سَكَرِ","chapter":"8","verse":"21","text":"مِشِيٍ لُمَ سِفَ رَ يِرٍ فبّتّ عٍ سَ عَ قَلَ مّننِكَيٍ بّ، ‹وٌن شّي مَنفّ عَلَتَلَ مَشَندِدٍ، وٌن بِرِن نَ عَ رَ.›"},{"book":"عَننَبِ سَكَرِ","chapter":"8","verse":"22","text":"سّنبّمَ وُيَشِيٍ كٍلِقٍ حَمَنّ فبّتّيٍ مَ، عٍ قَمَ نّ مَنفّ عَلَتَلَ قٍندٍ دَرِ سَلَمُ، عٍ عَ مَشَندِ.»"},{"book":"عَننَبِ سَكَرِ","chapter":"8","verse":"23","text":"مَنفّ عَلَتَلَ شَ مَسٍنيِ نَن يَ، «نَ لْشْييٍ حَمَنّ فبّتّيٍ مِشِ قُ قَمَ نّ كَنكَندٍ يُوِقِ كٍرٍن مَ، عٍ قَ عَ قَلَ عَ بّ، ‹وٌن بِرِن نَ عَ رَ، بَرِ مَ مُشُ بَرَ عَ كٌلٌن عَلَ نَ وٌ قّ مَ.›»"}]}