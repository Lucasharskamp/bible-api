{"data":[{"book":"ZOSUA","chapter":"15","verse":"1","text":"Hanki Juda naga'ma nagate nofite'ma hu'za mopama refko'ma huzami'nazana, fenkamu sauti kaziga Idomu vahe mopama ometete uramino, vuvava huno sauti kaziga Sinie nehaza ka'ma kotega vu'ne."},{"book":"ZOSUA","chapter":"15","verse":"2","text":"Hanki mopazmimofo agema'amo'a fenkamu sauti kazigati'ma agafama hu'neana, fri hagerimofo ankenaregati agafa huteno,"},{"book":"ZOSUA","chapter":"15","verse":"3","text":"anantetira vuno Akrabimie nehaza agonaregama mareneriza kana agatereno, kantu kaziga Sinie nehaza ka'ma kokantega vuteno, Kades Banea mopamofo sauti kazigati marerino vuno, Hezroni rankumara agatereno Ada rankumatega anagamu uhanatiteno, ananteti rukrahe huno Karka rankumate vu'ne."},{"book":"ZOSUA","chapter":"15","verse":"4","text":"Hagi anantetira vuno Asmoni kumate uhanatiteno, Isipi mopama emete'nere'ma osi tinkraho me'nea avaririno Mediterenieni ra hagerinte uhanatine. Ana higeno Juda nagamokizmi sauti kaziga mopamo'a anante ometre'ne."},{"book":"ZOSUA","chapter":"15","verse":"5","text":"Hagi zage hanati kaziga mopamofo agema'amo'a Fri Hagerimpima Jodani timo'ma enefrerega vu'ne. Higeno noti kaziga mopamo'a Fri Hagerimpima Jodani timo'ma enefrereti agafa hu'ne."},{"book":"ZOSUA","chapter":"15","verse":"6","text":"Hanki anantetira ana mopamofo agema'amo'a marerino zage fre kaziga Bet-Hoglen uhanatiteno, vuno anagamu noti kaziga Bet-Araba Bohani Rubeni nemofo havema me'nere uhanati'ne."},{"book":"ZOSUA","chapter":"15","verse":"7","text":"Hagi mopamofo agema'amo'a Akhori aguporegati marerino vuno Debiri uhanatiteno, rukrahe huno noti kaziga Gilgali agonamo'ma sauti kaziga Adumimi agonamofo asoparega vuteno, anantetira vuvava huno En-Semesima tima nehanatire vuno, En Rogeli ome atre'ne."},{"book":"ZOSUA","chapter":"15","verse":"8","text":"Hanki anantetira marerino Ben Hinomu agupoma emetre'nerega Jerusalemi kumamofona sauti kaziga me'nea agonamofo asoparega vu'ne. Anantetira Hinomu agupomofona zage fre kazigati, ana agonamofo morusapi marerino, Refaimi agupomofo noti kazigama ometretega vu'ne."},{"book":"ZOSUA","chapter":"15","verse":"9","text":"Hagi ana agonamofo morusapintira vuno mopamofo agema'amo'a Neftoa tinkeriramima me'nere vuteno, vuno Efroni agona tvaonte me'nea rankumatminte uhanatiteno, anantetira rukrahe huno Ba'ala rankumate vu'ne. Hagi ana kumamofo mago agi'a Kiriat Jearimie hu'za menina nehaze."},{"book":"ZOSUA","chapter":"15","verse":"10","text":"Hanki Ba'alatira zage fre kaziga rukrahe huno vuno Seiri agonare uhanatiteno, Jearimi agonamofo [e'i Kesalonie] noti kaziga asoparega vuteno vuvava huno Bet Semesi rugitagino Timna vu'ne."},{"book":"ZOSUA","chapter":"15","verse":"11","text":"Hagi anantetira ana mopamofo agema'amo'a vuno Ekroni noti kaziga ne'one agonaramintega vuteno, rukrahe huno Sihikeroni vuteno, anantetira Ba'ara agona erigama neteno Jabneli uhanati'ne. Higeno ana mopamofo agema'amo'a Mediterenia ra hagerinte ome atre'ne."},{"book":"ZOSUA","chapter":"15","verse":"12","text":"Hagi Juda naga'mokizmi zage fre kaziga mopamofo agema'amo'a, Mediterenia ra hagerimofo ankenare me'ne. Hagi Juda naga'mo'za ana mopafi nagate nofite hu'za mani'naze."},{"book":"ZOSUA","chapter":"15","verse":"13","text":"Ko'ma Ra Anumzamo'ma asami'nea kante anteno, Josua'a Jefune nemofo Kalepina Juda nagamokizmi mopafinti mago mopa refko humi'neana Kiriat Arbae, e'i menina Hebroni me'ne. (Arba'a Anaki tusinasi vahe'mokizmi nezamageho'e)."},{"book":"ZOSUA","chapter":"15","verse":"14","text":"Hagi Kalepi'a Hebroniti'ma 3'a Anaki mofavrerami zamahe natitre'neana Sesaiki, Ahimaniki, Talmaima huno zamahe natitre'ne."},{"book":"ZOSUA","chapter":"15","verse":"15","text":"Hanki Kalepi'a Debiri rankumapima mani'naza vahera marerino hara ome huzamante'ne. Hanki kora ana kumakura (Kiriat Sefa nehazane)."},{"book":"ZOSUA","chapter":"15","verse":"16","text":"Hanki Kalepi'a amanage hu'ne, ina ne'mo'o Kiriat sefa vahe'ma ha'ma huzamagateresia nera mofani'a Aksana amisnugeno a' erintegahie."},{"book":"ZOSUA","chapter":"15","verse":"17","text":"Higeno Kalepi nefu Kenasi mofavremo Otnieli Kiriat Sefa kumara hara huzmagateregeno, Kalepi'a mofa'a Aksana amigeno ara erinte'ne."},{"book":"ZOSUA","chapter":"15","verse":"18","text":"Hagi Aksama Otnielinte'ma marea knazupa, Aksa'a nefa Kalepina mopagu ome antahigenaku Otnielina tutu hunte'ne. Hagi donki afu'mofo agumpinti'ma Aksa'ma anama takau neregeno'a, Kalepi'a antahigeno, na'a hugante'nuegu kave'nesie?"},{"book":"ZOSUA","chapter":"15","verse":"19","text":"Higeno Aksa'a nefana amanage huno asmi'ne. Asomu hunantenka Kagra Negevi kaziga hagege mopa hago nami'nananki, mago'a kampu'i tinena namighane. Higeno anagamune fenkma kaziganema me'nea kampui tina Kalepi'a ami'ne."},{"book":"ZOSUA","chapter":"15","verse":"20","text":"Hanki Juda naga'mo'zama rankuma'ene mopanema nagate nofite'ma hu'za erisantihare'naza kumatamimofo zamagi'a ama'ne,"},{"book":"ZOSUA","chapter":"15","verse":"21","text":"Sauti kaziga Idomu vahe mopa eme atretegama Juda naga'mokizmi rankumatmima me'neana, Kebzilima, Ederima, Jagurima."},{"book":"ZOSUA","chapter":"15","verse":"22","text":"Kinama, Dimonama, Adadama,"},{"book":"ZOSUA","chapter":"15","verse":"23","text":"Kedesima, Hazorima, Itnanima,"},{"book":"ZOSUA","chapter":"15","verse":"24","text":"Zifima, Telemima, Bearotima,"},{"book":"ZOSUA","chapter":"15","verse":"25","text":"Hazor-Hadatama, Keriot-Hezronima, (e'i Hazorie hu'za nehaza kumare),"},{"book":"ZOSUA","chapter":"15","verse":"26","text":"Amamuma, Semama, Moladama,"},{"book":"ZOSUA","chapter":"15","verse":"27","text":"Hazar-Gadama, Hesmonima, Bet-Peletima,"},{"book":"ZOSUA","chapter":"15","verse":"28","text":"Hazar-Sualima, Besibama Biziotiama,"},{"book":"ZOSUA","chapter":"15","verse":"29","text":"Ba'alama, Imima, Ezemima,"},{"book":"ZOSUA","chapter":"15","verse":"30","text":"Eltoladima, Kesilima, Homama,"},{"book":"ZOSUA","chapter":"15","verse":"31","text":"Ziklagima, Madmanama, Sansanama,"},{"book":"ZOSUA","chapter":"15","verse":"32","text":"Lebaotima, Silhimima, Ainima, Rimoni kuma'enene. Hagi ana makara 29ni'a ranra kumatmi me'negeno, ne'onse kumazmia megagitere hu'ne."},{"book":"ZOSUA","chapter":"15","verse":"33","text":"Hanki zage fre kazigama ne'onse agonaramimofo asoparegama me'nea kumataminena Juda naga'ma zami'neana, Estaolima, Zorama, Asnama,"},{"book":"ZOSUA","chapter":"15","verse":"34","text":"Zanoama, En-Ganimima, Tapuama, Enamuma,"},{"book":"ZOSUA","chapter":"15","verse":"35","text":"Jarmutima, Adulamuma, Sokoma, Azekama,"},{"book":"ZOSUA","chapter":"15","verse":"36","text":"Sa'araimima, Atithaimima, Gederama, Gederotaimima huno me'ne. Ana makara 14ni'a ranra kumatmi me'negeno, ne'onse kumazmia megagitere hu'ne."},{"book":"ZOSUA","chapter":"15","verse":"37","text":"Hagi mago kazigama metru hu'nea ranra kumatmimofo zamagi'a, Zenanima, Hadasama, Migdal-Gatima,"},{"book":"ZOSUA","chapter":"15","verse":"38","text":"Dileanima, Mizpama, Joktelima,"},{"book":"ZOSUA","chapter":"15","verse":"39","text":"Lakhisima, Bozkatima, Eklonima,"},{"book":"ZOSUA","chapter":"15","verse":"40","text":"Kabonima, Lamamuma, Kitlisima,"},{"book":"ZOSUA","chapter":"15","verse":"41","text":"Gederotima, Bet-Dagonima, Na'ama, Makeda kuma'enene. Hagi ana makara 16ni'a ranra kumatmi megeno, ne'onse kumazmia megagitere hu'ne."},{"book":"ZOSUA","chapter":"15","verse":"42","text":"Hagi mago kazigama metru hu'nea ranra kumatmimofo zamagi'a, Libnama, Etama, Asanima,"},{"book":"ZOSUA","chapter":"15","verse":"43","text":"Iftama, Asnama, Nezibima,"},{"book":"ZOSUA","chapter":"15","verse":"44","text":"Keilama, Akzibima, Maresa kumaki huno megeno, ana makara 9ni'a ranra kumatmi me'negeno, ne'onse kumazmia megagitere hu'ne."},{"book":"ZOSUA","chapter":"15","verse":"45","text":"Hanki Ekroni ran kuma e'neri'za ne'onse kumazmima megagi'nea kuma'taminema Juda naga'mo'zama eri'nazana,"},{"book":"ZOSUA","chapter":"15","verse":"46","text":"Ekroni rankuma e'neri'za, Asdoti rankuma'ene e'neriza, vu'za hagerinkenaregama me'nea neonse kumataminena eri'naze."},{"book":"ZOSUA","chapter":"15","verse":"47","text":"Asdotima me'nea ranra kuma'ene ne'onse kumatamine, Gaza rankuma'ene tvaoma'are'ma me'nea neonse kumatamima, fenkamu sauti kaziga Isipi mopama eme atretegema me'nea tinkagomute vigeno, Mediteterenia ra hageri ankenare ome atre'ne."},{"book":"ZOSUA","chapter":"15","verse":"48","text":"Hagi agonaramimpima me'nea kumatmina, Samirima, Jatirima, Sokoma,"},{"book":"ZOSUA","chapter":"15","verse":"49","text":"Danama, Kiriat-Sana [mago agi'a Debirie]."},{"book":"ZOSUA","chapter":"15","verse":"50","text":"Hagi Anabuma, Estemoma, Animima,"},{"book":"ZOSUA","chapter":"15","verse":"51","text":"Gosenima, Holonima, Giloma huno megeno ana makara 11ni'a ranra kumatmi me'negeno, ne'onse kumazmia megagitere hu'ne."},{"book":"ZOSUA","chapter":"15","verse":"52","text":"Hanki mago kaziga metru hu'nea ranra kumatmimofo zamagi'a, Arabuma, Dumama, Esanima,"},{"book":"ZOSUA","chapter":"15","verse":"53","text":"Janimima, Bet-tapuama, Afekama,"},{"book":"ZOSUA","chapter":"15","verse":"54","text":"Humtama, Kiriat-Arbama, (e'i menina Hebronie nehaze), Ziorima huno megeno, ana makara 9ni'a ranra kumatmi me'negeno ne'onse kumazmimo megagitere hu'ne."},{"book":"ZOSUA","chapter":"15","verse":"55","text":"Hanki mago kaziga metru hu'nea ranra kumatmimofo zamagi'a, Maonima, Kamelima, Zifima, Juttama,"},{"book":"ZOSUA","chapter":"15","verse":"56","text":"Jezrielima, Jokdeamuma, Zanoama,"},{"book":"ZOSUA","chapter":"15","verse":"57","text":"Kainima, Gibeama, Timna kumaki huno megeno, ana makara 10ni'a ranra kumatmi me'negeno, ne'onse kumazmia megagitere hu'ne."},{"book":"ZOSUA","chapter":"15","verse":"58","text":"Hanki mago kaziga metru hu'nea ranra kumatmimofo zamagi'a, Halhulima, Bet-Zurima, Gedorima,"},{"book":"ZOSUA","chapter":"15","verse":"59","text":"Ma'aratima, Bet-Anotima, Eltekonima huno megeno, ana makara 6si'a ranra kumatmi megeno, ne'onse kumazmia megagitere hu'ne."},{"book":"ZOSUA","chapter":"15","verse":"60","text":"Hanki mago kaziga me'nea rankumatremokizni zanagi'a, Kiriat-Ba'aline, (mago agi'a Kiriat Jearimie), Raba kuma'ene me'nakeno, ne'onse kumatmimo'a megagitere hu'ne."},{"book":"ZOSUA","chapter":"15","verse":"61","text":"Hagi ka'ma mopama me'nefima me'nea kumatmimofo zamagi'a, Bet Arabama, Midinima, Sekakama,"},{"book":"ZOSUA","chapter":"15","verse":"62","text":"Nibsaninma Hage rankuma'ma En-Gedi kumaki hu'za me'naze. Hagi ana makara 6si'a ranra kumatmi me'negeno, ne'onse kumazmia megagitere hu'ne."},{"book":"ZOSUA","chapter":"15","verse":"63","text":"Hianagi Jebusi vahe'ma Jerusalema ko'ma mani'naza vahera, Juda naga'mo'za zamahenati otre'za, zamatrazage'za zamagrane magopi Jerusalemi kumapi mani'za e'za meninena mani'naze."}]}