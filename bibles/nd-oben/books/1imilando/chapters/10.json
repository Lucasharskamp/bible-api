{"data":[{"book":"1 ImiLando","chapter":"10","verse":"1","text":"AmaFilistiya alwa lo-Israyeli; abako-Israyeli babaleka, njalo abanengi bafela eNtabeni yase Gilibhowa."},{"book":"1 ImiLando","chapter":"10","verse":"2","text":"AmaFilistiya axotshana kanzima loSawuli kanye lamadodana akhe, abulala amadodana akhe uJonathani, lo-Abhinadabi kanye loMalikhi-Shuwa."},{"book":"1 ImiLando","chapter":"10","verse":"3","text":"Impi yatshisa macele wonke kuSawuli, njalo kwathi abatshoki bemitshoko sebemxhumile, bamlimaza."},{"book":"1 ImiLando","chapter":"10","verse":"4","text":"USawuli wathi kumthwali wezikhali zakhe, “Hwatsha inkemba yakho ungigwaze, hlezi abantu laba abangasokanga bafike bangigwaze bangenze ihlazo.”"},{"book":"1 ImiLando","chapter":"10","verse":"5","text":"Kwathi umphathi wezikhali ebona ukuthi uSawuli wayesefile, laye waziwisela phezu kwenkemba yakhe, wafa."},{"book":"1 ImiLando","chapter":"10","verse":"6","text":"Ngakho uSawuli lamadodana akhe amathathu bafa, labo bonke abendlu yakhe bafa ndawonye."},{"book":"1 ImiLando","chapter":"10","verse":"7","text":"Kwathi bonke abako-Israyeli ababesesigodini bebona ukuthi ibutho lalibalekile lokuthi uSawuli kanye lamadodana akhe basebefile, batshiya imizi yabo babaleka. AmaFilistiya afika ahlala kuyo."},{"book":"1 ImiLando","chapter":"10","verse":"8","text":"Ngelanga elalandelayo, amaFilistiya esefikile ukuba akhuthuze abafileyo, afica uSawuli lamadodana akhe befile eNtabeni yase Gilibhowa."},{"book":"1 ImiLando","chapter":"10","verse":"9","text":"Bamkhuthuza baze bamquma ikhanda lakhe balithatha kanye lezikhali zakhe, basebethuma izithunywa kulolonke ilizwe lamaFilistiya ukuthi zimemezele lindaba ezithombeni zabo lebantwini bakibo."},{"book":"1 ImiLando","chapter":"10","verse":"10","text":"Abeka izikhali zakhe ethempelini labonkulunkulu babo kwathi ikhanda lakhe balibeka ethempelini likaDagoni."},{"book":"1 ImiLando","chapter":"10","verse":"11","text":"Abantu bonke baseJabheshi Giliyadi sebezwile ngokwakwenziwe ngamaFilistiya kuSawuli,"},{"book":"1 ImiLando","chapter":"10","verse":"12","text":"wonke amaqhawe alezibindi ahamba ayathatha isidumbu sikaSawuli lezamadodana akhe aya lazo eJabheshi. Basebengcwaba amathambo abo ngaphansi kwesihlahla esikhulu eJabheshi, bazila insuku eziyisikhombisa."},{"book":"1 ImiLando","chapter":"10","verse":"13","text":"USawuli wafa ngoba wayengathembekanga kuThixo; kaligcinanga ilizwi likaThixo wakhe waze wayadinga ukuqondiswa yizangoma,"},{"book":"1 ImiLando","chapter":"10","verse":"14","text":"esikhundleni sokukhuleka kuThixo. Ngakho uThixo wamenza wafa wathatha ubukhosi wabunika uDavida indodana kaJese."}]}