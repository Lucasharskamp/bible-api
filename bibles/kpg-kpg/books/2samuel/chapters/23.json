{"data":[{"book":"2 Samuel","chapter":"23","verse":"1","text":"David go tama a Jesse, go taane a God dela ne haga gila aga. Mee ne hili go di God o Jacob belee hai di king, gei ne dili nia daahili gi Israel. Deenei di hagaodi o nia helekai muliagina a David ala ne hai:"},{"book":"2 Samuel","chapter":"23","verse":"2","text":"Di Hagataalunga o Dimaadua dela e haga helehelekai au."},{"book":"2 Samuel","chapter":"23","verse":"3","text":"Di God o Israel gu helekai,"},{"book":"2 Samuel","chapter":"23","verse":"4","text":"mee e hai gadoo be di maahina o di laa"},{"book":"2 Samuel","chapter":"23","verse":"5","text":"Deenei di hai a God"},{"book":"2 Samuel","chapter":"23","verse":"6","text":"Gei ogo digau huaidu"},{"book":"2 Samuel","chapter":"23","verse":"7","text":"Tangada dela e bili gi nia maa"},{"book":"2 Samuel","chapter":"23","verse":"8","text":"Aanei nia ingoo o digau dauwa a David maaloo: Togo dahi go Josheb Basshebeth tangada o Tachemon, tagi ni “Digau Dogodolu”. Mee ne heebagi gi dana daalo gi nia daane e walu lau (800), ga daaligi digaula gii mmade i tauwa hua e dahi."},{"book":"2 Samuel","chapter":"23","verse":"9","text":"Togo lua i “Digau Dogodolu” maaloo go Eliaser tama a Dodo, tangada i di madahaanau o Ahohi. Di laangi e dahi, gei mee ginaua mo David gu heebagi gi digau Philistia ala ne dagadagabuli belee heebagi gi digau Israel. Digau Israel guu llele gi daha,"},{"book":"2 Samuel","chapter":"23","verse":"10","text":"gei mee e duu hua igolo, ga heebagi gi digau Philistia, gaa dae loo gi dono lima gu mau dangihi gi dana hulumanu dauwa gu deemee di diiagi. Dimaadua gu aali i di laangi deelaa i nia mahi aamua. I muli hua teebagi deelaa, gei digau Israel ga loomoi gi muli gi di gowaa dela nogo iei Eliaser, ga hagabudu mai nia goloo dauwa o digau ala ne mmade."},{"book":"2 Samuel","chapter":"23","verse":"11","text":"Togodolu o “Digau Dogodolu” maaloo go Shammah, tama ni Agee tangada o Harar. Digau Philistia gu dagabuli i Lehi, di gowaa dela iai di hadagee golee laagau, gei digau Israel guu llele gi daha mo digau Philistia,"},{"book":"2 Samuel","chapter":"23","verse":"12","text":"gei Shammah guu duu hua igolo gi mau dangihi i dono lohongo, e abaaba di gowaa deelaa, gei mee gu daaligi digau Philistia aalaa. Dimaadua gu aali i di laangi deelaa i nia mahi aamua."},{"book":"2 Samuel","chapter":"23","verse":"13","text":"Hoohoo gi di madagoaa e daamada e hadi ai taugai, digau dogodolu mai i “Digau Dogo Motolu” gaa hula gi di gowaa di bongoo hadugalaa Adullam, di gowaa dela e noho ai a David, gei di buini dauwa o Philistia nogo noho i nadau hale laa i di gowaa mehanga gonduu i Rephaim."},{"book":"2 Samuel","chapter":"23","verse":"14","text":"Di madagoaa deelaa, gei David e noho i hongo tama gonduu gu abaaba, gei digau Philistia guu noho i Bethlehem."},{"book":"2 Samuel","chapter":"23","verse":"15","text":"David gu hidihidi huoloo, ga helekai, “Au gu hiihai huoloo bolo tangada gii hana gi gaamai hunu wai e inu iei au, mai i di monowai dela i di ngudu di bontai di abaaba o Bethlehem!”"},{"book":"2 Samuel","chapter":"23","verse":"16","text":"Digau dauwa maaloo dogodolu aalaa gaa hula laa lodo di waahale laa o digau Philistia, ga udu mai nadau wai i di monowai deelaa, ga gaamai gi David, gei David digi inu nia maa, gaa dui hua gi lala bolo e hai tigidaumaha ang gi Dimaadua."},{"book":"2 Samuel","chapter":"23","verse":"17","text":"Gei mee ga helekai, “Meenei Dimaadua, au e deemee di inu nia wai aanei! Maa nei bolo au ga inu nia maa, gei au e ala be au ne inu nia dodo o digau dogodolu aanei ala ne de hagahuodia nadau mouli i lodo di hagalliga di haingadaa!” Malaa, gei mee digi inu nia wai aalaa."},{"book":"2 Samuel","chapter":"23","verse":"18","text":"Abishai tuaahina daane o Joab (di nau dinana go Zeruiah) go mee dela e dagi “Digau dauwa Maaloo e Motolu”. Mee ne heebagi gi dana hulumanu dauwa gi nia daane e dolu lau (300), gu daaligi digaula huogodoo guu mmade, gei mee guu dele humalia dono longo i baahi “Digau Dogo Motolu”."},{"book":"2 Samuel","chapter":"23","verse":"19","text":"Go mee dela guu gila i “Digau Dogo Motolu” aalaa, gei mee guu hai di tagi ni digaula, gei mee hagalee loo e maaloo be “Digau Dogodolu”."},{"book":"2 Samuel","chapter":"23","verse":"20","text":"Benaiah tama ni Jehoiada mai i Kabzeel, la tangada dauwa labelaa e dau, guu hai labelaa ana mee hagagoboina huoloo. Mee gu daaligi nia daangada maaloo dogolua o Moab. Di laangi e dahi gei mee ne ulu gi lodo di bagungoo i di madagoaa ‘snow’, ga daaligi dana laion i golo."},{"book":"2 Samuel","chapter":"23","verse":"21","text":"Mee gu daaligi labelaa taane damanaiee o Egypt e dagidagi dana daalo. Benaiah ga heebagi gi mee, e heebagi gi tugidugi, gaa dada taalo i di lima o maa, ga daaligi a mee gi taalo deelaa."},{"book":"2 Samuel","chapter":"23","verse":"22","text":"Aanei nia mee hagagoboina a Benaiah ne hai, tangada e dahi i “Digau Dogo Motolu”."},{"book":"2 Samuel","chapter":"23","verse":"23","text":"Mee e maaloo huoloo i baahi digaula, gei hagalee loo e maaloo be “Digau Dogodolu”. David gaa dugu ang gi mee gi dagia digau ala e madamada humalia di hale king."},{"book":"2 Samuel","chapter":"23","verse":"24-39","text":"Hunu gau i “Digau Dogo Motolu” aanei:"}]}