{"data":[{"book":"Methiu","chapter":"6","verse":"1","text":"“Nowbthan bo, nathek è rek pha giang blia ne branthek shii doh yi pha hong ne arek rabo. Nathek ji è hong ne rek arone, hamangkhung hà Aphuii re-è nyie de lasen amua ruii phro.”"},{"book":"Methiu","chapter":"6","verse":"2","text":"“Ji-è khuchung magunde nathek è dusho bran shii nyiemagunde phi mage shii, Lawasdaithek è misiasia pha hòthek nane lumuiithek shii rek pha duiine, doh yi pha arek chid rabo. Nathek ne jithek rek pha ji re-è branthek è nathek shii chiong yi pha ji rek ro.” Gu è nathek shii yao: Ithek ne awaithek è rek pha chiang ne lasen ley mua jong ro."},{"book":"Methiu","chapter":"6","verse":"3","text":"Khuchung magunde nathek è dushothek shii nong phi arone, nathek ne nawaithek ijakthek shii de ji athieg yi rabo."},{"book":"Methiu","chapter":"6","verse":"4","text":"Chiihphado hì ne ug pha miyao ro. Chiih-è na è nyie ug ne rek pha ji ne na Aphuii, hanyie è riig srane lasen phi ruii phro."},{"book":"Methiu","chapter":"6","verse":"5","text":"“Nathek è sia mage shii, lawasdaithek duiine asia rabo! Ithek ne misiasia pha hòthek nane lumuii pha iring hà riu ne sia pha ji ne miie, jiè zab ne nathek shii doh mua. Gu è nathek shii yao: ‘Ithek ne zab ley mua ro.’"},{"book":"Methiu","chapter":"6","verse":"6","text":"Jishii nathek è sia mage shii, nawaithek ùgud hà dun ne, habin bin muii bo, chiih-è nawaithek Aphuii shii sia mage bo, hanyie ne adoh ro. Chiih-è Aphuii hanyie ne nathek è ug ne nyie rek pha ji riig srane, nathek shii lasen phi ruii phro.”"},{"book":"Methiu","chapter":"6","verse":"7","text":"Nathek è sia mage shii, migi-arekpho è rek pha duiine, asi pha miyaogamthek ayao rabo, nyieliieshii ithek bajo phiang sia pha ji è ithek shii ne hamangkhung-aphuiithek è ithek misia yoi phi rone now ro."},{"book":"Methiu","chapter":"6","verse":"8","text":"Ithek duiine arek rabo. Nathek pha Aphuii è nathek nyie chiid pha ji è nathek è aishii alia ba pha ibi shii thiegjong ro."},{"book":"Methiu","chapter":"6","verse":"9","text":"Hì ne, chiihphado, Nathek khi-èrek ne sia chiid pha ji ro:"},{"book":"Methiu","chapter":"6","verse":"10","text":"naro Sajathua ne thog yi bo;"},{"book":"Methiu","chapter":"6","verse":"11","text":"Sudoh inai gathek chiid pha michie ji phi bo.6:11: Gathek ne chiid; chiih-è Sudoh pha, chiih-è Thimiang pha."},{"book":"Methiu","chapter":"6","verse":"12","text":"Gathek shii ithek è rek pha ichiigthek shii khungphi pha duiine,"},{"book":"Methiu","chapter":"6","verse":"13","text":"Gathek shii buii achai yi rabo, chiih-è,"},{"book":"Methiu","chapter":"6","verse":"14","text":"“Nathek è gai è nathek shii rek pha ichiigthek shii khung phi arone, hamangkhung hà um pha Aphuii de nathek shii de khung phi ruii phro."},{"book":"Methiu","chapter":"6","verse":"15","text":"Jishii nathek è gai shii akhung phi arone, nathek Aphuii de nathek ichiigthek shii de akhung phi ruii phro."},{"book":"Methiu","chapter":"6","verse":"16","text":"“Chiih-è nathek minyie nyie shii, lawasdaithek duiine nathek mizia shii duhug rek ne adoh yi rabo. Ithek ne ji è rek pha ji è branthek è nathek ne minyie nyie ramuii rone thieg yi pha ji rek ro. Gu è nathek shii izai yao, ithek ne awaithek è rek pha lasen ley muajong ro."},{"book":"Methiu","chapter":"6","verse":"17","text":"Khuchung magunde nathek è minyie nyie pha wuii shii mieg mi ne khaziangthek chug ne wuii bo,"},{"book":"Methiu","chapter":"6","verse":"18","text":"jiè gai branthek è nathek ne minyie nyie ramuii rone athieg phro—nathek Aphuii, hanyie ne adoh pha ji, ne thieg bie ro. Chiih-è nathek Aphuii, hanyie nathek ro ug ne rek pha ji riig ne nathek shii lasen phi ruii phro.”"},{"book":"Methiu","chapter":"6","verse":"19","text":"“Khi hà phu-ungthek nane thakhsem è chie pha nane riaopho è chuakbraig ne godun pha sohnyiak shii nawai bangnuruii khrab ne aruii rabo."},{"book":"Methiu","chapter":"6","verse":"20","text":"Ji pha chiang è ne nawai shii hamangkhung hà nuruii khrab mage bo, thiisa hà ne phu-ung nane thagsemthek de achie mua phro, chiih-è riaophothek de riao ne ayie mua phro."},{"book":"Methiu","chapter":"6","verse":"21","text":"Nyieliieshii, nathek ro nuruii khi hà um pha ji hà nathek lubu de idang sha hà um ruii phro.”"},{"book":"Methiu","chapter":"6","verse":"22","text":"“Mieg ne siu pha muchuang duiine ro. Nathek mieg wie arone, nathek siu shii de muchuang è ley ruii phro;"},{"book":"Methiu","chapter":"6","verse":"23","text":"Jishii nathek ro mieg awie arone, nathek siuthek de igiia hà rey ruii phro. Ji-è, nathek shii muchuang um pha ji igiia arone, ji pha igiia um pha ji ne buii rey dun!”"},{"book":"Methiu","chapter":"6","verse":"24","text":"“Hanyie magunde ithong nyi ro khiao arey mua phro; ai ne jia shii ne khiijai chiih-è, gai shii miie; ai ne jia shii ilab rek ruii phro, jia shii ibid arek phro. Ji-è nathek de Hamangkhung-aphuii nane bang pha blia ne ò shii arek mua phro.”"},{"book":"Methiu","chapter":"6","verse":"25","text":"Ji-è, hìthek ne gu è nathek shii yao pha ji ro; nathek è ichiih sieng ne rai shii nyie chie niing, dinne, nathek siu shii yung guii pha ji now ne samdiig arek chid rabo. Michie re-è ne sieng pha ji boh ba asi bey? Yung ji è de siu ji boh asi bey?"},{"book":"Methiu","chapter":"6","verse":"26","text":"Fuiithek shii riig mage bo: ithek è iriie de ahai, yamiing de achiig, iwoi de thazan hà akhrab jimagunde hamangkhung pha Aphuii è ithek shii phi ne gayiig rek ro! Nathek ne jithek pha fuii è de bajo boh branthek asi bey?"},{"book":"Methiu","chapter":"6","verse":"27","text":"Nathek ji pha chiang shii samdiig ne ìujia phiang sieng ne rai mua bey?6:27: ìujia sieng ba bo; dinneìujia phiang sieng ba bo."},{"book":"Methiu","chapter":"6","verse":"28","text":"Yung chiang è nyie rek ne samdiig phlei? Jabiing pha ibuathek sieng pha ji shii riig mage bo; ithek ne blia de arek, awaithek guii pha yungthek de arab ro."},{"book":"Methiu","chapter":"6","verse":"29","text":"6:29: 1Saj 10:4-7; 2Phal 9:3-6 Jishii, gu è nathek shii yao, Solomon Saja de awairo bajo nuruii um magunde ibuathek re-è jia duiine khie pha yungthek aguii mua ro."},{"book":"Methiu","chapter":"6","verse":"30","text":"Sudoh ichiih um pha saing ne, thimiang ne oi phro, ji ne bai shii fu ruii phro—Jipha jabiing pha saing shii ne Hamangkhung-aphuii è guii phi ro. Ji re-è de bajo wie nathek shii nyie rek ne aguii phi phlei? Nathek ro migi ìujia ro!"},{"book":"Methiu","chapter":"6","verse":"31","text":"Ji-è guro michie ne khi è mua ruii phlei? Dinne guro niing pha khi re-è thog ruii phlei? Chiih-è nyie guii chid? Ji now ne samdiig arek chid rabo."},{"book":"Methiu","chapter":"6","verse":"32","text":"(Migi oi pho ne zab hì pha chiang è idang samdiig ro.) Naro hamangkhung pha Aphuii è nathek è hìthek pha manathek chiid pha ji ne thiegjong ro."},{"book":"Methiu","chapter":"6","verse":"33","text":"Hìthek now pha chiang shii ne Hamangkhung-aphuii pha Sajathua nane nathek è ai nyie chiid pha ji samdiig bo, ji è rek arone ai è gai zab manathek de phi ruii phro."},{"book":"Methiu","chapter":"6","verse":"34","text":"Ji-è, thimiang pha chiang now ne samdiig arek chiid rabo, thimiang pha samdiig ji ne thimiang hà awailum ne cho pha samdiigthek um ruii phro, inai jiajia pha diigthek ne um ro. Ichiih shii ne jijia inai pha samdiigthek yie ne achodo chid rabo."}]}