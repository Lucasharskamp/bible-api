{"data":[{"book":"Бути","chapter":"22","verse":"1","text":"— Пхралалэ тай дада! Дэн манди тэ пхэнэ, со мэ надошало."},{"book":"Бути","chapter":"22","verse":"2","text":"Кала вонэ ушундэ, со вов дэдумэл пав еврейско чиб, тунчи заачиле мулком. Тай вов пхэнда:"},{"book":"Бути","chapter":"22","verse":"3","text":"— Мэ иудеи, саво бэняпэ дэ Тарсо дэ Киликия, выбарярдо дэ кадэва форо паша пурэн Гамалиилостэ и сиклярдо пав чячима Упхэнимасти амарэ дадэнгоро. Мэ отдэнём еджино пэ Дэвлэхкэрэ рындости, сар и кожно тумэндар авдивэ."},{"book":"Бути","chapter":"22","verse":"4","text":"Мэ традавас ды мэрима кодэлэн, ко джянас Исусохкэрэ Дромэґа, пхандавас муршэн тай джювлен и чувавас лэн дэ барунэ."},{"book":"Бути","chapter":"22","verse":"5","text":"Допхэнимаря кадэлэсти — англуно рашай тай всавэрэ пхурэдэра. Мэ лилём лэндар лила пхралэндэ дэ Дамаско тай лаглём пордэ, соб тэ пхандэ кодэлэн, ко котэ сля, тай тэ анэ лэн дэ Ерусалимо и тэ мулярэ."},{"book":"Бути","chapter":"22","verse":"6","text":"Пав дром, кала мэ слём пашэ Дамаско, дэ епашдиво, болыбнастар паша ман запхабиляпэ душлимо, пэ саво нащи сля тэ дыкхэ."},{"book":"Бути","chapter":"22","verse":"7","text":"Мэ тэлэдэнём пэ пхув тай ушундом ґласо, саво дэдумэлас манди: «Савло, Савло! Сости ту традэх Ман?»"},{"book":"Бути","chapter":"22","verse":"8","text":"Мэ пхучлём: «Ко Ту, Рае?» Вов пхэнда: «Мэ Исусо Назаретостар, Савэ ту традэх»."},{"book":"Бути","chapter":"22","verse":"9","text":"Кодэла, ко сле манца, дыкхле душлимо, нэ ґласо, саво манца дэдуманя, вонэ на шундэ."},{"book":"Бути","chapter":"22","verse":"10","text":"Мэ пхучлём: «Рае, со манди тэ терэ?» Рай пхэнда: «Вщи тай джя дэ Дамаско. Котэ тути пхэнэна вса, со тути трэбуни тэ терэ»."},{"book":"Бути","chapter":"22","verse":"11","text":"Кодэла, ко сле манца, пала васт андэ ман дэ Дамаско, колэсти со мэ корылём душлимахкэрэ пхабаримастар."},{"book":"Бути","chapter":"22","verse":"12","text":"Котэ мандэ авиля мануш пав лавэ Анания, саво джювда пав Упхэнима и сля дэ патива всавэрэ катутнэ иудеендэ."},{"book":"Бути","chapter":"22","verse":"13","text":"Вов поджиля мандэ, ачиля пашэ тай пхэнда: «Пхрал Савло! Мэк оттерэнпэ тирэ якха!» Дэ кодыя вряма мэ ачилём тэ дыкхэ и удыкхлём кадэлэ манушэ."},{"book":"Бути","chapter":"22","verse":"14","text":"Вов пхэнда: «Дэвэл амарэ дадэнгоро вытидэня тут, соб ту тэ уджянэх Лэхкири воля, тэ удыкхэх Чячюнэ и тэ шунэх лава Лэхкэрэ уштэндар."},{"book":"Бути","chapter":"22","verse":"15","text":"Ту авэґа важ всавэрэн манушэн допхэнимари пала кода, со дыкхлян и шундан."},{"book":"Бути","chapter":"22","verse":"16","text":"Со ту цырдэх вряма? Вщи, прыакхар Лэхкоро Лав, болдэпэ и схалав пэхкоро бэзимо»."},{"book":"Бути","chapter":"22","verse":"17","text":"Тунчи мэ рисилём дэ Ерусалимо. И кала мэ манглёмпэ дэ храмо, манди сля дыкхлимо."},{"book":"Бути","chapter":"22","verse":"18","text":"Мэ удыкхлём Рае, Саво пхэнда манди: «Сиго выджя Ерусалимостар, колэсти со катэ на прылэна тиро допхэнимо пала Ман»."},{"book":"Бути","chapter":"22","verse":"19","text":"Мэ пхэндом: «Рае! Кадэла мануша джянэн, со мэ чувавас дэ барунэ и маравас дэ синагоги кодэлэн, ко патян дэ Тут."},{"book":"Бути","chapter":"22","verse":"20","text":"Кала чюлиля рат Стефаностар, саво сля Тиро допхэнимари, мэ ачявас котэ и подавас ґласо пала кодэлэн, ко умарэнас лэ, и дыкхлём пала лэнгири їда»."},{"book":"Бути","chapter":"22","verse":"21","text":"Тунчи Рай пхэнда манди: «Джя! Мэ бичалав тут народонэндэ, савэ джювэн дурал»."},{"book":"Бути","chapter":"22","verse":"22","text":"Ды кадэлэн лавэн мануша шунэнас Павло, нэ катэ ачиле тэ типисявэ:"},{"book":"Бути","chapter":"22","verse":"23","text":"Вонэ типисиле тай розчинэнас пэхкири їда и чувэнас прахо пхуякоро упрал."},{"book":"Бути","chapter":"22","verse":"24","text":"Тунчи пханглякоро пхурэдэр прыпхэнда тэ улиджя Павло дэ халавдэнгоро цэр. Вов прыпхэнда тэ марэ лэ чукненца тай тэ допхуче, соб тэ уджянэ, сости мануша кади мижон пэ лэстэ."},{"book":"Бути","chapter":"22","verse":"25","text":"Нэ кала Павло прыпхангле, соб тэ марэ, вов пхэнда шэлякэрэ пхурэдэрэсти, саво ачелас пашэ:"},{"book":"Бути","chapter":"22","verse":"26","text":"Кала шэлякоро пхурэдэр шунда када, вов джиля тай пхэнда пханглякэрэ пхурэдэрэсти:"},{"book":"Бути","chapter":"22","verse":"27","text":"Пханглякоро пхурэдэр выджиля Павлостэ тай пхучля:"},{"book":"Бути","chapter":"22","verse":"28","text":"Тунчи пхурэдэр пхэнда:"},{"book":"Бути","chapter":"22","verse":"29","text":"Кодэла, савэ камле тэ допхуче лэ, екхатар отджиле лэстар. Кала пхурэдэр уджянгля, со пхангля ланчукоґа римсконэ манушэ, вов фартэ пэрэдаравдапэ."},{"book":"Бути","chapter":"22","verse":"30","text":"Пэ авэр диво пхурэдэр закамля тэ уджянэ ды лавэ, дэ со иудея дошарэн Павло. Тунчи розпхангля лэ и прыпхэнда, соб тэ стидэнпэ англунэ рашая и всаворо Синедрионо. Тунчи анда Павло и тховда англа лэн."}]}