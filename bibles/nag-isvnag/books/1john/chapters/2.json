{"data":[{"book":"1 John","chapter":"2","verse":"1","text":"Ami laga bacha khan, moi tumikhan ke etu likhi ase tumikhan paap nokorile nimite. Kintu jodi kunba paap kore, amikhan laga Baba Isor logote kotha kori diya ekjon ase, Jisu Khrista, kun dharmik ase."},{"book":"1 John","chapter":"2","verse":"2","text":"Tai amikhan laga paap maph kori diya ekjon ase, aru khali amikhan ekla nimite nohoi, kintu pura duniya nimite."},{"book":"1 John","chapter":"2","verse":"3","text":"Etu pora amikhan Taike jani loise, jodi amikhan Tai laga adesh khan mani kene thake koile."},{"book":"1 John","chapter":"2","verse":"4","text":"Kun manu koi, “Moi Isor ke jane,” kintu kotha mani kene nathake, tai misa kowa manu ase, aru tai logote hosa nai."},{"book":"1 John","chapter":"2","verse":"5","text":"Kintu kun manu Isor laga kotha mane, tai logot te Isor laga morom to sob phale bhal bonai dise. Etu pora amikhan jane amikhan Tai logote ase:"},{"book":"1 John","chapter":"2","verse":"6","text":"kun manu tai Isor logote ase koi, Khrista jineka beraise, etu nisena tai bhi bera bole lage."},{"book":"1 John","chapter":"2","verse":"7","text":"Morom laga bhai khan, moi tumikhan ke notun niyom likha nohoi, hoilebi kuntu purana niyom tumikhan logote shuru pora ase, etu he koi ase. Etu purana niyom he tumikhan huni thaka laga kotha ase."},{"book":"1 John","chapter":"2","verse":"8","text":"Hoilebi moi tumikhan nimite notun niyom likhi di ase, juntu niyom Khrista aru tumikhan usorte hosa ase, kelemane andhera to jai ase, aru hosa laga puhor to juli ase."},{"book":"1 John","chapter":"2","verse":"9","text":"Kun manu ujala te ase eneka koi, aru nijor laga bhai bhoini khan ke ghin kore, tai etiya bhi andhera te ase."},{"book":"1 John","chapter":"2","verse":"10","text":"Kun manu tai laga bhai ke morom kore tai ujala te ase aru tai kitia bhi biya rasta te nagiribo."},{"book":"1 John","chapter":"2","verse":"11","text":"Kintu kun manu tai laga bhai ke ghin kore tai andhera te ase aru andhera te berai ase.Tai kote jai ase tai nijor bhi najane, kelemane andhera pora tai laga suku andha kori dise."},{"book":"1 John","chapter":"2","verse":"12","text":"Moi tumikhan ke likhi ase, morom laga bacha khan, kelemane Khrista laga naam pora tumikhan laga paap maph paise2.12 Psa. 25:11.."},{"book":"1 John","chapter":"2","verse":"13","text":"Moi apuni khan ke likhi ase, baba khan, kelemane apuni khan jane utu ekjon kun ase, jun shuru pora ase. Moi tumikhan nimite likhi ase, jawan manu khan, kelemane tumikhan biya ekjon2.13 Saitan. logote jiti loise."},{"book":"1 John","chapter":"2","verse":"14","text":"Moi tumikhan ke likhi dise, chutu bacha khan, kelemane tumikhan Baba Isor ke jane. Moi etu apuni khan ke likhise, baba khan, kelemane apuni khan jane etu ekjon ke kun shuru pora ase. Moi tumikhan ke likhise, jawan manu khan, kelemane tumikhan takot ase, aru Isor laga kotha tumikhan logote ase, aru tumikhan biya uporte jiti loise."},{"book":"1 John","chapter":"2","verse":"15","text":"Etu duniya ke morom nokoribi aru etu duniya te thaka jinis khan ke morom nokoribi. Jodi kunba manu etu duniya ke morom kore, titia tai logote Baba Isor laga morom nai."},{"book":"1 John","chapter":"2","verse":"16","text":"Kelemane ki to etu duniya te ase- mangso laga itcha, aru suku laga itcha, aru jibon laga phutani- etu Baba pora nohoi kintu etu duniya laga ase2.16 Rom. 13:14; Pro. 27:20.."},{"book":"1 John","chapter":"2","verse":"17","text":"Etu duniya aru tai laga itcha khan khotom hoi ase. Kintu kun manu Isor laga itcha pora thake tai hodai thakibo."},{"book":"1 John","chapter":"2","verse":"18","text":"Chutu bacha khan, etu hekh laga homoi ase. Tumikhan Khrista bhirodhi ahi ase koi kene hunise, aru etiya to bisi Khrista bhirodhi jon2.18 Biya jon kun he sabole Khrista nisina hoi kene Khrista logot bhirodh kore. ahi jaise. Etu pora amikhan jane hekh homoi to ahise."},{"book":"1 John","chapter":"2","verse":"19","text":"Khrista ke bhirodh kora khan to amikhan pora ulaikene jaise, kintu taikhan to amikhan pora nohoi. Jodi taikhan to amikhan pora ase koile amikhan logote thaki bole asele. Kintu jitia taikhan ulaikene jaise, etu pora jani loise taikhan kun bhi amikhan pora nohoi."},{"book":"1 John","chapter":"2","verse":"20","text":"Kintu tumikhan Pobitro Ekjon pora asirbad paise, aru tumikhan sob hosa jani ase."},{"book":"1 John","chapter":"2","verse":"21","text":"Moi tumikhan hosa najane koi kene etu likha nai, kintu tumikhan jani ase aru hosa te eku misa nai."},{"book":"1 John","chapter":"2","verse":"22","text":"Kun misa kowa jon ase, tai ekjon, jun pora Jisu he Khrista ase koi kene mana kore? Etu manu Khrista bhirodhi ase, kelemane tai Baba aru Putro ke mana kori ase."},{"book":"1 John","chapter":"2","verse":"23","text":"Kun manu Jisu ke mana kore tai laga Baba nai. Kun manu Jisu ke loi, tai logote Baba ase."},{"book":"1 John","chapter":"2","verse":"24","text":"Aru tumikhan to, shuru pora ki kotha hunise etu tumikhan logote thaki bole dibi. Jodi tumikhan shuru pora ki hunise etu monte rakhe koile, tumikhan hodai Putro aru Baba logote thakibo."},{"book":"1 John","chapter":"2","verse":"25","text":"Etu kosom Khrista pora amikhan ke dise- anonto jibon."},{"book":"1 John","chapter":"2","verse":"26","text":"Moi etu kotha tumikhan nimite likhi ase, utu manu karone bhi kun pora tumikhan ke biya rasta te loijabo."},{"book":"1 John","chapter":"2","verse":"27","text":"Aru tumikhan to, ki asirbad tumikhan Khrista pora paise etu tumikhan logote he ase, aru dusra pora tumikhan ke sikhai dibole dorkar nai. Kintu Tai laga asirbad pora ki sikhai dise etu hosa ase aru misa nohoi, aru tumikhan ke sikhai diya nisena, Tai logote thakibi2.27 John 14:26.."},{"book":"1 John","chapter":"2","verse":"28","text":"Etiya, bacha khan, Tai logote thakibi, jitia Tai wapas ahibo, moi khan mon dangor koribo aru Tai aha homoi te sorom nakhabo."},{"book":"1 John","chapter":"2","verse":"29","text":"Jodi tumi jane Tai dharmik ase koi kene, titia hoile tumikhan etu bhi jani thakibo kun manu thik kaam kore tai Isor pora jonom hoise."}]}