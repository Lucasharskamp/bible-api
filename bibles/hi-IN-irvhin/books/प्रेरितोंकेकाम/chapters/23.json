{"data":[{"book":"प्रेरितों के काम","chapter":"23","verse":"1","text":"पौलुस ने महासभा की ओर टकटकी लगाकर देखा, और कहा, “हे भाइयों, मैंने आज तक परमेश्वर के लिये बिलकुल सच्चे विवेक से जीवन बिताया है।”"},{"book":"प्रेरितों के काम","chapter":"23","verse":"2","text":"हनन्याह महायाजक ने, उनको जो उसके पास खड़े थे, उसके मुँह पर थप्पड़ मारने की आज्ञा दी।"},{"book":"प्रेरितों के काम","chapter":"23","verse":"3","text":"तब पौलुस ने उससे कहा, “हे चूना फिरी हुई दीवार, परमेश्वर तुझे मारेगा। तू व्यवस्था के अनुसार मेरा न्याय करने को बैठा है, और फिर क्या व्यवस्था के विरुद्ध मुझे मारने की आज्ञा देता है?” (लैव्य. 19:15, यहे. 13:10-15)"},{"book":"प्रेरितों के काम","chapter":"23","verse":"4","text":"जो पास खड़े थे, उन्होंने कहा, “क्या तू परमेश्वर के महायाजक को बुरा-भला कहता है?”"},{"book":"प्रेरितों के काम","chapter":"23","verse":"5","text":"पौलुस ने कहा, “हे भाइयों, मैं नहीं जानता था, कि यह महायाजक है; क्योंकि लिखा है,"},{"book":"प्रेरितों के काम","chapter":"23","verse":"6","text":"तब पौलुस ने यह जानकर, कि एक दल सदूकियों और दूसरा फरीसियों का है, महासभा में पुकारकर कहा, “हे भाइयों, मैं फरीसी और फरीसियों के वंश का हूँ, मरे हुओं की आशा और पुनरुत्थान के विषय में मेरा मुकद्दमा हो रहा है।”"},{"book":"प्रेरितों के काम","chapter":"23","verse":"7","text":"जब उसने यह बात कही तो फरीसियों और सदूकियों में झगड़ा होने लगा; और सभा में फूट पड़ गई।"},{"book":"प्रेरितों के काम","chapter":"23","verse":"8","text":"क्योंकि सदूकी तो यह कहते हैं, कि न पुनरुत्थान है, न स्वर्गदूत और न आत्मा है; परन्तु फरीसी इन सब को मानते हैं।"},{"book":"प्रेरितों के काम","chapter":"23","verse":"9","text":"तब बड़ा हल्ला मचा और कुछ शास्त्री जो फरीसियों के दल के थे, उठकर यह कहकर झगड़ने लगे, “हम इस मनुष्य में कुछ बुराई नहीं पाते; और यदि कोई आत्मा या स्वर्गदूत उससे बोला है तो फिर क्या?”"},{"book":"प्रेरितों के काम","chapter":"23","verse":"10","text":"जब बहुत झगड़ा हुआ, तो सैन्य-दल के सरदार ने इस डर से कि वे पौलुस के टुकड़े-टुकड़े न कर डालें, सैन्य-दल को आज्ञा दी कि उतरकर उसको उनके बीच में से जबरदस्ती निकालो, और गढ़ में ले आओ।"},{"book":"प्रेरितों के काम","chapter":"23","verse":"11","text":"उसी रात प्रभु ने उसके पास आ खड़े होकर कहा, “हे पौलुस, धैर्य रख; क्योंकि जैसी तूने यरूशलेम में मेरी गवाही दी, वैसी ही तुझे रोम में भी गवाही देनी होगी।”"},{"book":"प्रेरितों के काम","chapter":"23","verse":"12","text":"जब दिन हुआ, तो यहूदियों ने एका किया, और शपथ खाई कि जब तक हम पौलुस को मार न डालें, यदि हम खाएँ या पीएँ तो हम पर धिक्कार।"},{"book":"प्रेरितों के काम","chapter":"23","verse":"13","text":"जिन्होंने यह शपथ खाई थी, वे चालीस जन से अधिक थे।"},{"book":"प्रेरितों के काम","chapter":"23","verse":"14","text":"उन्होंने प्रधान याजकों और प्राचीनों के पास आकर कहा, “हमने यह ठाना है कि जब तक हम पौलुस को मार न डालें, तब तक यदि कुछ भी खाएँ, तो हम पर धिक्कार है।"},{"book":"प्रेरितों के काम","chapter":"23","verse":"15","text":"इसलिए अब महासभा समेत सैन्य-दल के सरदार को समझाओ, कि उसे तुम्हारे पास ले आए, मानो कि तुम उसके विषय में और भी ठीक से जाँच करना चाहते हो, और हम उसके पहुँचने से पहले ही उसे मार डालने के लिये तैयार रहेंगे।”"},{"book":"प्रेरितों के काम","chapter":"23","verse":"16","text":"और पौलुस के भांजे ने सुना कि वे उसकी घात में हैं, तो गढ़ में जाकर पौलुस को सन्देश दिया।"},{"book":"प्रेरितों के काम","chapter":"23","verse":"17","text":"पौलुस ने सूबेदारों में से एक को अपने पास बुलाकर कहा, “इस जवान को सैन्य-दल के सरदार के पास ले जाओ, यह उससे कुछ कहना चाहता है।”"},{"book":"प्रेरितों के काम","chapter":"23","verse":"18","text":"अतः उसने उसको सैन्य-दल के सरदार के पास ले जाकर कहा, “बन्दी पौलुस ने मुझे बुलाकर विनती की, कि यह जवान सैन्य-दल के सरदार से कुछ कहना चाहता है; इसे उसके पास ले जा।”"},{"book":"प्रेरितों के काम","chapter":"23","verse":"19","text":"सैन्य-दल के सरदार ने उसका हाथ पकड़कर, और उसे अलग ले जाकर पूछा, “तू मुझसे क्या कहना चाहता है?”"},{"book":"प्रेरितों के काम","chapter":"23","verse":"20","text":"उसने कहा, “यहूदियों ने एका किया है, कि तुझ से विनती करें कि कल पौलुस को महासभा में लाए, मानो तू और ठीक से उसकी जाँच करना चाहता है।"},{"book":"प्रेरितों के काम","chapter":"23","verse":"21","text":"परन्तु उनकी मत मानना, क्योंकि उनमें से चालीस के ऊपर मनुष्य उसकी घात में हैं, जिन्होंने यह ठान लिया है कि जब तक वे पौलुस को मार न डालें, तब तक न खाएँगे और न पीएँगे, और अब वे तैयार हैं और तेरे वचन की प्रतीक्षा कर रहे हैं।”"},{"book":"प्रेरितों के काम","chapter":"23","verse":"22","text":"तब सैन्य-दल के सरदार ने जवान को यह निर्देश देकर विदा किया, “किसी से न कहना कि तूने मुझ को ये बातें बताई हैं।”"},{"book":"प्रेरितों के काम","chapter":"23","verse":"23","text":"उसने तब दो सूबेदारों को बुलाकर कहा, “दो सौ सिपाही, सत्तर सवार, और दो सौ भालैत को कैसरिया जाने के लिये तैयार कर रख, तू रात के तीसरे पहर को निकलना।"},{"book":"प्रेरितों के काम","chapter":"23","verse":"24","text":"और पौलुस की सवारी के लिये घोड़े तैयार रखो कि उसे फेलिक्स राज्यपाल23:24 फेलिक्स राज्यपाल: यहूदिया का हाकिम, उसका नाम अनतोलियाई फेलिक्स था। के पास सुरक्षित पहुँचा दें।”"},{"book":"प्रेरितों के काम","chapter":"23","verse":"25","text":"उसने इस प्रकार की चिट्ठी भी लिखी:"},{"book":"प्रेरितों के काम","chapter":"23","verse":"26","text":"“महाप्रतापी फेलिक्स राज्यपाल को क्लौदियुस लूसियास को नमस्कार;"},{"book":"प्रेरितों के काम","chapter":"23","verse":"27","text":"इस मनुष्य को यहूदियों ने पकड़कर मार डालना चाहा, परन्तु जब मैंने जाना कि वो रोमी है, तो सैन्य-दल लेकर छुड़ा लाया।"},{"book":"प्रेरितों के काम","chapter":"23","verse":"28","text":"और मैं जानना चाहता था, कि वे उस पर किस कारण दोष लगाते हैं, इसलिए उसे उनकी महासभा में ले गया।"},{"book":"प्रेरितों के काम","chapter":"23","verse":"29","text":"तब मैंने जान लिया, कि वे अपनी व्यवस्था के विवादों के विषय में उस पर दोष लगाते हैं, परन्तु मार डाले जाने या बाँधे जाने के योग्य उसमें कोई दोष नहीं।"},{"book":"प्रेरितों के काम","chapter":"23","verse":"30","text":"और जब मुझे बताया गया, कि वे इस मनुष्य की घात में लगे हैं तो मैंने तुरन्त उसको तेरे पास भेज दिया; और मुद्दइयों को भी आज्ञा दी, कि तेरे सामने उस पर आरोप लगाए।”"},{"book":"प्रेरितों के काम","chapter":"23","verse":"31","text":"अतः जैसे सिपाहियों को आज्ञा दी गई थी, वैसे ही पौलुस को लेकर रातों-रात अन्तिपत्रिस में लाए।"},{"book":"प्रेरितों के काम","chapter":"23","verse":"32","text":"दूसरे दिन वे सवारों को उसके साथ जाने के लिये छोड़कर आप गढ़ को लौटे।"},{"book":"प्रेरितों के काम","chapter":"23","verse":"33","text":"उन्होंने कैसरिया में पहुँचकर राज्यपाल को चिट्ठी दी; और पौलुस को भी उसके सामने खड़ा किया।"},{"book":"प्रेरितों के काम","chapter":"23","verse":"34","text":"उसने पढ़कर पूछा, “यह किस प्रदेश का है?” और जब जान लिया कि किलिकिया का है;"},{"book":"प्रेरितों के काम","chapter":"23","verse":"35","text":"तो उससे कहा, “जब तेरे मुद्दई भी आएँगे, तो मैं तेरा मुकद्दमा करूँगा।” और उसने उसे हेरोदेस के किले में, पहरे में रखने की आज्ञा दी।"}]}