{"data":[{"book":"WALOMA","chapter":"4","verse":"1","text":"Tulonge choni mmbuli zija ziyapatile Ablaham, muhenga wetu mmbuli ya kiunhu?"},{"book":"WALOMA","chapter":"4","verse":"2","text":"Kamba Ablaham koneka kabule uzenzeleganye hameso ga Mulungu kubitila sang'hano zake za lukuli, avo kana kinhu cha kuigodela, ila sio haulongozi wa Mulungu."},{"book":"WALOMA","chapter":"4","verse":"3","text":"Nyandiko Zing'alile zolongaze? “Ablaham kamtogola Mulungu, na Mulungu kampeta heyo kamba munhu yalibule uzenzeleganye.”4:3 Mbuli zino zolawa mkitabu cha MWANDUSO 15:6."},{"book":"WALOMA","chapter":"4","verse":"4","text":"Munhu yosang'hanika, kitumetume chake hakiwa kamba nhunza, ila chowa kamba maliho gake."},{"book":"WALOMA","chapter":"4","verse":"5","text":"Ila wanhu wopetigwa kamba wabule uzenzeleganye, sio sama ya sang'hano zao, ila sama ya nhamanila yao ha Mulungu, ayo yowagela kumgongo wanhu wali na vilozo."},{"book":"WALOMA","chapter":"4","verse":"6","text":"Avo, vivija Daudi kozilonga motelo za munhu ayo Mulungu yampetile kamba kabule uzenzeleganye kutali na sang'hano."},{"book":"WALOMA","chapter":"4","verse":"7","text":"“Wamota waja udulu wao ugeligwe kumgongo,"},{"book":"WALOMA","chapter":"4","verse":"8","text":"Kamota munhu ija Mndewa yoleka kumpetela vilozo!”4:8 Mbuli zino zolawa mkitabu cha ZABULI 32:1-2."},{"book":"WALOMA","chapter":"4","verse":"9","text":"Motelo zino ha wanhu wengile kumbi weiyeka, ama vivija ha wanhu walekile kwingila kumbi? Tweye tulonga, “Nhamanila ya Ablaham iyo imtendile yawe bule uzenzeleganye.”"},{"book":"WALOMA","chapter":"4","verse":"10","text":"Kipigiti chaki mbuli ino imulawila Ablaham? Viyakalile yang'hali hanakwingila kumbi ama viyeshile kwingila kumbi? Imulawila kipigiti hanakwingila kumbi, na sio kipigiti viyeshile kwingila kumbi."},{"book":"WALOMA","chapter":"4","verse":"11","text":"Heyo kabokela kilaguso cha kwingila kumbi kamba utango wa kuwa bule uzenzeleganye kuyakalile nao kubitila nhamanila kipigiti viyakalile yang'hali hanakwingila kumbi. Avo heyo iyo tata wa waja wose wotogola bila kwingila kumbi, giladi wapetigwe kamba wabule uzenzeleganye."},{"book":"WALOMA","chapter":"4","verse":"12","text":"Na heyo vivija iyo tata wa awo wengile kumbi, sio awo wengile kumbi tu, ila awo vivija wotembela mkuiwinza nhamanila ija yaakalile nayo tata wetu Ablaham kipigiti viyakalile hanakwingila kumbi."},{"book":"WALOMA","chapter":"4","verse":"13","text":"Kwavija kilagano Mulungu chayailagane na Ablaham na lukolo lwake, kamba hewo wouhala ulumwengu, hakizile ha Ablaham ama ha lukolo lwake kubitila Malagizo ga Musa, ila sama ya kuwa bule uzenzeleganye kwizile kubitila nhamanila."},{"book":"WALOMA","chapter":"4","verse":"14","text":"Kwavija kamba waja wogatamanila Malagizo ga Musa wao wahazi, nhamanila izabuka na ikilagano si kinhu."},{"book":"WALOMA","chapter":"4","verse":"15","text":"Kwavija Malagizo ga Musa gago gogala lusango lwa Mulungu. Ila hanhu halibule Malagizo ga Musa, haduhu udulu wa Malagizo."},{"book":"WALOMA","chapter":"4","verse":"16","text":"Avo, kilagano chokwiza kubitila nhamanila, giladi kilavigwe bule kamba nhunza ya Mulungu mwa lukolo lose lwa Ablaham. Sio tu ha awo wogagoga Malagizo ga Musa, ila vivija ha awo wali na nhamanila kamba ya Ablaham. Kwavija heyo iyo tata wa tweye tose."},{"book":"WALOMA","chapter":"4","verse":"17","text":"Kamba viyandikigwe Mzinyandiko Zing'alile, “Nikutenda gweye uwe tata wa isi bwando.”4:17 Mbuli zino zolawa mkitabu cha MWANDUSO 17:5. Kilagano hicho kinoga haulongozi wa Mulungu yaamtamanile, ayo yowagwelela ugima wanhu wadanganhike na kuvikema vinhu vilihaduhu viwe baho."},{"book":"WALOMA","chapter":"4","verse":"18","text":"Ablaham katamanila mbuli hazidahike kutamanilwa, katogola kokwiza kugaluka tata wa isi bwando, na kawa avo, kamba viyalongeligwe, “Avo kowa na wana bwando.”4:18 Mbuli zino zolawa mkitabu cha MWANDUSO 15:5."},{"book":"WALOMA","chapter":"4","verse":"19","text":"Nhamanila yake haihungule hata haja viyalugelegeze lukuli lwake mwenyego, lukalile behi na kudanganhika kwavija kakala na milao kamba mia, na vija viyamgelegeze Sala ayo yakalile bule sambo."},{"book":"WALOMA","chapter":"4","verse":"20","text":"Haduhu kinhu chochose kimtendile yasinhe kukitogola kilagano cha Mulungu, ila kagendelela kuwa na mhiko mnhamanila yake kuno yomuyenzi Mulungu,"},{"book":"WALOMA","chapter":"4","verse":"21","text":"yotogola kamba Mulungu kodaha kugatenda gaja gayailagane."},{"book":"WALOMA","chapter":"4","verse":"22","text":"Avo, sama ya nhamanila yake, “Kapetigwa kuwa munhu yalibule uzenzeleganye.”4:22 Mbuli zino zolawa mkitabu cha MWANDUSO 15:6."},{"book":"WALOMA","chapter":"4","verse":"23","text":"Ila mbuli ilonga, “Kapetigwa,” handikiligwe heyo yeiyeka,"},{"book":"WALOMA","chapter":"4","verse":"24","text":"ila vivija sama yetu tweye, tondatupetigwe kuwa wanhu walibule uzenzeleganye, tweye tumtogole heyo yamzusile Yesu Mndewa wetu kulawa mkudanganhika."},{"book":"WALOMA","chapter":"4","verse":"25","text":"Heyo kalavigwa giladi yadanganhike sama ya vilozo vetu, na kuzuswa kulawa mkudanganhika giladi tutendigwe wanhu walibule uzenzeleganye."}]}