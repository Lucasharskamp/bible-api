{"data":[{"book":"Otkrivenje","chapter":"7","verse":"1","text":"Ugledam zatim četiri anđela kako stoje na četirima krajevima zemlje zadržavajući četiri vjetra da ne zapušu ni zemljom, ni morem, ni kojim drvetom."},{"book":"Otkrivenje","chapter":"7","verse":"2","text":"Ugledam zatim još jednog anđela kako dolazi s istoka noseći pečat živoga Boga. On glasno dovikne četvorici anđela koji su dobili vlast da naude zemlji i moru:"},{"book":"Otkrivenje","chapter":"7","verse":"3","text":"“Čekajte! Ne udite ni zemlji, ni moru, ni drveću dok ne stavimo pečat na čelo slugama našega Boga!”"},{"book":"Otkrivenje","chapter":"7","verse":"4","text":"Čuo sam koliko ih je opečaćeno: sto četrdeset četiri tisuće iz svih dvanaest izraelskih plemena:"},{"book":"Otkrivenje","chapter":"7","verse":"5","text":"iz Judina plemena dvanaest tisuća,"},{"book":"Otkrivenje","chapter":"7","verse":"6","text":"iz Ašerova plemena dvanaest tisuća,"},{"book":"Otkrivenje","chapter":"7","verse":"7","text":"iz Šimunova plemena dvanaest tisuća,"},{"book":"Otkrivenje","chapter":"7","verse":"8","text":"iz Zebulonova plemena dvanaest tisuća,"},{"book":"Otkrivenje","chapter":"7","verse":"9","text":"Ugledam zatim veliko, neizbrojivo mnoštvo iz svakoga naroda i plemena, puka i jezika, kako stoji ispred prijestolja i ispred Jaganjca u bijelim haljinama, s palmama u rukama."},{"book":"Otkrivenje","chapter":"7","verse":"10","text":"Glasno viču: “Spasenje je djelo našega Boga, koji sjedi na prijestolju, i Jaganjca!”"},{"book":"Otkrivenje","chapter":"7","verse":"11","text":"Svi anđeli koji su stajali oko prijestolja, starješina i četiriju bića padnu ničice pred prijestoljem, licem prema zemlji,"},{"book":"Otkrivenje","chapter":"7","verse":"12","text":"te se poklone Bogu govoreći:"},{"book":"Otkrivenje","chapter":"7","verse":"13","text":"Jedan od starješina me upita: “Znaš li tko su ti odjeveni u bijele haljine i odakle dolaze?”"},{"book":"Otkrivenje","chapter":"7","verse":"14","text":"“Ne znam, gospodine”, odgovorim. “Ti znaš.”"},{"book":"Otkrivenje","chapter":"7","verse":"15","text":"Zato stoje pred Božjim prijestoljem i danonoćno mu služe u hramu. Onaj koji sjedi na prijestolju živjet će s njima i zakriliti ih."},{"book":"Otkrivenje","chapter":"7","verse":"16","text":"Nikad više neće biti gladni ni žedni, neće ih više moriti sunce ni žega."},{"book":"Otkrivenje","chapter":"7","verse":"17","text":"Jer Jaganjac koji stoji ispred prijestolja bit će im Pastir. Vodit će ih na izvore vode života. Bog će otrti svaku suzu s njihovih očiju.”"}]}