{"data":[{"book":"Akaefeso","chapter":"2","verse":"1","text":"Mangwetomwe makiba nhwilangite muhuke gambu ga malemwa na mabaja ginu."},{"book":"Akaefeso","chapter":"2","verse":"2","text":"Kingobu chache matamanga kengama ndela mbaja ja nnema gongo, makannyali ntawala ju michepela juna makakala gu kunani kamaunde, jwenio ojwabatawala bandu ngoe banga nnyali Nnoongo."},{"book":"Akaefeso","chapter":"2","verse":"3","text":"Na twe tuboa takiba andi benia, ngututama ukengama tama jito mbaja ja mmele ja dunia nu ukamwa ile eipala mibele jito na malango gito. Twenga uyo tatama andi angweto, tukapaligwa kupata hukumu ja Nnoongo."},{"book":"Akaefeso","chapter":"2","verse":"4","text":"Nambu Nnoongo juna kia muno. Ngatupala kwa mapalano makolongwa,"},{"book":"Akaefeso","chapter":"2","verse":"5","text":"iganukube takiba tuwile mukihuke kwa magambu ga mabaja, ngatutenda kube tammomi pamwe na Kilisto. Gwambone nkolongwa gwa Nnoongo mangweto nkoligwe."},{"book":"Akaefeso","chapter":"2","verse":"6","text":"Mukube pamwe na Yesu Kilisto, Nnoongo ngatuyoya pamwe na jwenio, ngatubeka tutame pamwe nakwe kumbengu."},{"book":"Akaefeso","chapter":"2","verse":"7","text":"Atenda genia kupala kulaya ku ibelei yoa ipakuika gwambone gwakwe nkolongwa gukuomongwa gwenio aulaite kwito mukulondana kwito na Kilisto Yesu."},{"book":"Akaefeso","chapter":"2","verse":"8","text":"Magambu, kwa gwambone gwa Nnoongo nkomboligwe kwa ndela ja imani. Kile chenie ngiti magambu ga kachana kwinuje, nambu hupo ya Nnoongo."},{"book":"Akaefeso","chapter":"2","verse":"9","text":"Ngiti kiboke muitendwa yinuje, mundu akalokelokeje kilebe."},{"book":"Akaefeso","chapter":"2","verse":"10","text":"Nnoongo atutei andi putubile, kukulondana na Kilisto Yesu, Nnoongo ngatupangana kupala tutame ku itendwa yambone eyatupanganakia tutende."},{"book":"Akaefeso","chapter":"2","verse":"11","text":"Nkombakelange pamakiba kalakala mangweto mammi mabandu banga Akayahudi mankemigwa, mangainigwa, na Akayahudi, abikikema, abainigwe, kwa magambu ga chache chibatendanga mumibele jabe kwa maboko kulaya kutenda nga bandu ba Nnoongo."},{"book":"Akaefeso","chapter":"2","verse":"12","text":"Kalakala mangweto matamanga panga Kilisto, makiba panja ja lungolo lwa Isilaeli, makiba makamageni na makibangaje na paali papoa mu lilagano elyalagila Nnoongo. Makibanga panga lihyobalelo andi bandu bangammanya Nnoongo pannema pano."},{"book":"Akaefeso","chapter":"2","verse":"13","text":"Nambu ngoe, ku kulondana na Yesu Kilisto, mangwetu mamakibanga kutaali kalakala, mmekigwe papipi na Nnoongo pokaligwe ku ndela ja myai ja Kilisto."},{"book":"Akaefeso","chapter":"2","verse":"14","text":"Gambu Kilisto mwene atuletile tengela kwa kabeka Akayahudi na bandu banga Ayahudi kube lungolo lumwe. Ku mmele gwakwe mwene ngabomola lipamanda libalekania na kabeka kube angondwa."},{"book":"Akaefeso","chapter":"2","verse":"15","text":"Ngaboya malagilo ga Akayahudi pamwe na maboulo gakwe. Kupala kuboke bandu banga Akayahudi na Akayahudi babe kilebe chimwe mukulondana na Kilisto nu kuleta tengela."},{"book":"Akaefeso","chapter":"2","verse":"16","text":"Ku kiu chakwe, Kilisto ngaboya ungondwa gwabe, kwa nchalaba gwakwe ngaibeka pamwe ikuta ibena ku mmele gumwe na kachikachana na Nnoongo."},{"book":"Akaefeso","chapter":"2","verse":"17","text":"Kilisto ngaika ngatangacha Nhwalo Gwambone gwa tengela ku bandu boa, mangweto mabandu banga Akayahudi mammi kutaali na Nnoongo, nu uyo kwa Akayahudi abakiba papipi na Nnoongo."},{"book":"Akaefeso","chapter":"2","verse":"18","text":"Yene, kwa ndela jakwe, twenga tuboa tajendele Awawa kundela ju Uhuke jwa Chwapi ujwajo jumwe."},{"book":"Akaefeso","chapter":"2","verse":"19","text":"Kuyene mangweto makagenije kabele, kabe mabandu ba panjaje. Mangweto nga makakola kilambo pamwe na bandu ba Nnoongo uyo mabandu bu lungolo lwa Nnoongo."},{"book":"Akaefeso","chapter":"2","verse":"20","text":"Nchengigwe panani pi kijemo chikibekigwe na achandundame na akalondoli ba Nnoongo, jwombe Kilisto Yesu mwene nga libwe likolongwa likijemo."},{"book":"Akaefeso","chapter":"2","verse":"21","text":"Jwenio nga ojwalondana nyumba joa nu kujitenda jikole nu kube nyumba Chwapi ejipangigwe kwa Angwana."},{"book":"Akaefeso","chapter":"2","verse":"22","text":"Mukulondana Kilisto, mangweto pamwe na bange boa nchengigwe pamwe mmegange kitamo cha Nnoongo kwa ndela ja Uhuke jwakwe."}]}