{"data":[{"book":"Waebulania","chapter":"6","verse":"1","text":"Avo seketupange mna gamafundizo gamsongile kuifunza mbuli ya Kilisito, lakini tugendelele muubala, seketulonge kabili mbuli ya mafundizo ga kuleka mbuli hazifaya na ga kumtogola Mulungu,"},{"book":"Waebulania","chapter":"6","verse":"2","text":"mafundizo ga nzila nyingi za ubatizo na kuwekila wanhu makono, mbuli ya kuzilibuka kwa wafile na nhaguso ilibule uhelelo."},{"book":"Waebulania","chapter":"6","verse":"3","text":"Avo Mulungu yahalonda, togendelela kumwande."},{"book":"Waebulania","chapter":"6","verse":"4","text":"Havidahika kuwatenda waleke nzambi zao kabili wanhu waja wagubuliligwe aho haichanduso ukweli wa Mulungu na walanza nhunza ya kuulanga na hewo na wayao wambokela Loho Yang'alile,"},{"book":"Waebulania","chapter":"6","verse":"5","text":"na wajuwa kunoga kwa usenga wa Mulungu na nguvu za kipindi chonda kize."},{"book":"Waebulania","chapter":"6","verse":"6","text":"Kwavija kamba vija wamuwamba mumsalaba kabili Mwana wa Mulungu na kumuliga mgameso ga wanhu, kwa mbuli ayo wailumiza wenyego."},{"book":"Waebulania","chapter":"6","verse":"7","text":"Mulungu koutendela ganogile mgunda ufonzile mazi ga mvula ikalile youtowela baho kwa baho na kukuza minoga yonda imfaye mulimaji."},{"book":"Waebulania","chapter":"6","verse":"8","text":"Lakini kamba wokota mibiki ya miba na sani, haifaya kinhu bule, avo wokuwa mna dizumozumo da kuduiligwa na Mulungu na ako kuuhelelo wosomigwa moto."},{"book":"Waebulania","chapter":"6","verse":"9","text":"Ndugu zetu, hata kamba tolonga vino, tweye towajuwa goya, mweye mwa mnzila inogile ng'hani, nzila iwalongoza muukombozi."},{"book":"Waebulania","chapter":"6","verse":"10","text":"Siku zose Mulungu kotagusa goya. Honda yaisemwe sang'hano muitendile na unogelwa umulaguse kumwake kwa kuwataza wanhu zake na mbaka sambi mogendelela kuwataza."},{"book":"Waebulania","chapter":"6","verse":"11","text":"Tweye tolonda kila munhu kumwenu yawambe vivo mbaka kuuhelelo, muladi gaja gamutamanila galawilile."},{"book":"Waebulania","chapter":"6","verse":"12","text":"Hatulonda mweye muwe wanyeke, lakini muigale na wanhu waja wotogola na kufunga umoyo na avo kubokela kija kiyalongile Mulungu kowagwaa."},{"book":"Waebulania","chapter":"6","verse":"13","text":"Mulungu viyailagane na Abulahamu, kagangamiza, kaiduila kwa twaga jake mwenyego, kwavija kuduhu yeli mkulu kubanza heyo."},{"book":"Waebulania","chapter":"6","verse":"14","text":"Kalonga, “Nokutendela ganogile na kukugwaa wanhu bwando mulukolo.”"},{"book":"Waebulania","chapter":"6","verse":"15","text":"Abulahamu kafunga umoyo kubetela na avo kabokela kija kiyalongile Mulungu."},{"book":"Waebulania","chapter":"6","verse":"16","text":"Wanhu wahaiduila, wotambula twaga da munhu yeli mkulu kubanza wao na kuiduila kolagusa ukweli wa kija kilongigwe na komambukiza kuibamila."},{"book":"Waebulania","chapter":"6","verse":"17","text":"Avo kwa wanhu waja walondeke kubokela kiyalongile, Mulungu kalonda kulagusa kuwa hagalusa bule kija kiyalongile, avo kengeza kwa kuiduila kwa kija kiyalongile."},{"book":"Waebulania","chapter":"6","verse":"18","text":"Avo kuna vinhu vibili, kulonga na kuiduila, havigaluka bule na mbuli azo Mulungu hadaha kulonga uvizi. Avo tweye tukimbilile kukala goya kwa Mulungu togeligwa moyo tugangamale kudigoga tamanilo dikigwe haulongozi wetu."},{"book":"Waebulania","chapter":"6","verse":"19","text":"Tunajo tamanilo dino kamba nanga ya ugima wetu. Tamanilo dijo digangamala na dotamaniligwa na dotulongoza mbaka kukisogo cha panziya na kwingila hanhu hong'ala ng'hani."},{"book":"Waebulania","chapter":"6","verse":"20","text":"Yesu katulongolela kwingila mumo mbuli ya tweye na kawa mulava nhosa mkulu yeliduhu uhelelo, kamba ulava nhosa wa Melikizedeki."}]}