{"data":[{"book":"योहन","chapter":"9","verse":"1","text":"वहां से जाते हुए मार्ग में मसीह येशु को जन्म से अंधा एक व्यक्ति मिला,"},{"book":"योहन","chapter":"9","verse":"2","text":"जिसे देख उनके शिष्यों ने उनसे पूछा, “रब्बी, किसके पाप के कारण यह व्यक्ति अंधा जन्मा—इसके या इसके माता-पिता के?”"},{"book":"योहन","chapter":"9","verse":"3","text":"मसीह येशु ने उत्तर दिया, “न इसके और न ही इसके माता-पिता के पाप, के कारण परंतु इसलिये कि इसमें परमेश्वर का काम प्रकट हो."},{"book":"योहन","chapter":"9","verse":"4","text":"अवश्य है कि मेरे भेजनेवाले का काम हम दिन रहते ही कर लें. रात आ रही है, जब कोई व्यक्ति काम नहीं कर पाएगा."},{"book":"योहन","chapter":"9","verse":"5","text":"जब तक मैं संसार में हूं, मैं ही हूं संसार की ज्योति.”"},{"book":"योहन","chapter":"9","verse":"6","text":"यह कहने के बाद उन्होंने भूमि पर थूका, थूक से मिट्टी का लेप बनाया और उससे अंधे व्यक्ति की आंखों पर लेप किया"},{"book":"योहन","chapter":"9","verse":"7","text":"और उससे कहा, “जाओ, सीलोअम के कुंड में धो लो.” सीलोअम का अर्थ है भेजा हुआ. इसलिये उसने जाकर धोया और देखता हुआ लौटा."},{"book":"योहन","chapter":"9","verse":"8","text":"तब उसके पड़ोसी और वे, जिन्होंने उसे इसके पूर्व भिक्षा मांगते हुए देखा था, आपस में कहने लगे, “क्या यह वही नहीं, जो बैठा हुआ भीख मांगा करता था?”"},{"book":"योहन","chapter":"9","verse":"9","text":"कुछ ने पुष्टि की कि यह वही है. कुछ ने कहा."},{"book":"योहन","chapter":"9","verse":"10","text":"इसलिये उन्होंने उससे पूछा, “तुम्हें दृष्टि प्राप्‍त कैसे हुई?”"},{"book":"योहन","chapter":"9","verse":"11","text":"उसने उत्तर दिया, “येशु नामक एक व्यक्ति ने मिट्टी का लेप बनाया और उससे मेरी आंखों पर लेप कर मुझे आज्ञा दी, ‘जाओ, सीलोअम के कुंड में धो लो.’ मैंने जाकर धोया और मैं देखने लगा.”"},{"book":"योहन","chapter":"9","verse":"12","text":"उन्होंने उससे पूछा, “अब कहां है वह व्यक्ति?”"},{"book":"योहन","chapter":"9","verse":"13","text":"तब वे उस व्यक्ति को जो पहले अंधा था, फ़रीसियों के पास ले गए."},{"book":"योहन","chapter":"9","verse":"14","text":"जिस दिन मसीह येशु ने उसे आंख की रोशनी देने की प्रक्रिया में मिट्टी का लेप बनाया था, वह शब्बाथ था."},{"book":"योहन","chapter":"9","verse":"15","text":"फ़रीसियों ने उस व्यक्ति से पूछताछ की कि उसने दृष्टि प्राप्‍त कैसे की? उसने उन्हें उत्तर दिया, “उन्होंने मेरी आंखों पर मिट्टी का लेप लगाया, मैंने उन्हें धोया और अब मैं देख सकता हूं.”"},{"book":"योहन","chapter":"9","verse":"16","text":"इस पर कुछ फ़रीसी कहने लगे, “वह व्यक्ति परमेश्वर की ओर से नहीं है, क्योंकि वह शब्बाथ के विधान का पालन नहीं करता.”"},{"book":"योहन","chapter":"9","verse":"17","text":"अतः उन्होंने जो पहले अंधा था उस व्यक्ति से दोबारा पूछा, “जिस व्यक्ति ने तुम्हें आंखों की रोशनी दी है, उसके विषय में तुम्हारा क्या मत है?”"},{"book":"योहन","chapter":"9","verse":"18","text":"यहूदी अगुएं यह विश्वास ही नहीं कर पा रहे थे कि वह, जो पहले अंधा था, अब देख सकता है. इसलिये उन्होंने उसके माता-पिता को बुलवाया"},{"book":"योहन","chapter":"9","verse":"19","text":"और उनसे पूछा, “क्या यह तुम्हारा पुत्र है, जिसके विषय में तुम कहते हो कि वह जन्म से अंधा था? अब यह कैसे देखने लगा?”"},{"book":"योहन","chapter":"9","verse":"20","text":"उसके माता-पिता ने उत्तर दिया, “हां, यह तो हम जानते हैं कि यह हमारा पुत्र है और यह भी कि यह अंधा ही जन्मा था;"},{"book":"योहन","chapter":"9","verse":"21","text":"किंतु हम यह नहीं जानते कि यह कैसे देखने लगा या किसने उसे आंखों की रोशनी दी है. वह बालक नहीं है, आप उसी से पूछ लीजिए. वह अपने विषय में स्वयं ही बताएगा.”"},{"book":"योहन","chapter":"9","verse":"22","text":"उसके माता-पिता ने यहूदी अगुओं के भय से ऐसा कहा था क्योंकि यहूदी अगुए पहले ही एक मत हो चुके थे कि यदि किसी भी व्यक्ति ने मसीह येशु को मसीह के रूप में मान्यता दी तो उसे यहूदी सभागृह से बाहर कर दिया जाएगा."},{"book":"योहन","chapter":"9","verse":"23","text":"इसलिये उसके माता-पिता ने कहा था, “वह बालक नहीं है, आप उसी से पूछ लीजिए.”"},{"book":"योहन","chapter":"9","verse":"24","text":"इसलिये फ़रीसियों ने जो पहले अंधा था उसको दोबारा बुलाया और कहा, “परमेश्वर की महिमा करो. हम यह जानते हैं कि वह व्यक्ति पापी है.”"},{"book":"योहन","chapter":"9","verse":"25","text":"उसने उत्तर दिया, “वह पापी है या नहीं, यह तो मैं नहीं जानता; हां, इतना मैं अवश्य जानता हूं कि मैं अंधा था और अब देखता हूं.”"},{"book":"योहन","chapter":"9","verse":"26","text":"इस पर उन्होंने उससे दोबारा प्रश्न किया, “उस व्यक्ति ने ऐसा क्या किया कि तुम्हें आंखों की रोशनी मिल गई?”"},{"book":"योहन","chapter":"9","verse":"27","text":"उसने उत्तर दिया, “मैं पहले ही बता चुका हूं परंतु आप लोगों ने सुना नहीं. आप लोग बार-बार क्यों सुनना चाहते हैं? क्या आप लोग भी उनके चेले बनना चाहते हैं?”"},{"book":"योहन","chapter":"9","verse":"28","text":"इस पर उन्होंने उसकी उल्लाहना करते हुए उससे कहा, “तू ही है उसका चेला! हम तो मोशेह के चेले हैं."},{"book":"योहन","chapter":"9","verse":"29","text":"हम जानते हैं कि परमेश्वर ने मोशेह से बातें की थी. जहां तक इस व्यक्ति का प्रश्न है, हम नहीं जानते कि वह कहां से आया है.”"},{"book":"योहन","chapter":"9","verse":"30","text":"उसने उनसे कहा, “तब तो यह बड़े आश्चर्य का विषय है! आपको यह भी मालूम नहीं कि वह कहां से हैं जबकि उन्होंने मुझे आंखों की रोशनी दी है!"},{"book":"योहन","chapter":"9","verse":"31","text":"हम सभी जानते हैं कि परमेश्वर पापियों की नहीं सुनते—वह उसकी सुनते हैं, जो परमेश्वर के भक्त है तथा उनकी इच्छा पूरी करते है."},{"book":"योहन","chapter":"9","verse":"32","text":"आदिकाल से कभी ऐसा सुनने में नहीं आया कि किसी ने जन्म के अंधे को आंखों की रोशनी दी हो."},{"book":"योहन","chapter":"9","verse":"33","text":"यदि वह परमेश्वर की ओर से न होते तो वह कुछ भी नहीं कर सकते थे.”"},{"book":"योहन","chapter":"9","verse":"34","text":"यह सुन उन्होंने उस व्यक्ति से कहा, “तू! तू तो पूरी तरह से पाप में जन्मा है और हमें सिखाता है!” यह कहते हुए उन्होंने उसे यहूदी सभागृह से बाहर निकाल दिया."},{"book":"योहन","chapter":"9","verse":"35","text":"जब मसीह येशु ने यह सुना कि यहूदियों ने उस व्यक्ति को सभागृह से बाहर निकाल दिया है तो उससे मिलने पर उन्होंने प्रश्न किया, “क्या तुम मनुष्य के पुत्र में विश्वास करते हो?”"},{"book":"योहन","chapter":"9","verse":"36","text":"उसने पूछा, “प्रभु, वह कौन हैं कि मैं उनमें विश्वास करूं?”"},{"book":"योहन","chapter":"9","verse":"37","text":"मसीह येशु ने उससे कहा, “उसे तुमने देखा है और जो तुमसे बातें कर रहा है, वह वही है.”"},{"book":"योहन","chapter":"9","verse":"38","text":"उसने उत्तर दिया, “मैं विश्वास करता हूं, प्रभु!” और उसने दंडवत करते हुए उनकी वंदना की."},{"book":"योहन","chapter":"9","verse":"39","text":"तब मसीह येशु ने कहा, “मैं इस संसार में न्याय के लिए ही आया हूं कि जो नहीं देखते, वे देखें और जो देखते हैं, वे अंधे हो जाएं.”"},{"book":"योहन","chapter":"9","verse":"40","text":"वहां खड़े कुछ फ़रीसियों ने इन शब्दों को सुनकर कहा, “तो क्या हम भी अंधे हैं?”"},{"book":"योहन","chapter":"9","verse":"41","text":"मसीह येशु ने उनसे कहा, “यदि तुम अंधे होते तो तुम दोषी न होते किंतु इसलिये कि तुम कहते हो, ‘हम देखते हैं,’ तुम्हारा दोष बना रहता है."}]}