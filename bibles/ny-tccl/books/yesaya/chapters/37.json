{"data":[{"book":"Yesaya","chapter":"37","verse":"1","text":"Mfumu Hezekiya atamva zimenezi, anangʼamba zovala zake navala chiguduli ndipo analowa mʼNyumba ya Yehova."},{"book":"Yesaya","chapter":"37","verse":"2","text":"Iye anatuma Eliyakimu woyangʼanira nyumba ya mfumu, Sebina mlembi wa bwalo, ndi ansembe akuluakulu, onse atavala ziguduli, kwa mneneri Yesaya mwana wa Amozi."},{"book":"Yesaya","chapter":"37","verse":"3","text":"Iwo anamuwuza kuti, “Hezekiya akunena kuti, ‘Lero ndi tsiku lamavuto, lachilango ndi lamanyazi. Ife lero tili ngati mayi woyembekezera amene pofika nthawi yoti achire akupezeka kuti alibe mphamvu zoberekera.’"},{"book":"Yesaya","chapter":"37","verse":"4","text":"Mwina Yehova Mulungu wanu adzamva mawu onse a kazembe amene mbuye wake, mfumu ya ku Asiriya anamutuma kudzanyoza Mulungu wamoyo, ndipo Mulunguyo adzamulanga chifukwa cha mawu amene Yehova Mulungu wanu wamva. Choncho pemphererani anthu otsala amene akanali ndi moyo.”"},{"book":"Yesaya","chapter":"37","verse":"5","text":"Akuluakulu a mfumu Hezekiya atafika kwa Yesaya,"},{"book":"Yesaya","chapter":"37","verse":"6","text":"Yesaya anawawuza kuti, “Kawuzeni mbuye wanu kuti ‘Yehova akunena kuti: Usachite mantha ndi zimene wamva, mawu amene nthumwi za mfumu ya ku Asiriya zandinyoza nawo Ine."},{"book":"Yesaya","chapter":"37","verse":"7","text":"Tamverani! Ine ndidzayika mwa mfumuyo mzimu wina kotero kuti akadzamva mphekesera ya nkhondo, adzabwerera ku dziko lake, ndipo Ine ndidzachititsa kuti aphedwe ndi lupanga kwawo komweko.’ ”"},{"book":"Yesaya","chapter":"37","verse":"8","text":"Kazembe wa ankhondo uja atamva kuti mfumu ya ku Asiriya yachoka ku Lakisi, iye anabwerera mʼmbuyo ndipo anakapeza mfumu ikuchita nkhondo ndi mzinda wa Libina."},{"book":"Yesaya","chapter":"37","verse":"9","text":"Nthawi imeneyi Senakeribu analandira uthenga wakuti Tirihaka, mfumu ya ku Kusi akubwera kudzachita naye nkhondo. Atamva zimenezi, anatumiza amithenga kwa Hezekiya ndi mawu awa:"},{"book":"Yesaya","chapter":"37","verse":"10","text":"“Kawuzeni Hezekiya mfumu ya ku Yuda kuti: Usalole kuti Mulungu amene ukumudalira akupusitse ponena kuti, ‘Yerusalemu sadzaperekedwa mʼmanja mwa mfumu ya ku Asiriya.’"},{"book":"Yesaya","chapter":"37","verse":"11","text":"Ndithudi iwe unamva zimene mafumu a ku Asiriya akhala akuchitira mayiko onse. Iwo anawawononga kotheratu. Tsono iwe ndiye ndi kupulumuka?"},{"book":"Yesaya","chapter":"37","verse":"12","text":"Makolo anga anawononga mizinda ya Gozani, Harani, Rezefi ndi anthu a ku Edeni amene ankakhala ku Telasara. Kodi milungu inayi ija anawapulumutsa anthu a mizindayi?"},{"book":"Yesaya","chapter":"37","verse":"13","text":"Kodi mafumu a ku Hamati, Aripadi, Safaravaimu, Hena ndi Iva ali kuti?”"},{"book":"Yesaya","chapter":"37","verse":"14","text":"Hezekiya analandira kalata kwa amithenga nayiwerenga pomwepo. Hezekiya anapita ku Nyumba ya Yehova ndipo anayika kalatayo pamaso pa Yehova."},{"book":"Yesaya","chapter":"37","verse":"15","text":"Ndipo Hezekiya anapemphera kwa Yehova:"},{"book":"Yesaya","chapter":"37","verse":"16","text":"“Inu Yehova Wamphamvuzonse, Mulungu wa Israeli, amene mumakhala pa mpando wanu waufumu pakati pa akerubi, Inu nokha ndiye Mulungu wolamulira maufumu onse a dziko lapansi. Munalenga kumwamba ndi dziko lapansi."},{"book":"Yesaya","chapter":"37","verse":"17","text":"Inu Yehova tcherani khutu ndipo mumve. Inu Yehova, tsekulani maso anu ndipo muone. Imvani mawu onse amene Senakeribu watumiza, kunyoza Mulungu wamoyo."},{"book":"Yesaya","chapter":"37","verse":"18","text":"“Yehova, nʼzoonadi kuti mafumu a Asiriya anawononga mitundu yonse ya anthu ndi mayiko awo."},{"book":"Yesaya","chapter":"37","verse":"19","text":"Iwo anaponyera pa moto milungu yawo ndi kuyiwononga pakuti sinali milungu koma mafano a mitengo ndi miyala, yopangidwa ndi manja a anthu."},{"book":"Yesaya","chapter":"37","verse":"20","text":"Tsono Inu Yehova Mulungu wathu, tipulumutseni mʼdzanja lake kuti maufumu onse a dziko lapansi adziwe kuti Inu nokha, Inu Yehova, ndiye Mulungu.”"},{"book":"Yesaya","chapter":"37","verse":"21","text":"Tsono Yesaya mwana wa Amozi anatumiza uthenga wochokera kwa Yehova kwa Hezekiya poyankha pemphero lake lokhudza Senakeribu mfumu ya ku Asiriya."},{"book":"Yesaya","chapter":"37","verse":"22","text":"Mawu amene Yehova wayankhula motsutsana naye ndi awa:"},{"book":"Yesaya","chapter":"37","verse":"23","text":"Kodi iwe wanyoza ndi kulalatira ndani?"},{"book":"Yesaya","chapter":"37","verse":"24","text":"Kudzera mwa amithenga ako"},{"book":"Yesaya","chapter":"37","verse":"25","text":"Ndakumba zitsime ku mayiko achilendo"},{"book":"Yesaya","chapter":"37","verse":"26","text":"“Kodi sunamvepo"},{"book":"Yesaya","chapter":"37","verse":"27","text":"Anthu amene ankakhala kumeneko analibenso mphamvu,"},{"book":"Yesaya","chapter":"37","verse":"28","text":"“Koma Ine ndimadziwa zonse za iwe;"},{"book":"Yesaya","chapter":"37","verse":"29","text":"Chifukwa umandikwiyira Ine"},{"book":"Yesaya","chapter":"37","verse":"30","text":"“Iwe Hezekiya, chizindikiro chako cha zimene zidzachitike ndi ichi:"},{"book":"Yesaya","chapter":"37","verse":"31","text":"Anthu a nyumba ya Yuda amene adzatsalire"},{"book":"Yesaya","chapter":"37","verse":"32","text":"Pakuti ku Yerusalemu kudzachokera anthu otsala,"},{"book":"Yesaya","chapter":"37","verse":"33","text":"“Choncho Yehova akunena izi za mfumu ya ku Asiriya:"},{"book":"Yesaya","chapter":"37","verse":"34","text":"Adzabwerera potsata njira yomwe anadzera pobwera;"},{"book":"Yesaya","chapter":"37","verse":"35","text":"“Ine ndidzawuteteza ndi kuwupulumutsa mzindawu,"},{"book":"Yesaya","chapter":"37","verse":"36","text":"Tsopano mngelo wa Yehova anapita ku misasa ya nkhondo ya ku Asiriya ndikukapha asilikali 185,000. Podzuka mmawa mwake anthu anangoona mitembo ponseponse!"},{"book":"Yesaya","chapter":"37","verse":"37","text":"Choncho Senakeribu mfumu ya ku Asiriya anasasula misasa nʼkuchoka kubwerera kukakhala ku Ninive."},{"book":"Yesaya","chapter":"37","verse":"38","text":"Tsiku lina, pamene ankapembedza mʼnyumba ya mulungu wake, Nisiroki, ana ake awiri, Adirameleki ndi Sarezeri anamupha ndi lupanga, ndipo anathawira mʼdziko la Ararati. Ndipo mwana wake Esrahadoni analowa ufumu mʼmalo mwake."}]}