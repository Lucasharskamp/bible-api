{"data":[{"book":"iphiṣiṇaḥ","chapter":"3","verse":"1","text":"atō hētō rbhinnajātīyānāṁ yuṣmākaṁ nimittaṁ yīśukhrīṣṭasya bandī yaḥ sō'haṁ paulō bravīmi|"},{"book":"iphiṣiṇaḥ","chapter":"3","verse":"2","text":"yuṣmadartham īśvarēṇa mahyaṁ dattasya varasya niyamaḥ kīdr̥śastad yuṣmābhiraśrāvīti manyē|"},{"book":"iphiṣiṇaḥ","chapter":"3","verse":"3","text":"arthataḥ pūrvvaṁ mayā saṁkṣēpēṇa yathā likhitaṁ tathāhaṁ prakāśitavākyēnēśvarasya nigūḍhaṁ bhāvaṁ jñāpitō'bhavaṁ|"},{"book":"iphiṣiṇaḥ","chapter":"3","verse":"4","text":"atō yuṣmābhistat paṭhitvā khrīṣṭamadhi tasminnigūḍhē bhāvē mama jñānaṁ kīdr̥śaṁ tad bhōtsyatē|"},{"book":"iphiṣiṇaḥ","chapter":"3","verse":"5","text":"pūrvvayugēṣu mānavasantānāstaṁ jñāpitā nāsan kintvadhunā sa bhāvastasya pavitrān prēritān bhaviṣyadvādinaśca pratyātmanā prakāśitō'bhavat;"},{"book":"iphiṣiṇaḥ","chapter":"3","verse":"6","text":"arthata īśvarasya śaktēḥ prakāśāt tasyānugrahēṇa yō varō mahyam adāyi tēnāhaṁ yasya susaṁvādasya paricārakō'bhavaṁ,"},{"book":"iphiṣiṇaḥ","chapter":"3","verse":"7","text":"tadvārā khrīṣṭēna bhinnajātīyā anyaiḥ sārddham ēkādhikārā ēkaśarīrā ēkasyāḥ pratijñāyā aṁśinaśca bhaviṣyantīti|"},{"book":"iphiṣiṇaḥ","chapter":"3","verse":"8","text":"sarvvēṣāṁ pavitralōkānāṁ kṣudratamāya mahyaṁ varō'yam adāyi yad bhinnajātīyānāṁ madhyē bōdhāgayasya guṇanidhēḥ khrīṣṭasya maṅgalavārttāṁ pracārayāmi,"},{"book":"iphiṣiṇaḥ","chapter":"3","verse":"9","text":"kālāvasthātaḥ pūrvvasmācca yō nigūḍhabhāva īśvarē gupta āsīt tadīyaniyamaṁ sarvvān jñāpayāmi|"},{"book":"iphiṣiṇaḥ","chapter":"3","verse":"10","text":"yata īśvarasya nānārūpaṁ jñānaṁ yat sāmprataṁ samityā svargē prādhānyaparākramayuktānāṁ dūtānāṁ nikaṭē prakāśyatē tadarthaṁ sa yīśunā khrīṣṭēna sarvvāṇi sr̥ṣṭavān|"},{"book":"iphiṣiṇaḥ","chapter":"3","verse":"11","text":"yatō vayaṁ yasmin viśvasya dr̥ḍhabhaktyā nirbhayatām īśvarasya samāgamē sāmarthyañca"},{"book":"iphiṣiṇaḥ","chapter":"3","verse":"12","text":"prāptavantastamasmākaṁ prabhuṁ yīśuṁ khrīṣṭamadhi sa kālāvasthāyāḥ pūrvvaṁ taṁ manōrathaṁ kr̥tavān|"},{"book":"iphiṣiṇaḥ","chapter":"3","verse":"13","text":"atō'haṁ yuṣmannimittaṁ duḥkhabhōgēna klāntiṁ yanna gacchāmīti prārthayē yatastadēva yuṣmākaṁ gauravaṁ|"},{"book":"iphiṣiṇaḥ","chapter":"3","verse":"14","text":"atō hētōḥ svargapr̥thivyōḥ sthitaḥ kr̥tsnō vaṁśō yasya nāmnā vikhyātastam"},{"book":"iphiṣiṇaḥ","chapter":"3","verse":"15","text":"asmatprabhō ryīśukhrīṣṭasya pitaramuddiśyāhaṁ jānunī pātayitvā tasya prabhāvanidhitō varamimaṁ prārthayē|"},{"book":"iphiṣiṇaḥ","chapter":"3","verse":"16","text":"tasyātmanā yuṣmākam āntarikapuruṣasya śaktē rvr̥ddhiḥ kriyatāṁ|"},{"book":"iphiṣiṇaḥ","chapter":"3","verse":"17","text":"khrīṣṭastu viśvāsēna yuṣmākaṁ hr̥dayēṣu nivasatu| prēmaṇi yuṣmākaṁ baddhamūlatvaṁ susthiratvañca bhavatu|"},{"book":"iphiṣiṇaḥ","chapter":"3","verse":"18","text":"itthaṁ prasthatāyā dīrghatāyā gabhīratāyā uccatāyāśca bōdhāya sarvvaiḥ pavitralōkaiḥ prāpyaṁ sāmarthyaṁ yuṣmābhi rlabhyatāṁ,"},{"book":"iphiṣiṇaḥ","chapter":"3","verse":"19","text":"jñānātiriktaṁ khrīṣṭasya prēma jñāyatām īśvarasya sampūrṇavr̥ddhiparyyantaṁ yuṣmākaṁ vr̥ddhi rbhavatu ca|"},{"book":"iphiṣiṇaḥ","chapter":"3","verse":"20","text":"asmākam antarē yā śaktiḥ prakāśatē tayā sarvvātiriktaṁ karmma kurvvan asmākaṁ prārthanāṁ kalpanāñcātikramituṁ yaḥ śaknōti"},{"book":"iphiṣiṇaḥ","chapter":"3","verse":"21","text":"khrīṣṭayīśunā samitē rmadhyē sarvvēṣu yugēṣu tasya dhanyavādō bhavatu| iti|"}]}