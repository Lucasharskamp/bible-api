{"data":[{"book":"मत्ती","chapter":"20","verse":"1","text":"“स्वर्ग को राज्य कोयी घर को मालिक को जसो हय, जो सबेरे निकल्यो कि अपनी अंगूर की बाड़ी म मजूरों ख काम म लगाये।"},{"book":"मत्ती","chapter":"20","verse":"2","text":"ओन हर एक मजूरों सी एक २०:२ रोमन सरकार को एक दीनार को मतलब हय एक दिन कि मजूरी दीनार रोज पर ठहरायो अऊर उन्ख अपनी अंगूर की बाड़ी म काम पर भेज्यो।"},{"book":"मत्ती","chapter":"20","verse":"3","text":"तब नव बजे निकल क ओन दूसरों कुछ लोगों ख बजार म बेकार खड़ो देख्यो,"},{"book":"मत्ती","chapter":"20","verse":"4","text":"अऊर ओन कह्यो, ‘तुम भी अंगूर की बाड़ी म जावो, अऊर जो कुछ ठीक हय, तुम्ख देऊं।’"},{"book":"मत्ती","chapter":"20","verse":"5","text":"येकोलायी हि भी गयो, तब ओन दूसरों बार बारा बजे अऊर तीन बजे निकल क वसोच करयो।"},{"book":"मत्ती","chapter":"20","verse":"6","text":"दिन डुबन को पहिले ओन पाच बजे फिर निकल क दूसरों ख खड़ो पायो, अऊर ओन कह्यो, ‘तुम कहाली इत दिन भर बेकार म खड़ो रह्यो?’"},{"book":"मत्ती","chapter":"20","verse":"7","text":"उन्न ओको सी कह्यो, ‘कोयी न हम्ख मजूरी पर नहीं लगायो।’ ओन ओको सी कह्यो, ‘तुम भी अंगूर की बाड़ी म जावो।’”"},{"book":"मत्ती","chapter":"20","verse":"8","text":"“शाम ख अंगूर की बाड़ी को मालिक न अपनो मुनीम सी कह्यो, ‘मजूरों ख बुलाय क पिछलो सी ले क पहिलो तक उन्ख मजूरी दे।’"},{"book":"मत्ती","chapter":"20","verse":"9","text":"पाच बजे जो मजूर ख लगायो गयो होतो, त उन्ख भी एक एक दीनार मिल्यो।"},{"book":"मत्ती","chapter":"20","verse":"10","text":"जो पहिले आयो उन्न यो समझ्यो कि हम्ख जादा मिलेंन, पर उन्ख भी एक एक दीनारच मिल्यो।"},{"book":"मत्ती","chapter":"20","verse":"11","text":"जब मिल्यो त हि घर मालिक पर कुड़कुड़ाय क कहन लग्यो,"},{"book":"मत्ती","chapter":"20","verse":"12","text":"‘इन पिछलो न एकच घंटा काम करयो, अऊर तय न उन्ख हमरो बराबर कर दियो, जिन्न दिन भर काम करयो अऊर तपन झेली?’”"},{"book":"मत्ती","chapter":"20","verse":"13","text":"ओन उन्म सी एक ख उत्तर दियो, “हे संगी, मय तोरो सी कुछ अन्याय नहीं करू। का तय नच मोरो सी एक दीनार मजूरी नहीं ठहरायो होतो?"},{"book":"मत्ती","chapter":"20","verse":"14","text":"जो तोरो हय, ओख ले अऊर चली जा; मोरी इच्छा यो हय कि जितनो तोख देऊं उतनोच यो पिछलो वालो ख भी देऊं।"},{"book":"मत्ती","chapter":"20","verse":"15","text":"का यो उचित नहाय कि जो मोरो हय ओको म सी जो चाहऊ ऊ करूं? का मोरो अच्छो होन को वजह तय बुरी नजर सी देखय हय?”"},{"book":"मत्ती","chapter":"20","verse":"16","text":"२०:१६ मत्ती १९:३०; मरकुस १०:३१; लूका १३:३०योच तरह सी “जो पीछू हंय, हि आगु होयेंन; अऊर जो आगु हंय हि पीछू होयेंन।”"},{"book":"मत्ती","chapter":"20","verse":"17","text":"यीशु यरूशलेम ख जातो हुयो बारयी चेलावों ख एकान्त म लिजायो, अऊर रस्ता म उन्को सी कहन लग्यो,"},{"book":"मत्ती","chapter":"20","verse":"18","text":"“देखो, हम यरूशलेम ख जाय रह्यो हंय; अऊर आदमी को बेटा मुख्य याजकों अऊर धर्मशास्त्रियों को हाथ म पकड़ायो जायेंन, अऊर हि ओख सजा को लायक ठहरायेंन।"},{"book":"मत्ती","chapter":"20","verse":"19","text":"अऊर ओख गैरयहूदियों को हाथ सौंपेंन कि हि ओख ठट्ठा करे, अऊर कोड़ा मारे, अऊर क्रूस पर चढ़ाये, अऊर ऊ तीसरो दिन जीन्दो करयो जायेंन।”"},{"book":"मत्ती","chapter":"20","verse":"20","text":"तब जब्दी को बेटा की माय न, अपनो बेटा को संग यीशु को जवर आय क नमस्कार करयो, अऊर ओको सी कुछ मांगन लगी।"},{"book":"मत्ती","chapter":"20","verse":"21","text":"यीशु न ओको सी कह्यो, “तय का चाहवय हय?”"},{"book":"मत्ती","chapter":"20","verse":"22","text":"यीशु न उत्तर दियो, “तुम नहीं जानय कि का मांगय हय। जो कटोरा मय पीवन पर हय, का तुम पी सकय हय?”"},{"book":"मत्ती","chapter":"20","verse":"23","text":"यीशु न ओको सी कह्यो, “तुम मोरो कटोरा त पीवो, पर अपनो दायो अऊर बायो कोयी ख बैठानो मोरो काम नहाय, पर जेको लायी मोरो बाप को तरफ सी तैयार करयो गयो, उन्कोच लायी हय।”"},{"book":"मत्ती","chapter":"20","verse":"24","text":"यो सुन्क दसो चेलावों उन दोयी भाऊवों पर गुस्सा भयो।"},{"book":"मत्ती","chapter":"20","verse":"25","text":"२०:२५ लूका २२:२५,२६यीशु न उन्ख जवर बुलाय क कह्यो, “तुम जानय हय कि गैरयहूदियों को अधिकारी उन पर प्रभुता करय हंय; अऊर जो बड़ो हंय, हि उन पर अधिकार जतावय हंय।"},{"book":"मत्ती","chapter":"20","verse":"26","text":"२०:२६ मत्ती २३:११; मरकुस ९:३५; लूका २२:२६पर तुम म असो नहीं होयेंन; पर जो कोयी तुम म बड़ो होनो चाहवय, ऊ तुम्हरो सेवक बने;"},{"book":"मत्ती","chapter":"20","verse":"27","text":"अऊर जो तुम म मुख्य होनो चाहवय, ऊ तुम्हरो सेवक बने;"},{"book":"मत्ती","chapter":"20","verse":"28","text":"जसो कि आदमी को बेटा; ऊ येकोलायी नहीं आयो कि ओकी सेवा टहल करी जाये, पर येकोलायी आयो कि खुद सेवा टहल करे, अऊर बहुत सो की छुड़ौती लायी अपनो जीव दे।”"},{"book":"मत्ती","chapter":"20","verse":"29","text":"जब हि यरीहो नगर सी निकल रह्यो होतो, त एक बड़ी भीड़ यीशु को पीछू भय गयी।"},{"book":"मत्ती","chapter":"20","verse":"30","text":"अऊर दोय अन्धा, जो सड़क को किनार पर बैठ्यो होतो, यो सुन्क कि यीशु जाय रह्यो हय, पुकार क कहन लग्यो, “हे प्रभु, दाऊद की सन्तान, हमरो पर दया कर।”"},{"book":"मत्ती","chapter":"20","verse":"31","text":"लोगों न उन्ख डाट्यो कि चुप रहे; पर हि अऊर भी चिल्लाय क बोल्यो, “हे प्रभु, दाऊद की सन्तान, हमरो पर दया कर।”"},{"book":"मत्ती","chapter":"20","verse":"32","text":"तब यीशु न खड़ो होय क, उन्ख बुलायो अऊर कह्यो, “तुम का चाहवय हय कि मय तुम्हरो लायी करूं?”"},{"book":"मत्ती","chapter":"20","verse":"33","text":"उन्न ओको सी कह्यो, “हे प्रभु, यो कि हमरी आंखी खुल जाये।”"},{"book":"मत्ती","chapter":"20","verse":"34","text":"यीशु न तरस खाय क उन्की आंखी छूयो, अऊर हि तुरतच देखन लग्यो; अऊर ओको पीछू भय गयो।"}]}