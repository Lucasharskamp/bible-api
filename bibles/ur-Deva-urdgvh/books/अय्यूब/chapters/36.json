{"data":[{"book":"अय्यूब","chapter":"36","verse":"1","text":"इलीहू ने अपनी बात जारी रखी,"},{"book":"अय्यूब","chapter":"36","verse":"2","text":"“थोड़ी देर के लिए सब्र करके मुझे इसकी तशरीह करने दें, क्योंकि मज़ीद बहुत कुछ है जो अल्लाह के हक़ में कहना है।"},{"book":"अय्यूब","chapter":"36","verse":"3","text":"मैं दूर दूर तक फिरूँगा ताकि वह इल्म हासिल करूँ जिससे मेरे ख़ालिक़ की रास्ती साबित हो जाए।"},{"book":"अय्यूब","chapter":"36","verse":"4","text":"यक़ीनन जो कुछ मैं कहूँगा वह फ़रेबदेह नहीं होगा। एक ऐसा आदमी आपके सामने खड़ा है जिसने ख़ुलूसदिली से अपना इल्म हासिल किया है।"},{"book":"अय्यूब","chapter":"36","verse":"5","text":"गो अल्लाह अज़ीम क़ुदरत का मालिक है ताहम वह ख़ुलूसदिलों को रद्द नहीं करता।"},{"book":"अय्यूब","chapter":"36","verse":"6","text":"वह बेदीन को ज़्यादा देर तक जीने नहीं देता, लेकिन मुसीबतज़दों का इनसाफ़ करता है।"},{"book":"अय्यूब","chapter":"36","verse":"7","text":"वह अपनी आँखों को रास्तबाज़ों से नहीं फेरता बल्कि उन्हें बादशाहों के साथ तख़्तनशीन करके बुलंदियों पर सरफ़राज़ करता है।"},{"book":"अय्यूब","chapter":"36","verse":"8","text":"फिर अगर उन्हें ज़ंजीरों में जकड़ा जाए, उन्हें मुसीबत के रस्सों में गिरिफ़्तार किया जाए"},{"book":"अय्यूब","chapter":"36","verse":"9","text":"तो वह उन पर ज़ाहिर करता है कि उनसे क्या कुछ सरज़द हुआ है, वह उन्हें उनके जरायम पेश करके उन्हें दिखाता है कि उनका तकब्बुर का रवैया है।"},{"book":"अय्यूब","chapter":"36","verse":"10","text":"वह उनके कानों को तरबियत के लिए खोलकर उन्हें हुक्म देता है कि अपनी नाइनसाफ़ी से बाज़ आकर वापस आओ।"},{"book":"अय्यूब","chapter":"36","verse":"11","text":"अगर वह मानकर उस की ख़िदमत करने लगें तो फिर वह जीते-जी अपने दिन ख़ुशहाली में और अपने साल सुकून से गुज़ारेंगे।"},{"book":"अय्यूब","chapter":"36","verse":"12","text":"लेकिन अगर न मानें तो उन्हें दरियाए-मौत को उबूर करना पड़ेगा, वह इल्म से महरूम रहकर मर जाएंगे।"},{"book":"अय्यूब","chapter":"36","verse":"13","text":"बेदीन अपनी हरकतों से अपने आप पर इलाही ग़ज़ब लाते हैं। अल्लाह उन्हें बाँध भी ले, लेकिन वह मदद के लिए नहीं पुकारते।"},{"book":"अय्यूब","chapter":"36","verse":"14","text":"जवानी में ही उनकी जान निकल जाती, उनकी ज़िंदगी मुक़द्दस फ़रिश्तों के हाथों ख़त्म हो जाती है।"},{"book":"अय्यूब","chapter":"36","verse":"15","text":"लेकिन अल्लाह मुसीबतज़दा को उस की मुसीबत के ज़रीए नजात देता, उस पर होनेवाले ज़ुल्म की मारिफ़त उसका कान खोल देता है।"},{"book":"अय्यूब","chapter":"36","verse":"16","text":"वह आपको भी मुसीबत के मुँह से निकलने की तरग़ीब दिलाकर एक ऐसी खुली जगह पर लाना चाहता है जहाँ रुकावट नहीं है, जहाँ आपकी मेज़ उम्दा खानों से भरी रहेगी।"},{"book":"अय्यूब","chapter":"36","verse":"17","text":"लेकिन इस वक़्त आप अदालत का वह प्याला पीकर सेर हो गए हैं जो बेदीनों के नसीब में है, इस वक़्त अदालत और इनसाफ़ ने आपको अपनी सख़्त गिरिफ़्त में ले लिया है।"},{"book":"अय्यूब","chapter":"36","verse":"18","text":"ख़बरदार कि यह बात आपको कुफ़र बकने पर न उकसाए, ऐसा न हो कि तावान की बड़ी रक़म आपको ग़लत राह पर ले जाए।"},{"book":"अय्यूब","chapter":"36","verse":"19","text":"क्या आपकी दौलत आपका दिफ़ा करके आपको मुसीबत से बचाएगी? या क्या आपकी सिर-तोड़ कोशिशें यह सरंजाम दे सकती हैं? हरगिज़ नहीं!"},{"book":"अय्यूब","chapter":"36","verse":"20","text":"रात की आरज़ू न करें, उस वक़्त की जब क़ौमें जहाँ भी हों नेस्तो-नाबूद हो जाती हैं।"},{"book":"अय्यूब","chapter":"36","verse":"21","text":"ख़बरदार रहें कि नाइनसाफ़ी की तरफ़ रुजू न करें, क्योंकि आपको इसी लिए मुसीबत से आज़माया जा रहा है।"},{"book":"अय्यूब","chapter":"36","verse":"22","text":"अल्लाह अपनी क़ुदरत में सरफ़राज़ है। कौन उस जैसा उस्ताद है?"},{"book":"अय्यूब","chapter":"36","verse":"23","text":"किसने मुक़र्रर किया कि उसे किस राह पर चलना है? कौन कह सकता है, ‘तूने ग़लत काम किया’? कोई नहीं!"},{"book":"अय्यूब","chapter":"36","verse":"24","text":"उसके काम की तमजीद करना न भूलें, उस सारे काम की जिसकी लोगों ने अपने गीतों में हम्दो-सना की है।"},{"book":"अय्यूब","chapter":"36","verse":"25","text":"हर शख़्स ने यह काम देख लिया, इनसान ने दूर दूर से उसका मुलाहज़ा किया है।"},{"book":"अय्यूब","chapter":"36","verse":"26","text":"अल्लाह अज़ीम है और हम उसे नहीं जानते, उसके सालों की तादाद मालूम नहीं कर सकते।"},{"book":"अय्यूब","chapter":"36","verse":"27","text":"क्योंकि वह पानी के क़तरे ऊपर खींचकर धुंध से बारिश निकाल लेता है,"},{"book":"अय्यूब","chapter":"36","verse":"28","text":"वह बारिश जो बादल ज़मीन पर बरसा देते और जिसकी बौछाड़ें इनसान पर पड़ती हैं।"},{"book":"अय्यूब","chapter":"36","verse":"29","text":"कौन समझ सकता है कि बादल किस तरह छा जाते, कि अल्लाह के मसकन से बिजलियाँ किस तरह कड़कती हैं?"},{"book":"अय्यूब","chapter":"36","verse":"30","text":"वह अपने इर्दगिर्द रौशनी फैलाकर समुंदर की जड़ों तक सब कुछ रौशन करता है।"},{"book":"अय्यूब","chapter":"36","verse":"31","text":"यों वह बादलों से क़ौमों की परवरिश करता, उन्हें कसरत की ख़ुराक मुहैया करता है।"},{"book":"अय्यूब","chapter":"36","verse":"32","text":"वह अपनी मुट्ठियों को बादल की बिजलियों से भरकर हुक्म देता है कि क्या चीज़ अपना निशाना बनाएँ।"},{"book":"अय्यूब","chapter":"36","verse":"33","text":"उसके बादलों की गरजती आवाज़ उसके ग़ज़ब का एलान करती, नाइनसाफ़ी पर उसके शदीद क़हर को ज़ाहिर करती है।"}]}