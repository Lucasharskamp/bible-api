{"data":[{"book":"Mateo","chapter":"10","verse":"1","text":"Yesu yɔ eƒe nusrɔ̃la wuieveawo ƒo ƒu, eye wòna ŋusẽ wo be woanya gbɔgbɔ vɔ̃wo le amewo me, eye woada dɔ sia dɔ ƒomevi."},{"book":"Mateo","chapter":"10","verse":"2","text":"Eƒe nusrɔ̃la wuieveawo ƒe ŋkɔwoe nye:"},{"book":"Mateo","chapter":"10","verse":"3","text":"Filipo kple Bartolomeo;"},{"book":"Mateo","chapter":"10","verse":"4","text":"Simɔn, ame si nye Zelotetɔ kple Yuda Iskariɔt, ame si va de Yesu asi."},{"book":"Mateo","chapter":"10","verse":"5","text":"Yesu dɔ eƒe nusrɔ̃la wuieveawo kple gbedeasi sia be, “Migayi Trɔ̃subɔlawo kple Samariatɔwo gbɔ o,"},{"book":"Mateo","chapter":"10","verse":"6","text":"ke boŋ miyi Israelvi siwo nye Mawu ƒe alẽ bubuwo la ko gbɔ."},{"book":"Mateo","chapter":"10","verse":"7","text":"Miyi miagblɔ na wo be dziƒofiaɖuƒe la ɖo vɔ."},{"book":"Mateo","chapter":"10","verse":"8","text":"Mida gbe le dɔnɔwo ŋu, migbɔ agbe ame kukuwo, mina anyidzelawo ŋuti nakɔ, eye minya gbɔgbɔ vɔ̃wo do goe le amewo me. Mina nu amewo faa abe ale si wona mi ene!"},{"book":"Mateo","chapter":"10","verse":"9","text":"“Migatsɔ ga aɖeke de miaƒe gabusuwo me na miaƒe mɔzɔzɔ o,"},{"book":"Mateo","chapter":"10","verse":"10","text":"migatsɔ mɔzɔkotoku kple awu bubuwo hã ɖe asi o, eye migatsɔ afɔkpa alo atizɔti teti hã o, elabena dɔwɔla dze eƒe nuɖuɖu."},{"book":"Mateo","chapter":"10","verse":"11","text":"Nenye be miege ɖe du alo kɔƒe aɖe me la, midi mawuvɔ̃la aɖe mianɔ eƒe aƒe me va se ɖe esime miadzo ayi du bubu me."},{"book":"Mateo","chapter":"10","verse":"12","text":"Nenye be miege ɖe aƒe aɖe me la, mido gbe na ameawo, eye miabia dzeƒe ɖokuibɔbɔtɔe."},{"book":"Mateo","chapter":"10","verse":"13","text":"Nenye be aƒea me tɔwo nye mawuvɔ̃lawo vavã la, miyra wo, ke ne womele nenema o la, miaƒe ŋutifafa agagbugbɔ ava mia dzi."},{"book":"Mateo","chapter":"10","verse":"14","text":"Ne du aɖe me tɔwo alo aƒe aɖe me tɔwo mexɔ mi o, eye womeɖo to mi o la, miʋuʋu miaƒe afɔke ɖe teƒea ne miadzo."},{"book":"Mateo","chapter":"10","verse":"15","text":"Vavã mele egblɔm na mi be, anɔ bɔbɔe na Sodom kple Gomoranyigba le ʋɔnudrɔ̃gbe la wu ame siawo ƒomevi."},{"book":"Mateo","chapter":"10","verse":"16","text":"“Mele mia dɔm abe alẽwo ene ɖo ɖe amegaxi nyanyrawo dome. Midze aye abe dawo ene, eye midza abe akpakpawo ene."},{"book":"Mateo","chapter":"10","verse":"17","text":"Mikpɔ mia ɖokuiwo dzi nyuie le amewo ŋuti! Elabena woalé mi, adrɔ̃ ʋɔnu mi, eye woaƒo mi le woƒe ƒuƒoƒewo."},{"book":"Mateo","chapter":"10","verse":"18","text":"Ɛ̃, le tanye la, woadrɔ̃ ʋɔnu mi le fiawo kple mɔmefiawo ƒe ŋkume. Ke esia anye mɔnukpɔkpɔ na mi be miagblɔ nyanyui la na wo kple ame siwo menye Yudatɔwo o la katã."},{"book":"Mateo","chapter":"10","verse":"19","text":"“Nenye be wolé mi, kplɔ mi yi ʋɔnu la, migatsi dzi le nu si miagblɔ ŋuti o, elabena woade nya si tututu wòle be miagblɔ la susu me na mi le ɣeyiɣi ma me."},{"book":"Mateo","chapter":"10","verse":"20","text":"Elabena menye miawo ŋutɔe aƒo nu o, ke boŋ mia Fofo si le dziƒo la ƒe Gbɔgbɔe le nu ƒo ge to mia dzi."},{"book":"Mateo","chapter":"10","verse":"21","text":"“Mele egblɔm na mi be nɔvi ahe nɔvi ade ku me, eye vi fofo ade eya ŋutɔ via asi. Ɖeviwo atsi tsitre ɖe wo dzilawo ŋuti, eye woahe wo ade ku me."},{"book":"Mateo","chapter":"10","verse":"22","text":"Ame sia ame alé fu mi, elabena mienye tɔnyewo. Ke mia dometɔ siwo anɔ tsitre sesĩe va se ɖe nuwuwu la akpɔ ɖeɖe."},{"book":"Mateo","chapter":"10","verse":"23","text":"“Nenye be woti mia yome le du aɖe me la, misi yi du bubu me! Vavã mele egblɔm na mi bena, nye Amegbetɔ Vi, matrɔ agbɔ hafi miawu tsatsa le Israel duwo katã me nu."},{"book":"Mateo","chapter":"10","verse":"24","text":"Minyae be sukuvi menyaa nu wu eƒe nufiala o. Nenema ke subɔla mewua eƒe aƒetɔ o."},{"book":"Mateo","chapter":"10","verse":"25","text":"Ne nya aɖe dzɔ ɖe nufiala aɖe dzi la, eƒe sukuvi la hã dzi wòdzɔ ɖo. Nenema ke ne nya aɖe dzɔ ɖe Aƒetɔ aɖe dzi la, eƒe subɔvi hã le eme, eye esi wònye be woyɔ nye, Aƒea dzi kpɔla be Belzebul ɖe, aleke woayɔ miawoe?"},{"book":"Mateo","chapter":"10","verse":"26","text":"“Migavɔ̃ ame siwo ado ŋɔdzi na mi la o, elabena ŋkeke li gbɔna esi dzi woƒe adzameɖoɖo vɔ̃wo adze le gaglãgbe, eye ame sia ame akpɔ nyateƒe la adze sii."},{"book":"Mateo","chapter":"10","verse":"27","text":"“Nya siwo gblɔm mele na mi le viviti me la, migblɔ wo le kekeli me. Ne mede gbe to me na mi la, miɖe gbeƒãe le xɔwo tame."},{"book":"Mateo","chapter":"10","verse":"28","text":"“Migavɔ̃ na ame siwo ate ŋu awu miaƒe ŋutilã, ke womate ŋu awu miaƒe gbɔgbɔ o la gbeɖe o! Mivɔ̃ Mawu ɖeka hɔ̃ɔ, ame si si ŋusẽ le be wòawu ŋutilã kple gbɔgbɔ la siaa le dzomavɔ me."},{"book":"Mateo","chapter":"10","verse":"29","text":"Nenie nye akpakpa ɖeka ƒe home? Menye sidi ɖeka pɛ koe oa? Ke wo dometɔ ɖeka pɛ hã meli si dzena ɖe anyigba dzi si mia Fofo la mekpɔna o."},{"book":"Mateo","chapter":"10","verse":"30","text":"Miaƒe taɖa katã gɔ̃ hã ƒe xexlẽme le nyanya me na Mawu,"},{"book":"Mateo","chapter":"10","verse":"31","text":"eya ta migavɔ̃ o; miawo la, miexɔ asi na Mawu tsɔ wu atsutsrɔewo."},{"book":"Mateo","chapter":"10","verse":"32","text":"“Ame sia ame si aʋu menye le dutoƒo la, nye hã maʋu eme le Fofo la gbɔ le dziƒo."},{"book":"Mateo","chapter":"10","verse":"33","text":"Ke ne ame aɖe gbe nu le gbɔnye le dutoƒo la, nye hã magbe nu le egbɔ le Fofonye gbɔ le dziƒo."},{"book":"Mateo","chapter":"10","verse":"34","text":"“Migabu xaa be meva be mahe ŋutifafa va anyigba dzi o. Nyemeva be mahe ŋutifafa vɛ o, ke boŋ yi metsɔ vɛ,"},{"book":"Mateo","chapter":"10","verse":"35","text":"elabena meva be mana,"},{"book":"Mateo","chapter":"10","verse":"36","text":"Ame ƒe futɔwo anye eya ŋutɔ ƒe aƒemetɔwo.’"},{"book":"Mateo","chapter":"10","verse":"37","text":"“Nenye be mielɔ̃ mia dadawo kple mia fofowo tsɔ wum la, ekema miedze be mianye tɔnyewo o, nenema ke ne mielɔ̃ mia vinyɔnuwo kple mia viŋutsuwo tsɔ wum la, miedze be mianye tɔnyewo o."},{"book":"Mateo","chapter":"10","verse":"38","text":"Ne ame aɖe gbe metsɔ eƒe atitsoga dze yonyeme o la, eya hã medze anye tɔnye o."},{"book":"Mateo","chapter":"10","verse":"39","text":"“Nenye be ame aɖe ku ɖe eƒe agbe ŋuti vevie la, abui, ke ne ame aɖe tsɔ eƒe agbe na ɖe tanye la, akpɔe le nuwuwua."},{"book":"Mateo","chapter":"10","verse":"40","text":"“Ne ame aɖe xɔ mi nyuie la, nyee wòxɔ, eye ne ame aɖe xɔm la, exɔ Mawu si dɔm ɖa la."},{"book":"Mateo","chapter":"10","verse":"41","text":"Nenye be miexɔ Nyagblɔɖila aɖe be enye Mawu ƒe ame la, woana fetu si ƒomevi woana Nyagblɔɖila la ke miawo hã, eye nenye be miexɔ ame nyui siwo vɔ̃a Mawu le woƒe dzadzɛnyenye ta la, woana fetu si woana woawo hã mi."},{"book":"Mateo","chapter":"10","verse":"42","text":"Ne ame aɖe ana tsi fafɛ kplu ɖeka ame gblɔe siawo dometɔ ɖeka, be enye nye nusrɔ̃la ta la, mele egblɔm na mi le nyateƒe me be mabu fetu si wòaxɔ la o.”"}]}