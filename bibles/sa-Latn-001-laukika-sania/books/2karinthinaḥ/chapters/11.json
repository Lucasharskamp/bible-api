{"data":[{"book":"2 karinthinaḥ","chapter":"11","verse":"1","text":"yūyaṁ mamājñānatāṁ kṣaṇaṁ yāvat soḍhum arhatha, ataḥ sā yuṣmābhiḥ sahyatāṁ|"},{"book":"2 karinthinaḥ","chapter":"11","verse":"2","text":"īśvare mamāsaktatvād ahaṁ yuṣmānadhi tape yasmāt satīṁ kanyāmiva yuṣmān ekasmin vare'rthataḥ khrīṣṭe samarpayitum ahaṁ vāgdānam akārṣaṁ|"},{"book":"2 karinthinaḥ","chapter":"11","verse":"3","text":"kintu sarpeṇa svakhalatayā yadvad havā vañcayāñcake tadvat khrīṣṭaṁ prati satītvād yuṣmākaṁ bhraṁśaḥ sambhaviṣyatīti bibhemi|"},{"book":"2 karinthinaḥ","chapter":"11","verse":"4","text":"asmābhiranākhyāpito'paraḥ kaścid yīśu ryadi kenacid āgantukenākhyāpyate yuṣmābhiḥ prāgalabdha ātmā vā yadi labhyate prāgagṛhītaḥ susaṁvādo vā yadi gṛhyate tarhi manye yūyaṁ samyak sahiṣyadhve|"},{"book":"2 karinthinaḥ","chapter":"11","verse":"5","text":"kintu mukhyebhyaḥ preritebhyo'haṁ kenacit prakāreṇa nyūno nāsmīti budhye|"},{"book":"2 karinthinaḥ","chapter":"11","verse":"6","text":"mama vākpaṭutāyā nyūnatve satyapi jñānasya nyūnatvaṁ nāsti kintu sarvvaviṣaye vayaṁ yuṣmadgocare prakāśāmahe|"},{"book":"2 karinthinaḥ","chapter":"11","verse":"7","text":"yuṣmākam unnatyai mayā namratāṁ svīkṛtyeśvarasya susaṁvādo vinā vetanaṁ yuṣmākaṁ madhye yad aghoṣyata tena mayā kiṁ pāpam akāri?"},{"book":"2 karinthinaḥ","chapter":"11","verse":"8","text":"yuṣmākaṁ sevanāyāham anyasamitibhyo bhṛti gṛhlan dhanamapahṛtavān,"},{"book":"2 karinthinaḥ","chapter":"11","verse":"9","text":"yadā ca yuṣmanmadhye'va'rtte tadā mamārthābhāve jāte yuṣmākaṁ ko'pi mayā na pīḍitaḥ; yato mama so'rthābhāvo mākidaniyādeśād āgatai bhrātṛbhi nyavāryyata, itthamahaṁ kkāpi viṣaye yathā yuṣmāsu bhāro na bhavāmi tathā mayātmarakṣā kṛtā karttavyā ca|"},{"book":"2 karinthinaḥ","chapter":"11","verse":"10","text":"khrīṣṭasya satyatā yadi mayi tiṣṭhati tarhi mamaiṣā ślāghā nikhilākhāyādeśe kenāpi na rotsyate|"},{"book":"2 karinthinaḥ","chapter":"11","verse":"11","text":"etasya kāraṇaṁ kiṁ? yuṣmāsu mama prema nāstyetat kiṁ tatkāraṇaṁ? tad īśvaro vetti|"},{"book":"2 karinthinaḥ","chapter":"11","verse":"12","text":"ye chidramanviṣyanti te yat kimapi chidraṁ na labhante tadarthameva tat karmma mayā kriyate kāriṣyate ca tasmāt te yena ślāghante tenāsmākaṁ samānā bhaviṣyanti|"},{"book":"2 karinthinaḥ","chapter":"11","verse":"13","text":"tādṛśā bhāktapreritāḥ pravañcakāḥ kāravo bhūtvā khrīṣṭasya preritānāṁ veśaṁ dhārayanti|"},{"book":"2 karinthinaḥ","chapter":"11","verse":"14","text":"taccāścaryyaṁ nahi; yataḥ svayaṁ śayatānapi tejasvidūtasya veśaṁ dhārayati,"},{"book":"2 karinthinaḥ","chapter":"11","verse":"15","text":"tatastasya paricārakā api dharmmaparicārakāṇāṁ veśaṁ dhārayantītyadbhutaṁ nahi; kintu teṣāṁ karmmāṇi yādṛśāni phalānyapi tādṛśāni bhaviṣyanti|"},{"book":"2 karinthinaḥ","chapter":"11","verse":"16","text":"ahaṁ puna rvadāmi ko'pi māṁ nirbbodhaṁ na manyatāṁ kiñca yadyapi nirbbodho bhaveyaṁ tathāpi yūyaṁ nirbbodhamiva māmanugṛhya kṣaṇaikaṁ yāvat mamātmaślāghām anujānīta|"},{"book":"2 karinthinaḥ","chapter":"11","verse":"17","text":"etasyāḥ ślāghāyā nimittaṁ mayā yat kathitavyaṁ tat prabhunādiṣṭeneva kathyate tannahi kintu nirbbodheneva|"},{"book":"2 karinthinaḥ","chapter":"11","verse":"18","text":"apare bahavaḥ śārīrikaślāghāṁ kurvvate tasmād ahamapi ślāghiṣye|"},{"book":"2 karinthinaḥ","chapter":"11","verse":"19","text":"buddhimanto yūyaṁ sukhena nirbbodhānām ācāraṁ sahadhve|"},{"book":"2 karinthinaḥ","chapter":"11","verse":"20","text":"ko'pi yadi yuṣmān dāsān karoti yadi vā yuṣmākaṁ sarvvasvaṁ grasati yadi vā yuṣmān harati yadi vātmābhimānī bhavati yadi vā yuṣmākaṁ kapolam āhanti tarhi tadapi yūyaṁ sahadhve|"},{"book":"2 karinthinaḥ","chapter":"11","verse":"21","text":"daurbbalyād yuṣmābhiravamānitā iva vayaṁ bhāṣāmahe, kintvaparasya kasyacid yena pragalbhatā jāyate tena mamāpi pragalbhatā jāyata iti nirbbodheneva mayā vaktavyaṁ|"},{"book":"2 karinthinaḥ","chapter":"11","verse":"22","text":"te kim ibrilokāḥ? ahamapībrī| te kim isrāyelīyāḥ? ahamapīsrāyelīyaḥ| te kim ibrāhīmo vaṁśāḥ? ahamapībrāhīmo vaṁśaḥ|"},{"book":"2 karinthinaḥ","chapter":"11","verse":"23","text":"te kiṁ khrīṣṭasya paricārakāḥ? ahaṁ tebhyo'pi tasya mahāparicārakaḥ; kintu nirbbodha iva bhāṣe, tebhyo'pyahaṁ bahupariśrame bahuprahāre bahuvāraṁ kārāyāṁ bahuvāraṁ prāṇanāśasaṁśaye ca patitavān|"},{"book":"2 karinthinaḥ","chapter":"11","verse":"24","text":"yihūdīyairahaṁ pañcakṛtva ūnacatvāriṁśatprahārairāhatastrirvetrāghātam ekakṛtvaḥ prastarāghātañca praptavān|"},{"book":"2 karinthinaḥ","chapter":"11","verse":"25","text":"vāratrayaṁ potabhañjanena kliṣṭo'ham agādhasalile dinamekaṁ rātrimekāñca yāpitavān|"},{"book":"2 karinthinaḥ","chapter":"11","verse":"26","text":"bahuvāraṁ yātrābhi rnadīnāṁ saṅkaṭai rdasyūnāṁ saṅkaṭaiḥ svajātīyānāṁ saṅkaṭai rbhinnajātīyānāṁ saṅkaṭai rnagarasya saṅkaṭai rmarubhūmeḥ saṅkaṭai sāgarasya saṅkaṭai rbhāktabhrātṛṇāṁ saṅkaṭaiśca"},{"book":"2 karinthinaḥ","chapter":"11","verse":"27","text":"pariśramakleśābhyāṁ vāraṁ vāraṁ jāgaraṇena kṣudhātṛṣṇābhyāṁ bahuvāraṁ nirāhāreṇa śītanagnatābhyāñcāhaṁ kālaṁ yāpitavān|"},{"book":"2 karinthinaḥ","chapter":"11","verse":"28","text":"tādṛśaṁ naimittikaṁ duḥkhaṁ vināhaṁ pratidinam ākulo bhavāmi sarvvāsāṁ samitīnāṁ cintā ca mayi varttate|"},{"book":"2 karinthinaḥ","chapter":"11","verse":"29","text":"yenāhaṁ na durbbalībhavāmi tādṛśaṁ daurbbalyaṁ kaḥ pāpnoti?"},{"book":"2 karinthinaḥ","chapter":"11","verse":"30","text":"yadi mayā ślāghitavyaṁ tarhi svadurbbalatāmadhi ślāghiṣye|"},{"book":"2 karinthinaḥ","chapter":"11","verse":"31","text":"mayā mṛṣāvākyaṁ na kathyata iti nityaṁ praśaṁsanīyo'smākaṁ prabho ryīśukhrīṣṭasya tāta īśvaro jānāti|"},{"book":"2 karinthinaḥ","chapter":"11","verse":"32","text":"dammeṣakanagare'ritārājasya kāryyādhyakṣo māṁ dharttum icchan yadā sainyaistad dammeṣakanagaram arakṣayat"},{"book":"2 karinthinaḥ","chapter":"11","verse":"33","text":"tadāhaṁ lokaiḥ piṭakamadhye prācīragavākṣeṇāvarohitastasya karāt trāṇaṁ prāpaṁ|"}]}