{"data":[{"book":"VaRoma","chapter":"2","verse":"1","text":"Naizvozvo, iwe unotonga mumwe munhu hauna pembedzo, nokuti pachinhu chipi nechipi chaunotonga mumwe nacho, unozvipa mhosva iwe, nokuti iwe unotonga, unoita zvinhu zvimwe chetezvo."},{"book":"VaRoma","chapter":"2","verse":"2","text":"Zvino tinoziva kuti kutonga kwaMwari ndokwezvokwadi kuna vanoita zvinhu zvakadai."},{"book":"VaRoma","chapter":"2","verse":"3","text":"Saka kana iwe munhuwo zvake uchitonga vamwe asi uchiita zvinhu zvimwe chetezvo, unofunga kuti ungapunyuka kutonga kwaMwari here?"},{"book":"VaRoma","chapter":"2","verse":"4","text":"Kana kuti unozvidza pfuma younyoro hwake, mwoyo munyoro wake, nomwoyo murefu wake, usingazivi kuti unyoro hwaMwari hunokuisa pakutendeuka?"},{"book":"VaRoma","chapter":"2","verse":"5","text":"Asi nokuda kwoukukutu hwako uye nomwoyo wako usingadi kutendeuka, uri kuzviunganidzira kutsamwa pazuva rokutsamwa kwaMwari, pacharatidzwa kutonga kwake kwakarurama."},{"book":"VaRoma","chapter":"2","verse":"6","text":"Mwari “achapa mumwe nomumwe maererano nezvaakaita.”"},{"book":"VaRoma","chapter":"2","verse":"7","text":"Kuna avo vakatsungirira kuita zvakanaka vachitsvaka kubwinya nokukudzwa uye nokusafa, achavapa upenyu husingaperi."},{"book":"VaRoma","chapter":"2","verse":"8","text":"Asi kuna avo vanotsvaka zvavo uye vanoramba chokwadi uye vachitevera zvakaipa, kuchavapo kutsamwa nehasha."},{"book":"VaRoma","chapter":"2","verse":"9","text":"Kuchavapo kutambudzika nokudzungaira kumunhu mumwe nomumwe anoita zvakaipa: kutanga kumuJudha, tevere weDzimwe Ndudzi;"},{"book":"VaRoma","chapter":"2","verse":"10","text":"asi kubwinya, nokukudzwa uye norugare kuna vose vanoita zvakanaka: kutanga kumuJudha tevere weDzimwe Ndudzi."},{"book":"VaRoma","chapter":"2","verse":"11","text":"Nokuti Mwari haasi mutsauri wavanhu."},{"book":"VaRoma","chapter":"2","verse":"12","text":"Vose vakatadza vasina murayiro vachaparadzwawo vasina murayiro, uye vose vakatadza vano murayiro vachatongwa nomurayiro."},{"book":"VaRoma","chapter":"2","verse":"13","text":"Nokuti havasi vaya vanonzwa murayiro vakarurama pamberi paMwari, asi vaya vanoita murayiro ndivo vachanzi vakarurama."},{"book":"VaRoma","chapter":"2","verse":"14","text":"Zvirokwazvo, kana veDzimwe Ndudzi, vasina murayiro vachiita sokuberekwa kwavo zvinhu zvinodiwa nomurayiro, wava murayiro wavo pachavo kunyange zvazvo vasina murayiro."},{"book":"VaRoma","chapter":"2","verse":"15","text":"Sezvo vachiratidza kuti zvinodiwa nomurayiro zvakanyorwa pamwoyo yavo, hana dzavo dzichipupuriranawo nazvo, nezvavanofunga pakati pavo zvichivapa mhosva kana kuvapembedza."},{"book":"VaRoma","chapter":"2","verse":"16","text":"Izvi zvichaitika pazuva iroro, Mwari raachazotonga zvakavanzika zvavanhu kubudikidza naJesu Kristu, sezvinoreva vhangeri rangu."},{"book":"VaRoma","chapter":"2","verse":"17","text":"Zvino iwe, kana uchiti uri muJudha; kana uchivimba nomurayiro uye uchizvirumbidza pamusoro poukama hwako naMwari;"},{"book":"VaRoma","chapter":"2","verse":"18","text":"kana uchiziva kuda kwake uye uchiziva kuti zvakanaka ndezvipi zvaunodzidziswa nomurayiro;"},{"book":"VaRoma","chapter":"2","verse":"19","text":"kana uchiti uri mutungamiri wamapofu, chiedza chaavo vari murima,"},{"book":"VaRoma","chapter":"2","verse":"20","text":"murairidzi wamapenzi, mudzidzisi wavacheche, nokuti zvauine, mumurayiro, mufananidzo woruzivo nechokwadi,"},{"book":"VaRoma","chapter":"2","verse":"21","text":"zvino iwe, unodzidzisa vamwe, hauzvidzidzisewo here? Iwe unoparidza kuti vanhu vasaba, unoba here?"},{"book":"VaRoma","chapter":"2","verse":"22","text":"Iwe unoti vanhu havafaniri kuita upombwe, unoita upombwe here? Iwe unosema zvifananidzo, unoba mutemberi dzavo here?"},{"book":"VaRoma","chapter":"2","verse":"23","text":"Iwe unozvirumbidza pamusoro pomurayiro, unoshora Mwari nokudarika murayiro here?"},{"book":"VaRoma","chapter":"2","verse":"24","text":"Nokuti, sezvazvakanyorwa: “Zita raMwari rinomhurwa pakati peveDzimwe Ndudzi nokuda kwenyu.”"},{"book":"VaRoma","chapter":"2","verse":"25","text":"Kudzingiswa kunokosha kana uchichengeta murayiro, asi kana uchidarika murayiro, wakangoita sousina kudzingiswa."},{"book":"VaRoma","chapter":"2","verse":"26","text":"Kana vaya vasina kudzingiswa vakachengeta zvinodiwa nomurayiro, havangaonekwi savakadzingiswa here?"},{"book":"VaRoma","chapter":"2","verse":"27","text":"Uyo asina kudzingiswa panyama asi achichengeta murayiro achakutonga iwe, kunyange zvako une murayiro wakanyorwa uye wakadzingiswa, asi uchidarika murayiro."},{"book":"VaRoma","chapter":"2","verse":"28","text":"Munhu haasi muJudha kana ari muJudha anoonekwa kunze chete, uye kudzingiswa hakuzi kwokunze kana kwapanyama chete."},{"book":"VaRoma","chapter":"2","verse":"29","text":"Kwete, munhu anova muJudha kana ari muJudha mukati, uye kudzingiswa kwomwoyo, noMweya, kwete kwezvakanyorwa. Kurumbidzwa kwomunhu akadaro hakubvi kuvanhu, asi kunobva kuna Mwari."}]}