{"data":[{"book":"4 Mose","chapter":"7","verse":"1","text":"Ɛda a Mose wiee Ahyiaeɛ Ntomadan no hyehyɛ no, ɔsraa ho nyinaa ngo, tee ho nyinaa a afɔrebukyia no ne ɛho nneɛma nyinaa ka ho."},{"book":"4 Mose","chapter":"7","verse":"2","text":"Afei, Israel mpanimfoɔ ne mmusuakuo no mu mpanin a wɔhwɛɛ nnipakan no so no nyinaa de wɔn afɔrebɔdeɛ baeɛ."},{"book":"4 Mose","chapter":"7","verse":"3","text":"Wɔde nteaseɛnam nsia a wɔakatakata ho ne anantwie dumienu na wɔde baeɛ. Na nteaseɛnam no baako biara yɛ mpanimfoɔ mmienu dea, a nantwie baako yɛ wɔn mu biara dea. Wɔde ne nyinaa maa Awurade wɔ Ahyiaeɛ Ntomadan no anim."},{"book":"4 Mose","chapter":"7","verse":"4","text":"Awurade ka kyerɛɛ Mose sɛ,"},{"book":"4 Mose","chapter":"7","verse":"5","text":"“Gye wɔn akyɛdeɛ no na fa nteaseɛnam no yɛ Ahyiaeɛ Ntomadan no ho adwuma. Fa ma Lewifoɔ no na wɔmfa nni dwuma biara a ɛho hia wɔn.”"},{"book":"4 Mose","chapter":"7","verse":"6","text":"Enti Mose de nteaseɛnam no ne anantwie no maa Lewifoɔ no."},{"book":"4 Mose","chapter":"7","verse":"7","text":"Ɔmaa Gerson ne ne nkurɔfoɔ nteaseɛnam mmienu ne anantwie ɛnan"},{"book":"4 Mose","chapter":"7","verse":"8","text":"ɛnna ɔmaa Merari ne ne nkurɔfoɔ nso nteaseɛnam ɛnan ne anantwie nwɔtwe a Aaron babarima Itamar na na ɔdi so panin."},{"book":"4 Mose","chapter":"7","verse":"9","text":"Wɔamma Kohat nkurɔfoɔ nteaseɛnam no bi, ɛfiri sɛ, na ɛsɛ sɛ wɔsoa wɔn kyɛfa a ɛfa Ahyiaeɛ Ntomadan no ho nneɛma no ho no wɔ wɔn mmatire."},{"book":"4 Mose","chapter":"7","verse":"10","text":"Ɛda no, mpanimfoɔ a wɔdi anim no nso de atenaseɛbɔ akyɛdeɛ bɛguu afɔrebukyia no anim da a wɔresra afɔrebukyia no ngo no."},{"book":"4 Mose","chapter":"7","verse":"11","text":"Awurade ka kyerɛɛ Mose sɛ, “Kyekyɛ nna a obiara de nʼatenasebɔdeɛ bɛba afɔrebukyia no so.”"},{"book":"4 Mose","chapter":"7","verse":"12","text":"Aminadab babarima Nahson a ɔfiri Yuda abusuakuo mu na ɔde nʼatenasebɔdeɛ baa ɛda a ɛdi ɛkan no."},{"book":"4 Mose","chapter":"7","verse":"13","text":"Nneɛma a ɔde baeɛ no yɛ:"},{"book":"4 Mose","chapter":"7","verse":"14","text":"Afei, ɔde sikakɔkɔɔ adaka ketewa bi a ɛkari gram ɔha ne dunan (114) a wɔde aduhwam ahyɛ no ma baeɛ."},{"book":"4 Mose","chapter":"7","verse":"15","text":"Ɔde nantwinini ba, odwennini ne odwammaa a wadi afe baeɛ sɛ ɔhyeɛ afɔrebɔdeɛ."},{"book":"4 Mose","chapter":"7","verse":"16","text":"Wɔde abirekyie baeɛ sɛ bɔne ho afɔrebɔdeɛ"},{"book":"4 Mose","chapter":"7","verse":"17","text":"na asomdwoeɛ afɔrebɔdeɛ no deɛ, anantwie mmienu, nnwennini enum, mmirekyie enum ne nnwammaa enum a wɔadi afe na wɔde wɔn baeɛ."},{"book":"4 Mose","chapter":"7","verse":"18","text":"Ɛda a ɛtɔ so mmienu no, Suar babarima Netanel a ɔda Isakar abusuakuo ano no de nʼafɔrebɔdeɛ baeɛ."},{"book":"4 Mose","chapter":"7","verse":"19","text":"Na nʼafɔrebɔdeɛ no yɛ:"},{"book":"4 Mose","chapter":"7","verse":"20","text":"Ɔde sikakɔkɔɔ akoradeɛ bi a ɛkari gram ɔha ne dunan (114) a wɔde aduhwam ahyɛ no ma nso baeɛ."},{"book":"4 Mose","chapter":"7","verse":"21","text":"Ɔde nantwie ba, odwennini ne odwammaa a wadi afe baeɛ sɛ ɔhyeɛ afɔdeɛ,"},{"book":"4 Mose","chapter":"7","verse":"22","text":"ɔpapo sɛ bɔne ho afɔdeɛ"},{"book":"4 Mose","chapter":"7","verse":"23","text":"ne anantwie mmienu, nnwennini enum, mpapo enum ne nnwammaa enum a wɔn mu biara adi afe sɛ asomdwoeɛ afɔdeɛ."},{"book":"4 Mose","chapter":"7","verse":"24","text":"Ne nnansa so no, Helon babarima Eliab a ɔda Sebulon abusuakuo ano no de nʼafɔrebɔdeɛ baeɛ."},{"book":"4 Mose","chapter":"7","verse":"25","text":"Na nʼafɔrebɔdeɛ no yɛ:"},{"book":"4 Mose","chapter":"7","verse":"26","text":"Ɔde sikakɔkɔɔ akoradeɛ a emu duru yɛ gram ɔha ne dunan (114) a wɔde aduhwam ahyɛ ma nso baeɛ."},{"book":"4 Mose","chapter":"7","verse":"27","text":"Ɔde nantwie ba, odwennini ne odwammaa a wadi afe baeɛ sɛ ɔhyeɛ afɔdeɛ,"},{"book":"4 Mose","chapter":"7","verse":"28","text":"ɔpapo sɛ bɔne ho afɔdeɛ;"},{"book":"4 Mose","chapter":"7","verse":"29","text":"ne anantwie mmienu, nnwennini enum ne mmirekyinini enum sɛ asomdwoeɛ afɔdeɛ."},{"book":"4 Mose","chapter":"7","verse":"30","text":"Ne nnanan so no, Sedeur babarima Elisur a ɔda Ruben abusuakuo ano no de nʼafɔrebɔdeɛ baeɛ."},{"book":"4 Mose","chapter":"7","verse":"31","text":"Na nʼafɔrebɔdeɛ no yɛ:"},{"book":"4 Mose","chapter":"7","verse":"32","text":"Afei, ɔde sikakɔkɔɔ akoradeɛ a emu duru yɛ gram ɔha ne dunan (114) a wɔde aduhwam ahyɛ no ma nso baeɛ."},{"book":"4 Mose","chapter":"7","verse":"33","text":"Ɔde nantwie ba, odwennini ne odwammaanini a wadi afe baeɛ sɛ ɔhyeɛ afɔdeɛ,"},{"book":"4 Mose","chapter":"7","verse":"34","text":"ɔpapo sɛ bɔne ho afɔdeɛ;"},{"book":"4 Mose","chapter":"7","verse":"35","text":"ne anantwie mmienu, nnwennini enum, mpapo enum ne nnwammaa enum a wɔn mu biara adi afe."},{"book":"4 Mose","chapter":"7","verse":"36","text":"Ne nnanum so no, Surisadai babarima Selumiel a ɔda Simeon abusuakuo ano no de nʼafɔrebɔdeɛ baeɛ."},{"book":"4 Mose","chapter":"7","verse":"37","text":"Na nʼafɔrebɔdeɛ no yɛ:"},{"book":"4 Mose","chapter":"7","verse":"38","text":"Afei, ɔde sikakɔkɔɔ akoradeɛ a emu duru bɛyɛ gram ɔha ne dunan (114) a wɔde aduhwam ahyɛ no ma nso baeɛ."},{"book":"4 Mose","chapter":"7","verse":"39","text":"Ɔde nantwie ba, odwennini ne odwammaanini a wɔadi afe baeɛ sɛ ɔhyeɛ afɔdeɛ,"},{"book":"4 Mose","chapter":"7","verse":"40","text":"ɔpapo sɛ bɔne ho afɔdeɛ,"},{"book":"4 Mose","chapter":"7","verse":"41","text":"ne anantwie mmienu, nnwennini enum, mmirekyinini enum ne nnwammaa enum a wɔn mu biara adi afe sɛ asomdwoeɛ afɔdeɛ."},{"book":"4 Mose","chapter":"7","verse":"42","text":"Ne nna nsia so no, Deguel babarima Eliasaf a ɔda Gad abusuakuo ano no de nʼafɔrebɔdeɛ baeɛ."},{"book":"4 Mose","chapter":"7","verse":"43","text":"Na nʼafɔrebɔdeɛ no yɛ:"},{"book":"4 Mose","chapter":"7","verse":"44","text":"Ɔde sikakɔkɔɔ akoradeɛ bi a ɛkari gram ɔha ne dunan (114) wɔde aduhwam ahyɛ no ma nso baeɛ."},{"book":"4 Mose","chapter":"7","verse":"45","text":"Ɔde nantwie ba, odwennini ne odwammaa a wadi afe baeɛ sɛ ɔhyeɛ afɔdeɛ,"},{"book":"4 Mose","chapter":"7","verse":"46","text":"ɔpapo sɛ bɔne ho afɔdeɛ;"},{"book":"4 Mose","chapter":"7","verse":"47","text":"ne nantwie mmienu, nnwennini enum, mpapo enum ne nnwammaa enum a wɔn mu biara adi afe sɛ asomdwoeɛ afɔdeɛ."},{"book":"4 Mose","chapter":"7","verse":"48","text":"Ne nnanson so no, Amihud babarima Elisama a ɔda Efraim abusuakuo ano no de nʼafɔrebɔdeɛ baeɛ."},{"book":"4 Mose","chapter":"7","verse":"49","text":"Na nʼafɔrebɔdeɛ no yɛ:"},{"book":"4 Mose","chapter":"7","verse":"50","text":"Ɔde sikakɔkɔɔ akoradeɛ bi a ɛkari gram ɔha ne dunan (114) a wɔde aduhwam ahyɛ no ma nso baeɛ."},{"book":"4 Mose","chapter":"7","verse":"51","text":"Ɔde nantwie ba, odwennini ne odwammaa a wadi afe baeɛ sɛ ɔhyeɛ afɔdeɛ;"},{"book":"4 Mose","chapter":"7","verse":"52","text":"ɔpapo sɛ bɔne ho afɔdeɛ;"},{"book":"4 Mose","chapter":"7","verse":"53","text":"ne nantwie mmienu, nnwennini enum, mpapo enum ne nnwammaa enum a wɔn mu biara adi afe sɛ asomdwoeɛ afɔdeɛ."},{"book":"4 Mose","chapter":"7","verse":"54","text":"Ne nnawɔtwe so no, Pedahsur babarima Gamaliel a ɔda Manase abusuakuo ano no de nʼafɔrebɔdeɛ baeɛ."},{"book":"4 Mose","chapter":"7","verse":"55","text":"Na nʼafɔrebɔdeɛ no yɛ:"},{"book":"4 Mose","chapter":"7","verse":"56","text":"Ɔde sikakɔkɔɔ akoradeɛ bi a ɛkari gram ɔha ne dunan (114) a wɔde aduhwam ahyɛ no ma nso baeɛ."},{"book":"4 Mose","chapter":"7","verse":"57","text":"Ɔde nantwie ba, odwennini ne odwammaa a wadi afe baeɛ sɛ ɔhyeɛ afɔdeɛ,"},{"book":"4 Mose","chapter":"7","verse":"58","text":"ɔpapo sɛ bɔne ho afɔdeɛ;"},{"book":"4 Mose","chapter":"7","verse":"59","text":"ne nantwie mmienu, nnwennini enum, mpɔnkyenini enum ne nnwammaa enum a wɔn mu biara adi afe sɛ asomdwoeɛ afɔdeɛ."},{"book":"4 Mose","chapter":"7","verse":"60","text":"Ne nna nkron so no, Gideoni babarima Abidan a ɔda Benyamin abusuakuo ano no de nʼafɔrebɔdeɛ baeɛ."},{"book":"4 Mose","chapter":"7","verse":"61","text":"Na nʼafɔrebɔdeɛ no yɛ:"},{"book":"4 Mose","chapter":"7","verse":"62","text":"Ɔde sikakɔkɔɔ akoradeɛ bi a ɛkari gram ɔha ne dunan (114) a wɔde aduhwam ahyɛ no ma nso baeɛ."},{"book":"4 Mose","chapter":"7","verse":"63","text":"Ɔde nantwie ba, odwennini ne odwammaa a wadi afe baeɛ sɛ ɔhyeɛ afɔdeɛ,"},{"book":"4 Mose","chapter":"7","verse":"64","text":"ɔpapo sɛ bɔne ho afɔdeɛ"},{"book":"4 Mose","chapter":"7","verse":"65","text":"ne anantwie mmienu, nnwennini enum, mpapo enum ne nnwammaa enum a wɔn mu biara adi afe sɛ asomdwoeɛ afɔdeɛ."},{"book":"4 Mose","chapter":"7","verse":"66","text":"Ne dadu so no, Amisadai babarima Ahieser a ɔda Dan abusuakuo ano no de nʼafɔrebɔdeɛ baeɛ."},{"book":"4 Mose","chapter":"7","verse":"67","text":"Na nʼafɔrebɔdeɛ no yɛ:"},{"book":"4 Mose","chapter":"7","verse":"68","text":"Afei, ɔde sikakɔkɔɔ akoradeɛ a ɛkari gram ɔha ne dunan (114) a wɔde aduhwam ahyɛ no ma nso baeɛ."},{"book":"4 Mose","chapter":"7","verse":"69","text":"Ɔde nantwie ba, odwennini ne odwammaanini a wadi afe baeɛ sɛ ɔhyeɛ afɔdeɛ,"},{"book":"4 Mose","chapter":"7","verse":"70","text":"ɔpapo sɛ bɔne ho afɔdeɛ;"},{"book":"4 Mose","chapter":"7","verse":"71","text":"ne anantwie mmienu, nnwennini enum, mmirekyinini enum ne nnwammaa enum a wɔn mu biara adi afe sɛ asomdwoeɛ afɔdeɛ."},{"book":"4 Mose","chapter":"7","verse":"72","text":"Ne dadu da baako so no, Okran babarima Pagiel a ɔda Aser abusuakuo ano no de nʼafɔrebɔdeɛ baeɛ."},{"book":"4 Mose","chapter":"7","verse":"73","text":"Na nʼafɔrebɔdeɛ no yɛ:"},{"book":"4 Mose","chapter":"7","verse":"74","text":"Afei, ɔde sikakɔkɔɔ akoradeɛ a ɛkari gram ɔha ne dunan (114) a wɔde aduhwam ahyɛ no ma nso baeɛ."},{"book":"4 Mose","chapter":"7","verse":"75","text":"Ɔde nantwie ba, odwennini ne odwammaanini a wadi afe baeɛ sɛ ɔhyeɛ afɔdeɛ;"},{"book":"4 Mose","chapter":"7","verse":"76","text":"ɔpapo sɛ bɔne ho afɔdeɛ;"},{"book":"4 Mose","chapter":"7","verse":"77","text":"ne anantwie mmienu, nnwennini enum, mmirekyinini enum ne nnwammaa enum a wɔn mu biara adi afe sɛ asomdwoeɛ afɔdeɛ."},{"book":"4 Mose","chapter":"7","verse":"78","text":"Ne dadu nna mmienu so no, Enan babarima Ahira a ɔda Naftali abusuakuo ano no de nʼafɔrebɔdeɛ baeɛ."},{"book":"4 Mose","chapter":"7","verse":"79","text":"Na nʼafɔrebɔdeɛ no yɛ:"},{"book":"4 Mose","chapter":"7","verse":"80","text":"Afei, ɔde sikakɔkɔɔ akoradeɛ a ɛkari gram ɔha ne dunan (114) a wɔde aduhwam ahyɛ no ma nso baeɛ."},{"book":"4 Mose","chapter":"7","verse":"81","text":"Ɔde nantwie ba, odwennini ne odwammaanini a wadi afe baeɛ sɛ ɔhyeɛ afɔdeɛ;"},{"book":"4 Mose","chapter":"7","verse":"82","text":"ɔpapo sɛ bɔne ho afɔdeɛ;"},{"book":"4 Mose","chapter":"7","verse":"83","text":"ne anantwie mmienu, nnwennini enum, mpapo enum ne nnwammaa enum a wɔn mu biara adi afe sɛ asomdwoeɛ afɔdeɛ."},{"book":"4 Mose","chapter":"7","verse":"84","text":"Enti, yei ne afɔrebukyia no afɔrebɔdeɛ a Israel mpanimfoɔ de ba bɛsraa afɔrebukyia no nam so bɔɔ no atenaseɛ:"},{"book":"4 Mose","chapter":"7","verse":"85","text":"Ne nyinaa mu, na dwetɛ nneɛma no nyinaa kari bɛyɛ kilogram aduasa. Na prɛte biara kari kilogram baako ne fa, na dwetɛ kyɛnsee no nso kari kilogram baako."},{"book":"4 Mose","chapter":"7","verse":"86","text":"Sikakɔkɔɔ a wɔde bɛkyɛeɛ no mu duru yɛɛ bɛyɛ kilogram baako ne fa a ɛkyerɛ sɛ, sikakɔkɔɔ no akoradeɛ no mu biara duru yɛ nnwetɛbena edu a wɔde aduhwam ahyɛ no ma."},{"book":"4 Mose","chapter":"7","verse":"87","text":"Wɔde anantwie dumienu ne nnwennini a wɔn mu biara adi afe na wɔde bɛbɔɔ ɔhyeɛ afɔdeɛ no a atokoɔ afɔrebɔ nso ka ho. Wɔde mpapo bɛbɔɔ bɔne ho afɔdeɛ."},{"book":"4 Mose","chapter":"7","verse":"88","text":"Asomdwoeɛ afɔdeɛ nneɛma a wɔde baeɛ nie: anantwinini mma aduonu ɛnan, nnwennini aduosia, mmirekyie aduosia, nnwammaanini a wɔn mu biara adi afe aduosia."},{"book":"4 Mose","chapter":"7","verse":"89","text":"Ɛberɛ a Mose kɔɔ Ahyiaeɛ Ntomadan no mu sɛ ɔne Awurade rekɔkasa no, ɔtee nne bi firi soro a ɛrekasa kyerɛ no firi Mpata Beaeɛ no atifi hɔ, wɔ adaka no ho baabi a Kerubim mmienu no sisi no ntam."}]}