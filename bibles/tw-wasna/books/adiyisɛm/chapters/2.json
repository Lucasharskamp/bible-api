{"data":[{"book":"Adiyisɛm","chapter":"2","verse":"1","text":"“Twerɛ krataa yi kɔma ɔbɔfoɔ a ɔtua Efeso asafo no ano, na ka kyerɛ no sɛ:"},{"book":"Adiyisɛm","chapter":"2","verse":"2","text":"Menim deɛ woayɛ. Menim nsi a wode ayɛ adwuma ne boasetɔ a wowɔ. Menim sɛ wonnye nnebɔneyɛfoɔ, na afei woasɔ wɔn a wɔka sɛ wɔyɛ asomafoɔ nanso wɔnnyɛ bi no ahwɛ, na woahunu sɛ wɔyɛ atorofoɔ."},{"book":"Adiyisɛm","chapter":"2","verse":"3","text":"Wowɔ boasetɔ, na me enti, woahunu amane bebree, nanso wompaa aba."},{"book":"Adiyisɛm","chapter":"2","verse":"4","text":"Nanso, deɛ mewɔ tia wo ne sɛ, wonnɔ me, sɛdeɛ kan no na wodɔ me no."},{"book":"Adiyisɛm","chapter":"2","verse":"5","text":"Hunu ba a woaba fam no. Te wo ho firi bɔne ho na yɛ sɛdeɛ kane no na woyɛ no. Sɛ woantwe wo ho amfiri wo bɔne ho a, mɛba wo nkyɛn na mabɛyi wo kaneadua no afiri ne siberɛ."},{"book":"Adiyisɛm","chapter":"2","verse":"6","text":"Nanso, deɛ ɛyɛ wɔ wo ho ne sɛ, wokyiri deɛ Nikolaifoɔ no yɛ no, na saa ara na me nso mekyiri."},{"book":"Adiyisɛm","chapter":"2","verse":"7","text":"Deɛ ɔwɔ aso no ntie deɛ Honhom no ka kyerɛ asafo ahodoɔ no bi. Wɔn a wɔadi nkonim no, mɛma wɔn tumi na wɔadi nkwadua a ɛwɔ Onyankopɔn paradise hɔ."},{"book":"Adiyisɛm","chapter":"2","verse":"8","text":"“Twerɛ krataa yi kɔma ɔbɔfoɔ a ɔtua Smirna asafo no ano sɛ:"},{"book":"Adiyisɛm","chapter":"2","verse":"9","text":"Menim amane a wohunu maa Awurade na menim wʼahiasɛm nyinaa nso, nanso wowɔ agyapadeɛ wɔ ɔsoro. Menim nsɛm a wɔn a wɔse wɔyɛ Yudafoɔ nanso wɔnyɛ Yudafoɔ no ka tia wo. Wɔyɛ ɔbonsam apamfoɔ."},{"book":"Adiyisɛm","chapter":"2","verse":"10","text":"Nsuro ɔhaw a ɛrebɛto wo no. Tie! Wɔde mo mu bi bɛto afiase na ɔbonsam nam so asɔ mo ahwɛ. Na mo haw bɛdi dadu. Sɛ owuo mu mpo a, gye me di na mɛma wo nkwa abotire."},{"book":"Adiyisɛm","chapter":"2","verse":"11","text":"Deɛ ɔwɔ aso no ntie deɛ Honhom no ka kyerɛ asafo no. Wɔn a wɔdi nkonim no renwu owuprenu."},{"book":"Adiyisɛm","chapter":"2","verse":"12","text":"“Twerɛ krataa yi kɔma ɔbɔfoɔ a ɔwɔ Pergamo asafo mu sɛ:"},{"book":"Adiyisɛm","chapter":"2","verse":"13","text":"Menim sɛ faako a wote no, ɛhɔ na ɔbonsam ahennwa si. Wodi me nokorɛ; na ɛberɛ a wɔkumm Antipa a ɔyɛ ɔdanseni nokwafoɔ wɔ faako a ɔbonsam te no mpo, woampa me."},{"book":"Adiyisɛm","chapter":"2","verse":"14","text":"akyi no ka wo ho wɔ hɔ. Saa Bileam no na ɔkyerɛɛ Balak maa ɔmaa Israelfoɔ dii abosom so nnuane, kyerɛɛ wɔn adwamammɔ, nam so ma wɔyɛɛ bɔne no."},{"book":"Adiyisɛm","chapter":"2","verse":"15","text":"Saa ara nso na wowɔ nnipa bi ka wo ho a wɔdi Nikolaifoɔ nkyerɛkyerɛ akyi."},{"book":"Adiyisɛm","chapter":"2","verse":"16","text":"Twe wo ho firi wo bɔne ho. Anyɛ saa a, ɛrenkyɛre biara mɛba wo nkyɛn, na mede sekan a ɛfiri mʼanom no abɛko atia saa nnipa no."},{"book":"Adiyisɛm","chapter":"2","verse":"17","text":"Deɛ ɔwɔ aso no ntie deɛ Honhom no ka kyerɛ asafo ahodoɔ no. Mo a moadi nkonim no, mɛma mo mana a ahinta no bi. Afei, mɛma wɔn mu biara ɛboɔ fitaa a wɔatwerɛ din foforɔ wɔ so a obiara nnim, gye onipa a wɔde bɛma no no."},{"book":"Adiyisɛm","chapter":"2","verse":"18","text":"“Twerɛ krataa kɔma ɔbɔfoɔ a ɔwɔ Tiatira asafo mu sɛ:"},{"book":"Adiyisɛm","chapter":"2","verse":"19","text":"Menim deɛ woyɛ. Menim wo dɔ, wo gyidie, wo som ne boasetɔ a wowɔ. Menim sɛ woreyɛ adwuma sene kane no."},{"book":"Adiyisɛm","chapter":"2","verse":"20","text":"Nanso deɛ mewɔ tia wo ne sɛ, wogyee ɔbaa bi a ne din de Isabel, a ɔfrɛ ne ho, Onyankopɔn odiyifoɔ no too mu. Saa ɔbaa yi kyerɛkyerɛ, na ɔdi mʼasomafoɔ anim ma wɔbɔ adwaman di abosom aduane."},{"book":"Adiyisɛm","chapter":"2","verse":"21","text":"Mama no ɛberɛ sɛ ɔnnu ne ho mfiri ne bɔne mu, nanso ɔmpɛ sɛ ɔsakyera firi nʼadwamammɔ mu."},{"book":"Adiyisɛm","chapter":"2","verse":"22","text":"Ɛno enti, sɛ wɔansesa amfiri amumuyɛ a wɔne no yɛeɛ no mu a, mɛto no ahwe mpa so na ɔno ne wɔn a wɔsɛe awadeɛ no ahunu amane a ano yɛ den yie."},{"book":"Adiyisɛm","chapter":"2","verse":"23","text":"Afei, mɛkum nʼakyidifoɔ no, na asafo no nyinaa bɛhunu sɛ mene obi a mehunu nnipa adwene mu ne wɔn akɔnnɔ. Deɛ mo mu biara yɛeɛ no, mɛtua no so ka pɛpɛɛpɛ."},{"book":"Adiyisɛm","chapter":"2","verse":"24","text":"Nanso, momu bi a mowɔ Tiatira no nni saa nkyerɛkyerɛ bɔne no akyi. Monsuaa deɛ afoforɔ frɛ no ‘Ɔbonsam asumansɛm’ no. Meka mekyerɛ mo sɛ, meremfa adesoa foforɔ biara nto mo so."},{"book":"Adiyisɛm","chapter":"2","verse":"25","text":"Na monsɔ deɛ mowɔ no mu denden kɔsi sɛ mɛba."},{"book":"Adiyisɛm","chapter":"2","verse":"26","text":"Wɔn a wɔdi nkonim na wɔkɔ so yɛ deɛ mepɛ kɔsi awieeɛ no, mede tumi korɔ no ara a menya firii"},{"book":"Adiyisɛm","chapter":"2","verse":"27","text":"mʼAgya hɔ no bɛma wɔn. Mɛma wɔn aman so tumi na wɔde dadeɛ poma adi wɔn so na wɔabobɔ wɔn sɛ nkukuo."},{"book":"Adiyisɛm","chapter":"2","verse":"28","text":"Afei, mede anɔpa nsoromma bɛma wɔn."},{"book":"Adiyisɛm","chapter":"2","verse":"29","text":"Deɛ ɔwɔ aso no ntie deɛ Honhom no ka kyerɛ asafo no."}]}