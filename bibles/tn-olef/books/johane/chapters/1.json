{"data":[{"book":"Johane","chapter":"1","verse":"1-2","text":"Erile pele ga tlholego ya dilo tshotlhe, Keresete a bo a ntse a le teng le Modimo. Ga a bolo go nna a tshela mme a le Modimo ka sebele."},{"book":"Johane","chapter":"1","verse":"3","text":"O tlhodile sengwe le sengwe se se leng teng, ga gona sepe se se tshelang se se sa tlholwang ke ene."},{"book":"Johane","chapter":"1","verse":"4","text":"Botshelo jo bo sa khutleng bo mo go ene, mme botshelo jo bo naya batho lesedi."},{"book":"Johane","chapter":"1","verse":"5","text":"Botshelo jwa gagwe ke lesedi le le phatsimang mo lefifing, mme lefifi ga le kake la tima lesedi."},{"book":"Johane","chapter":"1","verse":"6-7","text":"Modimo o ne wa roma Johane wa Mokolobetsi e le mosupi wa gore Jesu Keresete ke lesedi la Boammaaruri."},{"book":"Johane","chapter":"1","verse":"8","text":"Johane e ne e se lesedi ka boene; o ne a le mosupi wa lone fela."},{"book":"Johane","chapter":"1","verse":"9","text":"Moragonyana, yo e leng ene lesedi la boammaaruri a goroga go tla go phatsima mo go mongwe le mongwe yo o tlang mo lefatsheng."},{"book":"Johane","chapter":"1","verse":"10","text":"Mme le fa tota a dirile lefatshe, lefatshe ga le a ka la mo itse fa a sena go tla."},{"book":"Johane","chapter":"1","verse":"11-12","text":"Le fa e le mo lefatsheng la ga gabo le mo go ba ga gabo ebong Bajuta, ga a a ka a amogelesega. Ba se kae fela ba ne ba mo amogela. Mme botlhe ba ba neng ba mo amogela, o ne a ba naya tshiamelo ya go nna bana ba Modimo. Gotlhe mo ba neng ba tlhoka go go dira, e ne e le go mo ikanya gore a ba boloke."},{"book":"Johane","chapter":"1","verse":"13","text":"Botlhe ba ba dumelang se, ba tsalwa sesha eseng ga senama mo go tswang mo thatong ya motho kgotsa leano; mme go tswa mo go rateng ga Modimo."},{"book":"Johane","chapter":"1","verse":"14","text":"Mme Keresete a nna motho mme a nna mo lefatsheng mo gare ga rona a tletse lorato lwa boitshwarelo le boammaaruri. Bangwe ba rona ba bonye kgalalelo ya gagwe; kgalalelo ya Morwa yo o esi wa ga Rara wa Legodimo!"},{"book":"Johane","chapter":"1","verse":"15","text":"Johane a mo supegetsa batho, a bolelela batho ba le bantsintsi a re, “Yo ke ene yo ke neng ka bua ka ga gagwe ke re, ‘Mongwe o e tla yo o mphetang go menaganye; gonne ga a bolo go nna pele ga ke tsalwa.’ ”"},{"book":"Johane","chapter":"1","verse":"16","text":"Rotlhe re amogetse mahumo a a tswang mo matlhogonolong a gagwe a o a re lereditseng, letlhogonolo mo godimo ga letlhogonolo go koegilwe mo go rona!"},{"book":"Johane","chapter":"1","verse":"17","text":"Gonne Moshe o re neetse molao fela o o nang le maikaelelo a a thata go tshegediwa, le tshiamo e e senang kutlwelobotlhoko, fa Jesu Keresete ene a re lereditse lorato le boitshwarelo."},{"book":"Johane","chapter":"1","verse":"18","text":"Ga go na ope yo tota o kileng a bona Modimo ka matlho, fa e se Morwawe fela a le esi yo o mmonyeng, gonne ke mopati wa ga Rara ebile o re boleletse gotlhe ka ga Ene."},{"book":"Johane","chapter":"1","verse":"19","text":"Baeteledipele ba Sejuta ba roma baperesiti le bathusi ba bone go tsweng kwa Jerusalema go botsa Johane gore a o ne a ipitsa Mesia."},{"book":"Johane","chapter":"1","verse":"20","text":"Mme a ganela mo go senang gotwe sepe. A re, “Ga ke Keresete.”"},{"book":"Johane","chapter":"1","verse":"21","text":"Mme ba mmotsa ba re, “Go siame, jaanong o mang? A o Elija?” A fetola a re, “Nnyaa.” “A o moporofiti?” “Nnyaa.”"},{"book":"Johane","chapter":"1","verse":"22","text":"“Jaanong o mang? Re bolelele gore re tle re kgone go neela ba ba re romileng karabo. Wa reng fa o ikarabela?”"},{"book":"Johane","chapter":"1","verse":"23","text":"A fetola a re, “Ke lentswe le le tswang mo sekakeng se se senang sepe, ke goa fela jaaka Isaia a porofitile a re, ‘ipaakanyetseng go tla go Morena’.”"},{"book":"Johane","chapter":"1","verse":"24-25","text":"Mme ba ba neng ba romilwe ke Bafarasai ba mmotsa ba re, “Fa o se Mesia kgotsa Elija kgotsa moporofiti, o tsaya kae tetlelelo ya go kolobetsa?”"},{"book":"Johane","chapter":"1","verse":"26","text":"Johane a ba raya a re, “Ke kolobetsa fela ka metsi, mme mo gare ga bontsintsi jwa batho, go na le mongwe yo lo iseng lo ke lo rakane nae."},{"book":"Johane","chapter":"1","verse":"27","text":"Yo o tlaa tlogang a simolola tirelo-Modimo mo go lona, mme ga ke a lekana go nna le fa e le lekgoba la gagwe.”"},{"book":"Johane","chapter":"1","verse":"28","text":"Tiragalo e e ne ya diragala kwa Bethania, motse o o ka fa ntlheng e nngwe ya Noka ya Jorodane kwa Johane o neng a kolobetsa teng."},{"book":"Johane","chapter":"1","verse":"29","text":"Letsatsi le le latelang Johane a bona Jesu a tla ntlheng ya gagwe mme a re, “Bonang! Kwana ya Modimo e e tlosang boleo jwa lefatshe!"},{"book":"Johane","chapter":"1","verse":"30","text":"Ke ene yo ke neng ke bua ka ga gagwe ke re, ‘Monna yo o mphetang thata o tlaa tloga a tla ka bofefo, yo o sa bolong go nna pele ga me!’"},{"book":"Johane","chapter":"1","verse":"31","text":"Ke ne ke sa itse gore ke ene, mme ke fano ke kolobetsa ka metse gore ke mo supe mo chabeng ya Iseraele.”"},{"book":"Johane","chapter":"1","verse":"32","text":"Mme Johane a bolela ka go bona Mowa O O Boitshepo o fologela mo go Jesu o le mo setshwa-nong sa lephoi o tswa kwa legodimong."},{"book":"Johane","chapter":"1","verse":"33","text":"Gape Johane a re, “Ke ne ke sa itse gore ke ene, mme erile ka nako e Modimo o neng o nthoma ka yone go tla go kolobetsa wa re, ‘Fa o bona Mowa O O Boitshepo o fologa o nna mo mongweng, ke ene yo o mmatlang. Ke ene yo o kolobetsang ka Mowa O O Boitshepo.’"},{"book":"Johane","chapter":"1","verse":"34","text":"Ke bonye go diragala mo monneng yo, mme ke sone se ke supang gore ke Morwa Modimo.”"},{"book":"Johane","chapter":"1","verse":"35","text":"Letsatsi le le latelang fa Johane a eme le barutwa ba bangwe ba le babedi,"},{"book":"Johane","chapter":"1","verse":"36","text":"Jesu a feta gautshwane le bone. Johane a mo leba thata mme a bua a re, “Bonang Kwana ya Modimo!”"},{"book":"Johane","chapter":"1","verse":"37","text":"Mme barutwa ba babedi ba ga Johane ba retologa ba sala Jesu morago!"},{"book":"Johane","chapter":"1","verse":"38","text":"Jesu a retologa a ba bona ba mo setse morago. Mme a ba botsa a re, “Lo batlang?” Ba mo raya ba re, “Rra, o nna kae?”"},{"book":"Johane","chapter":"1","verse":"39","text":"A ba raya a re, “Tlang lo bone.” Mme ba ya le ene kwa a neng a nna teng mme ba nna nae lobaka lo e neng e ka nna go simologa nako ya bone mo tshokologong go fitlhelela go nna lotlatlana."},{"book":"Johane","chapter":"1","verse":"40","text":"(Mongwe wa banna ba e ne e le Anderea Monnaa Simone Petoro)."},{"book":"Johane","chapter":"1","verse":"41","text":"Mme Anderea a ya go senka Petoro mogolowe a mo raya a re, “Re bonye Mesia.”"},{"book":"Johane","chapter":"1","verse":"42","text":"Mme a isa Petoro kwa go Jesu. Jesu a tlhoma Petoro matlho le mogopolo ka lobakanyana mme a re, “O Simone, morwa Johane, mme o tlaa bidiwa Petoro, ke gore Lefika!”"},{"book":"Johane","chapter":"1","verse":"43","text":"Letsatsi le le latelang Jesu a ikaelela go ya Galalea. Mme bona Filipo a mo raya a re, “Ntshala morago.”"},{"book":"Johane","chapter":"1","verse":"44","text":"Filipo a ya go senka Nathaniele mme a mo raya a re, “Re bonye Mesia! Ene tota motho yo Moshe le baporofiti ba boletseng ka ga gagwe! Leina la gagwe ke Jesu, morwa Josefe yo o tswang Nasaretha!”"},{"book":"Johane","chapter":"1","verse":"45","text":"Nathaniele a hakgamala a re."},{"book":"Johane","chapter":"1","verse":"46","text":"“Kwa Nasaretha! a gona le sengwe se se siameng se se ka tswang teng?” Filipo a re, “Tla fela o iponele.”"},{"book":"Johane","chapter":"1","verse":"47","text":"Ya re ba atamela Jesu a re, “Monna yo o ikanyegang ke yo o e tla, Moiseraele wa boammaaruri.”"},{"book":"Johane","chapter":"1","verse":"48","text":"Nathaniele a re, “O nkitsile jang?” Mme Jesu a fetola a re, “Erile o le ka fa tlase ga setlhare sa mofeige, Filipo a ise a go bone, ke ne ke go bona.”"},{"book":"Johane","chapter":"1","verse":"49","text":"Nathaniele a fetola a re, “Rra, O Morwa Modimo, Kgosi ya Iseraele!”"},{"book":"Johane","chapter":"1","verse":"50","text":"Jesu a mmotsa a re, “A o dumela gotlhe mo fela ka gore ke go boleletse gore ke ne ka go bona ka fa tlase ga setlhare sa mofeige? O tlaa bona ditshupo tse dikgolo go na le tse."},{"book":"Johane","chapter":"1","verse":"51","text":"O tlaa bo o bone le legodimo le atlhamologa le baengele ba Modimo ba boaboela ba tla kwa go nna, Monna wa kgalalelo.”"}]}