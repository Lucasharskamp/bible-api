{"data":[{"book":"यूहन्ना","chapter":"11","verse":"1","text":"मरियम अऊर ओकी बहिन मार्था को गांव बैतनिय्याह को लाजर नाम को एक आदमी बीमार होतो।"},{"book":"यूहन्ना","chapter":"11","verse":"2","text":"११:२ यूहन्ना १२:३या वा मरियम होती जेन प्रभु पर अत्तर डाल क ओको पाय ख अपनो बालों सी पोछ्यो होतो, येको भाऊ लाजर बीमार होतो।"},{"book":"यूहन्ना","chapter":"11","verse":"3","text":"येकोलायी ओकी बहिनों न ओख कहला भेज्यो, “हे प्रभु, देख, जेक तय बहुत प्रेम करय हय, ऊ बीमार हय।”"},{"book":"यूहन्ना","chapter":"11","verse":"4","text":"यो सुन्क यीशु न कह्यो, “या बीमारी मृत्यु की नोहोय; पर परमेश्वर की महिमा लायी आय, कि ओको द्वारा परमेश्वर को बेटा की महिमा हो।”"},{"book":"यूहन्ना","chapter":"11","verse":"5","text":"यीशु मार्था अऊर ओकी बहिन अऊर लाजर सी प्रेम रखत होतो।"},{"book":"यूहन्ना","chapter":"11","verse":"6","text":"तब भी जब ओन सुन्यो कि ऊ बीमार हय, त जो जागा पर ऊ होतो, उत दोय दिन अऊर रुक गयो।"},{"book":"यूहन्ना","chapter":"11","verse":"7","text":"येको बाद ओन चेलावों सी कह्यो, “आवो, हम फिर यहूदिया ख चलबो।”"},{"book":"यूहन्ना","chapter":"11","verse":"8","text":"चेलावों न ओको सी कह्यो, “हे गुरु, अभी त यहूदी तोरो पर पथराव करनो चाहत होतो, अऊर का तय फिर भी उतच जावय हय?”"},{"book":"यूहन्ना","chapter":"11","verse":"9","text":"यीशु न उत्तर दियो, “का दिन को बारा घंटा नहीं होवय? यदि कोयी दिन म चलय त ठोकर नहीं खावय, कहालीकि यो जगत को प्रकाश देखय हय।"},{"book":"यूहन्ना","chapter":"11","verse":"10","text":"पर यदि कोयी रात म चलय त ठोकर खावय हय, कहालीकि ओको म प्रकाश नहाय।”"},{"book":"यूहन्ना","chapter":"11","verse":"11","text":"ओन यो बाते कहीं, अऊर येको बाद उन्को सी कहन लग्यो, “हमरो संगी लाजर सोय गयो हय, पर मय ओख जगावन जाऊं हय।”"},{"book":"यूहन्ना","chapter":"11","verse":"12","text":"तब चेलावों न ओको सी कह्यो, “हे प्रभु, यदि ऊ सोय गयो हय, त चंगो होय जायेंन।”"},{"book":"यूहन्ना","chapter":"11","verse":"13","text":"यीशु न त ओको मरन को बारे म कह्यो होतो, पर हि समझ्यो कि ओन नींद सी सोय जान को बारे म कह्यो।"},{"book":"यूहन्ना","chapter":"11","verse":"14","text":"तब यीशु न उन्को सी साफ साफ कह्य दियो, “लाजर मर गयो हय;"},{"book":"यूहन्ना","chapter":"11","verse":"15","text":"अऊर मय तुम्हरो वजह खुश हय कि मय उत नहीं होतो जेकोसी तुम विश्वास करो। पर अब आवो, हम ओको जवर चलबो।”"},{"book":"यूहन्ना","chapter":"11","verse":"16","text":"तब थोमा न जो दिदुमुस कहलावय हय, अपनो संगी चेलावों सी कह्यो, “आवो, हम भी ओको संग मरन ख चलबो।”"},{"book":"यूहन्ना","chapter":"11","verse":"17","text":"उत पहुंचन पर यीशु ख यो मालूम भयो कि लाजर ख कब्र म रख्यो चार दिन भय गयो हंय।"},{"book":"यूहन्ना","chapter":"11","verse":"18","text":"बैतनिय्याह गांव यरूशलेम नगर को जवर लगभग कुछ तीन किलोमीटर दूर होतो।"},{"book":"यूहन्ना","chapter":"11","verse":"19","text":"बहुत सो यहूदी मार्था अऊर मरियम को जवर उन्को भाऊ को मरन पर शान्ति देन लायी आयो होतो।"},{"book":"यूहन्ना","chapter":"11","verse":"20","text":"जब मार्था न यीशु को आवन को समाचार सुन्यो त ओको सी मुलाखात करन क गयी, पर मरियम घर परच रही।"},{"book":"यूहन्ना","chapter":"11","verse":"21","text":"मार्था न यीशु सी कह्यो, “हे प्रभु, यदि तय इत होतो, त मोरो भाऊ कभीच नहीं मरतो।"},{"book":"यूहन्ना","chapter":"11","verse":"22","text":"अऊर अब भी मय जानु हय कि जो कुछ तय परमेश्वर सी मांगजो, परमेश्वर तोख देयेंन।”"},{"book":"यूहन्ना","chapter":"11","verse":"23","text":"यीशु न ओको सी कह्यो, “तोरो भाऊ फिर जीन्दो होयेंन।”"},{"book":"यूहन्ना","chapter":"11","verse":"24","text":"मार्था न ओको सी कह्यो, “मय जानु हय कि आखरी दिन म पुनरुत्थान को समय ऊ जीन्दो होयेंन।”"},{"book":"यूहन्ना","chapter":"11","verse":"25","text":"यीशु न ओको सी कह्यो, “पुनरुत्थान अऊर जीवन मयच आय; जो कोयी मोरो पर विश्वास करय हय ऊ यदि मर भी जाय तब भी जीयेंन,"},{"book":"यूहन्ना","chapter":"11","verse":"26","text":"अऊर जो कोयी जीन्दो हय अऊर मोर पर विश्वास करय हय, ऊ अनन्त काल तक नहीं मरेंन। का तय या बात पर विश्वास करय हय?”"},{"book":"यूहन्ना","chapter":"11","verse":"27","text":"ओन ओको सी कह्यो, “हव हे प्रभु, मय विश्वास करू हय कि परमेश्वर को बेटा मसीह जो जगत म आवन वालो होतो, ऊ तयच आय।”"},{"book":"यूहन्ना","chapter":"11","verse":"28","text":"यो कह्य क वा चली गयी, अऊर अपनी बहिन मरियम ख बुलाय क चुपचाप सी कह्यो, “गुरु इतच हय अऊर तोख बुलावय हय।”"},{"book":"यूहन्ना","chapter":"11","verse":"29","text":"यो सुनतोच ऊ तुरतच उठ क् ओको जवर आयी।"},{"book":"यूहन्ना","chapter":"11","verse":"30","text":"यीशु अभी गांव म नहीं पहुंच्यो होतो पर वाच जागा म होतो जित मार्था न ओको सी मुलाखात करी होती।"},{"book":"यूहन्ना","chapter":"11","verse":"31","text":"तब जो यहूदी ओको संग घर म होतो अऊर ओख शान्ति दे रह्यो होतो, यो देख क कि मरियम तुरतच उठ क् बाहेर गयी हय यो समझ्यो कि वा कब्र पर रोवन ख जाय रही हय, त हि ओको पीछू गयो।"},{"book":"यूहन्ना","chapter":"11","verse":"32","text":"जब मरियम उत पहुंची जित यीशु होतो, त ओख देखतोच ओको पाय पर गिर क कह्यो, “हे प्रभु, यदि तय इत होतो त मोरो भाऊ नहीं मरतो।”"},{"book":"यूहन्ना","chapter":"11","verse":"33","text":"जब यीशु न ओख अऊर उन यहूदियों ख जो ओको संग आयो होतो, रोवतो हुयो देख्यो, त आत्मा म बहुतच उदास अऊर व्याकुल भयो।"},{"book":"यूहन्ना","chapter":"11","verse":"34","text":"अऊर कह्यो, “तुम्न ओख कित रख्यो हय?” उन्न ओको सी कह्यो, “हे प्रभु, चल क देख ले।”"},{"book":"यूहन्ना","chapter":"11","verse":"35","text":"यीशु रोयो।"},{"book":"यूहन्ना","chapter":"11","verse":"36","text":"तब यहूदी कहन लग्यो, “देखो, ऊ ओको सी कितनो प्रेम रखत होतो।”"},{"book":"यूहन्ना","chapter":"11","verse":"37","text":"पर उन्म सी कुछ न कह्यो, “का यो जेन अन्धा की आंखी खोल्यो, यो भी नहीं कर सक्यो कि यो आदमी नहीं मरतो।”"},{"book":"यूहन्ना","chapter":"11","verse":"38","text":"यीशु मन म बहुतच उदास होय क कब्र पर आयो। ऊ एक गुफा होती अऊर एक गोटा ओको पर रख्यो होतो।"},{"book":"यूहन्ना","chapter":"11","verse":"39","text":"यीशु न कह्यो, “गोटा हटाव।”"},{"book":"यूहन्ना","chapter":"11","verse":"40","text":"यीशु न ओको सी कह्यो, “का मय न तोरो सी नहीं कह्यो होतो कि यदि तय विश्वास करजो, त परमेश्वर की महिमा ख देखेंन।”"},{"book":"यूहन्ना","chapter":"11","verse":"41","text":"तब उन्न ऊ गोटा ख हटायो। यीशु न आंखी उठाय क कह्यो, “हे पिता, मय तोरो धन्यवाद करू हय कि तय न मोरी सुन ली हय।"},{"book":"यूहन्ना","chapter":"11","verse":"42","text":"मय जानत होतो कि तय हमेशा मोरी सुनय हय, पर जो भीड़ आजु बाजू खड़ी हय, उन्को वजह मय न यो कह्यो, जेकोसी कि हि विश्वास करेंन कि तय न मोख भेज्यो हय।”"},{"book":"यूहन्ना","chapter":"11","verse":"43","text":"यो कह्य क ओन बड़ो आवाज सी पुकारयो, “हे लाजर, निकल आव!”"},{"book":"यूहन्ना","chapter":"11","verse":"44","text":"जो मर गयो होतो ऊ कफन सी हाथ पाय बन्ध्यो हुयो निकल आयो, अऊर ओको मुंह गमछा सी लिपट्यो हुयो होतो। यीशु न उन्को सी कह्यो, “ओख खोल दे अऊर जान दे।”"},{"book":"यूहन्ना","chapter":"11","verse":"45","text":"तब जो यहूदी मरियम को जवर आयो होतो अऊर ओको यो काम देख्यो होतो, उन्म सी बहुत सो न ओको पर विश्वास करयो।"},{"book":"यूहन्ना","chapter":"11","verse":"46","text":"पर उन्म सी कुछ न फरीसियों को जवर जाय क यीशु को काम को समाचार दियो।"},{"book":"यूहन्ना","chapter":"11","verse":"47","text":"येको पर मुख्य याजकों अऊर फरीसियों न महासभा बुलायो, अऊर कह्यो, “हम का करजे हंय? यो आदमी त बहुत आश्चर्य को चिन्ह दिखावय हय"},{"book":"यूहन्ना","chapter":"11","verse":"48","text":"यदि हम ओख असोच रहन दियो, त हर कोयी ओको पर विश्वास करेंन, अऊर यो तरह रोमी लोग यहां आय जायेंन अऊर हमरो मन्दिर अऊर राष्ट्र ख नाश कर देयेंन।”"},{"book":"यूहन्ना","chapter":"11","verse":"49","text":"तब उन्म सी कैफा नाम को एक आदमी न जो ऊ साल को महायाजक होतो, उन्को सी कह्यो, “तुम कुछ भी नहीं जानय;"},{"book":"यूहन्ना","chapter":"11","verse":"50","text":"अऊर नहीं यो समझय हय कि तुम्हरो लायी यो अच्छो हय कि हमरो लोगों लायी एक आदमी मरे, अऊर पूरी जाति नाश नहीं होय।”"},{"book":"यूहन्ना","chapter":"11","verse":"51","text":"या बात ओन अपनो तरफ सी नहीं कहीं, पर ऊ साल को महायाजक होय क भविष्यवानी करी, कि यीशु यहूदी लोगों लायी मरेंन;"},{"book":"यूहन्ना","chapter":"11","verse":"52","text":"अऊर नहीं केवल ऊ जाति लायी, बल्की येकोलायी भी कि परमेश्वर की तितर–बितर सन्तानों ख एक कर दे।"},{"book":"यूहन्ना","chapter":"11","verse":"53","text":"येकोलायी उच दिन सी हि ओख मार डालन को साजीश रचन लग्यो।"},{"book":"यूहन्ना","chapter":"11","verse":"54","text":"येकोलायी यीशु ऊ समय सी यहूदियों म प्रगट होय क नहीं फिरयो, पर उत सी जंगल को जवर को प्रदेश को इफ्राईम नाम को एक नगर ख चली गयो; अऊर अपनो चेलावों को संग उतच रहन लग्यो।"},{"book":"यूहन्ना","chapter":"11","verse":"55","text":"यहूदियों को फसह को त्यौहार जवर होतो, अऊर बहुत सो लोग फसह सी पहिले गांव सी यरूशलेम ख गयो कि अपनो खुद ख शुद्ध करे।"},{"book":"यूहन्ना","chapter":"11","verse":"56","text":"येकोलायी हि यीशु ख ढूंढन लग्यो अऊर मन्दिर म खड़ो होय क आपस म कहन लग्यो, “तुम का सोचय हय? का ऊ पर्व म नहीं आयेंन?”"},{"book":"यूहन्ना","chapter":"11","verse":"57","text":"मुख्य याजकों अऊर फरीसियों न या आज्ञा दे रख्यो होतो कि यदि कोयी यो जानेंन कि यीशु कित हय त बताव, ताकि हि ओख पकड़ सकेंन।"}]}