{"data":[{"book":"Matouš","chapter":"11","verse":"1","text":"Když Ježíš skončil s pokyny pro svých dvanáct učedníků, šel, aby učil a kázal v tamějších městech."},{"book":"Matouš","chapter":"11","verse":"2","text":"Jan Křtitel ve vězení uslyšel o Ježíšových činech, poslal za ním své dva žáky a ti se ho zeptali:"},{"book":"Matouš","chapter":"11","verse":"3","text":"„Jsi opravdu ten zaslíbený Mesiáš, nebo máme čekat jiného?“"},{"book":"Matouš","chapter":"11","verse":"4","text":"Ježíš jim na to odpověděl: „Vraťte se k Janovi a povězte mu o tom, co jste viděli a slyšeli:"},{"book":"Matouš","chapter":"11","verse":"5","text":"slepí vidí, chromí chodí, malomocní jsou uzdravováni, hluší slyší, mrtví vstávají k životu a ti, kteří u lidí neznamenají nic, jsou ujišťováni, že Bůh s nimi počítá."},{"book":"Matouš","chapter":"11","verse":"6","text":"Šťastný je ten, kdo mne přijímá bez výhrad.“"},{"book":"Matouš","chapter":"11","verse":"7","text":"Když Janovi žáci odešli, řekl o něm Ježíš zástupu: „Když jste šli za Janem na poušť, jistě jste v něm nenašli slabocha – ‚kam vítr, tam plášť‘;"},{"book":"Matouš","chapter":"11","verse":"8","text":"ani jste nenašli žádnou vysoce postavenou osobu – takoví chodí pěkně oblečeni a bydlí v palácích."},{"book":"Matouš","chapter":"11","verse":"9","text":"Šli jste za ním jako za prorokem a měli jste pravdu. Ujišťuji vás, že on je ještě víc než prorok. Proroci a celý Starý zákon až po Jana vyhlíželi Mesiáše. Chcete-li pochopit to, co míním, Jan je novým Elijášem, o kterém proroci říkali, že má přijít před začátkem království."},{"book":"Matouš","chapter":"11","verse":"10","text":"To o něm se píše v Písmu, že půjde přede mnou, ohlásí můj příchod a připraví mi cestu k lidským srdcím."},{"book":"Matouš","chapter":"11","verse":"11","text":"Opravdu, mezi všemi lidmi, kteří se kdy narodili, není nikdo, kdo by převyšoval svým posláním Jana Křtitele; a přece i nejskromnější z mých následovníků se dostal dál než on."},{"book":"Matouš","chapter":"11","verse":"12-15","text":"Od doby, kdy Jan Křtitel začal kázat a křtít, Boží vláda se prosazuje, ale násilí jí škodí. Kdo slyšíš, rozuměj!"},{"book":"Matouš","chapter":"11","verse":"16","text":"K čemu mám přirovnat tuto generaci? Je jako hrající si děti, které sedí na návsi a pokřikují nespokojeně na své kamarády:"},{"book":"Matouš","chapter":"11","verse":"17","text":"‚Hráli jsme vám a vy jste netancovali, smutně jsme vám zpívali a vy jste neplakali.‘"},{"book":"Matouš","chapter":"11","verse":"18","text":"Přišel Jan, žil odříkavě a měli ho za fanatika."},{"book":"Matouš","chapter":"11","verse":"19","text":"Přišel jsem já, Syn člověka, žiji normálně a říkají, že jsem žrout a pijan vína, přítel celníků a nejhorší lůzy. Ale Boží moudrost prokáže, co je pravda!“"},{"book":"Matouš","chapter":"11","verse":"20","text":"Tvrdá slova měl Ježíš pro města, která byla svědky mnoha jeho mocných činů, a přece nečinila pokání:"},{"book":"Matouš","chapter":"11","verse":"21","text":"„Běda ti, Korozaim, běda ti, Betsaido! Kdybych udělal v Týru a Sidónu takové zázraky jako u vás, už dávno by jejich obyvatelé činili pokání a projevili nejhlubší lítost nad svými vinami."},{"book":"Matouš","chapter":"11","verse":"22","text":"Proto vám říkám, že Týru a Sidónu bude v den soudu snáze než vám."},{"book":"Matouš","chapter":"11","verse":"23","text":"A ty, Kafarnaum, myslíš, že poroste tvá sláva až k nebi? Do propasti věčné záhuby padneš! Kdybych udělal v Sodomě takové zázraky jako u vás, stála by dodnes."},{"book":"Matouš","chapter":"11","verse":"24","text":"Znovu vám říkám, že zemi Sodomské bude lehčeji v den soudu než tobě!“"},{"book":"Matouš","chapter":"11","verse":"25","text":"Potom se Ježíš modlil: „Otče, Pane nebe i země, děkuji ti, že pravdu skrýváš před těmi, kteří se považují za moudré a učené, a odkrýváš ji nepatrným a prostým."},{"book":"Matouš","chapter":"11","verse":"26","text":"Je to, Otče, jak sis přál."},{"book":"Matouš","chapter":"11","verse":"27","text":"Otec mi svěřil všechno, jenom Otec zná Syna a Otce zná jenom Syn a ti, kterým ho Syn zjeví."},{"book":"Matouš","chapter":"11","verse":"28","text":"Pojďte ke mně všichni, kteří pracujete a nesete tíhu břemen, najdete u mne klid a úlevu."},{"book":"Matouš","chapter":"11","verse":"29-30","text":"To, co na vás já vložím, netlačí a není těžké. Učte se ode mne, mám tiché a pokorné srdce. U mne získáte mír a odpočinutí své duše.“"}]}