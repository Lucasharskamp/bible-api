{"data":[{"book":"Opinberun Jóhannesar","chapter":"22","verse":"1","text":"Síðan benti hann mér á fljót lífsvatnsins. Það rann silfurtært frá hásæti Guðs og lambsins"},{"book":"Opinberun Jóhannesar","chapter":"22","verse":"2","text":"og niður aðalgötuna. Sitt hvoru megin við fljótið óx lífsins tré og ber það ávöxt tólf sinnum á ári, eina uppskeru í mánuði hverjum, og blöðin eru notuð til lækninga fyrir þjóðirnar."},{"book":"Opinberun Jóhannesar","chapter":"22","verse":"3","text":"Í borginni finnst ekkert illt, því að þar er hásæti Guðs og lambsins og þjónar hans munu tilbiðja hann."},{"book":"Opinberun Jóhannesar","chapter":"22","verse":"4","text":"Þeir munu sjá auglit hans og nafn hans mun vera skrifað á enni þeirra."},{"book":"Opinberun Jóhannesar","chapter":"22","verse":"5","text":"Þar verður aldrei nótt og því engin þörf fyrir lampa eða sól, því að Drottinn Guð mun lýsa þeim og þeir munu ríkja um alla eilífð."},{"book":"Opinberun Jóhannesar","chapter":"22","verse":"6-7","text":"Þá sagði engillinn við mig: „Það sem ég segi nú er áreiðanlegt og satt: „Ég kem skjótt!“ Guð, sem segir spámönnum sínum hvað framtíðin ber í skauti, hefur sent engil sinn til að segja ykkur að þetta muni verða innan skamms. Blessaður er sá, sem trúir því, og öllu öðru, sem skráð er í þessa bók.“"},{"book":"Opinberun Jóhannesar","chapter":"22","verse":"8","text":"Ég, Jóhannes, sá þetta allt og heyrði og ég féll að fótum engilsins til þess að tilbiðja hann, því að hann hafði opinberað mér þetta."},{"book":"Opinberun Jóhannesar","chapter":"22","verse":"9","text":"En hann sagði aftur: „Nei, gerðu þetta ekki. Ég er líka þjónn Jesú eins og þú og bræður þínir, spámennirnir, og allir þeir sem varðveita sannleikann, sem skráður er í þessa bók. Þú skalt tilbiðja Guð, hann einan.“"},{"book":"Opinberun Jóhannesar","chapter":"22","verse":"10","text":"Síðan gaf hann mér þessi fyrirmæli: „Innsiglaðu ekki það, sem þú hefur skrifað, því að það mun rætast innan skamms."},{"book":"Opinberun Jóhannesar","chapter":"22","verse":"11","text":"Þegar sá tími kemur, munu illgjörðamenn verða önnum kafnir í illsku sinni. Vondir menn munu versna, en góðir batna og hinir heilögu munu helgast enn meira."},{"book":"Opinberun Jóhannesar","chapter":"22","verse":"12","text":"Sjá, ég kem skjótt og launin hef ég með mér til að gjalda hverjum og einum eftir verkum hans. Ég er upphafið og endirinn, hinn fyrsti og hinn síðasti."},{"book":"Opinberun Jóhannesar","chapter":"22","verse":"13","text":"Blessaðir eru þeir að eilífu sem þvo skikkjur sínar."},{"book":"Opinberun Jóhannesar","chapter":"22","verse":"14","text":"Þeir komast um hliðin inn í borgina og borða ávextina, sem vaxa á lífsins tré."},{"book":"Opinberun Jóhannesar","chapter":"22","verse":"15","text":"Úti fyrir borginni eru þeir sem snúið hafa baki við Guði, töframenn, saurlífismenn, morðingjar, skurðgoðadýrkendur og allir þeir sem elska og iðka lygi."},{"book":"Opinberun Jóhannesar","chapter":"22","verse":"16","text":"Ég, Jesús, hef sent engil minn til ykkar, til þess að segja kirkjunni – söfnuði trúaðra – frá öllu þessu. Ég er hvort tveggja: Forfaðir Davíðs og afkomandi hans. Ég er stjarnan skínandi, morgunstjarnan.“"},{"book":"Opinberun Jóhannesar","chapter":"22","verse":"17","text":"Andi Guðs og brúðurin segja: „Kom þú!“ Komi sá, sem þyrstur er! Hver sem vill, komi og drekki lífsvatnið endurgjaldslaust."},{"book":"Opinberun Jóhannesar","chapter":"22","verse":"18","text":"Ég segi í fyllstu alvöru við hvern þann sem les þessa bók: Ef einhver bætir einhverju við það, sem hér er skráð, þá mun Guð bæta við líf hans þeim plágum sem þar er lýst."},{"book":"Opinberun Jóhannesar","chapter":"22","verse":"19","text":"Ef einhver tekur burt einhvern af þessum spádómum, þá mun Guð taka frá honum hlut hans í lífsins tré og borginni helgu sem áður var lýst."},{"book":"Opinberun Jóhannesar","chapter":"22","verse":"20","text":"Sá, sem þetta hefur sagt, segir: „Já, ég kem skjótt!“"},{"book":"Opinberun Jóhannesar","chapter":"22","verse":"21","text":"Náð Drottins Jesú Krists sé með öllum þeim sem hann hefur helgað."}]}