{"data":[{"book":"Matiyu","chapter":"6","verse":"1","text":"«Wo naxa fe fanyi raba mixie ya tode ra e xa wo xa tinxinyi to, xa na mu a ra wo mu baraayi yo sɔtɔma wo Baba ra, naxan na ariyanna."},{"book":"Matiyu","chapter":"6","verse":"2","text":"Na kui, i nɛ mixi kima, i naxa a sigi sa duniɲa birin bɛ alɔ filankafuie a rabama ki naxɛ salide nun taa ma, alako mixie xa e matɔxɔ. N xa nɔndi fala wo bɛ, e bara gɛ e xa wali sare birin sɔtɔde."},{"book":"Matiyu","chapter":"6","verse":"3","text":"I nɛ mixi kima i yirefanyi ra, kɔɔla naxa a kolon."},{"book":"Matiyu","chapter":"6","verse":"4","text":"I xa mixi ki suturɛ nan na. Na kui, i Baba Ala naxan gundo birin kolon, a fama nɛ na sare ragbilende i ma.»"},{"book":"Matiyu","chapter":"6","verse":"5","text":"«Wo nɛ salima, wo naxa lu alɔ filankafuie naxee salima, e tixi salidee kui nun kira dɛ ra alako mixie xa e to. N xa nɔndi fala wo bɛ, e bara gɛ e xa wali sare birin sɔtɔde."},{"book":"Matiyu","chapter":"6","verse":"6","text":"Kɔnɔ i tan nɛ salima, siga i xa banxi yire nde nɔxunyi kui, i naadɛ ragali, i Ala maxandi naxan mu toma. Na kui, i Baba Ala naxan gundo fe birin toxi, a fama nɛ i sare fide.»"},{"book":"Matiyu","chapter":"6","verse":"7","text":"«Wo nɛ Ala maxandima, wo naxa wo xa wɔyɛnyi rawuya fufafu, alɔ kaafiri naxee laxi a ra a e xa duba suxuma e xa wɔyɛnyi radiganxie nan saabui ra."},{"book":"Matiyu","chapter":"6","verse":"8","text":"Wo naxa lu alɔ e tan, barima wo Baba Ala wo hayi kolon beenun wo xa a maxandi.»"},{"book":"Matiyu","chapter":"6","verse":"9","text":"«Wo lan wo xa sali yi ki nɛ:"},{"book":"Matiyu","chapter":"6","verse":"10","text":"I xa mangɛya xa fa."},{"book":"Matiyu","chapter":"6","verse":"11","text":"Baloe fi muxu ma to lɔxɔɛ,"},{"book":"Matiyu","chapter":"6","verse":"12","text":"Diɲɛ muxu xa yunubie ma,"},{"book":"Matiyu","chapter":"6","verse":"13","text":"I naxa muxu ti maratantanyi kira xɔn,"},{"book":"Matiyu","chapter":"6","verse":"14","text":"«Xa wo diɲɛ mixie haakɛe ma, wo Baba naxan na ariyanna, a fan diɲɛma nɛ wo ma,"},{"book":"Matiyu","chapter":"6","verse":"15","text":"kɔnɔ xa wo mu diɲɛ mixie ma, wo Baba naxan na ariyanna, a fan mu diɲɛma wo xa yunubie ma.»"},{"book":"Matiyu","chapter":"6","verse":"16","text":"«Wo nɛ sunyi suxuma, wo naxa wo yatagi ixɔnɔ alɔ filankafuie e yatagi ixɔnɔma ki naxɛ, mixie xa a kolon a e na sunyi. N xa nɔndi fala wo bɛ, e bara gɛ e xa wali sare birin sɔtɔde."},{"book":"Matiyu","chapter":"6","verse":"17","text":"Kɔnɔ i tan nɛ sunyi suxuma, i xa ture sa i xunyi ma, i i yatagi maxa,"},{"book":"Matiyu","chapter":"6","verse":"18","text":"alako mixie naxa a kolon a i na sunyi. Na kui, i Baba Ala naxan mu toma, naxan man gundo fe birin toxi, a fama nɛ i sare fide.»"},{"book":"Matiyu","chapter":"6","verse":"19","text":"«Wo naxa wo harige malan duniɲa ma, nimasee nun xɔrixɔri a xun nakanama dɛnnaxɛ, xa na mu a ra muɲɛtie nɔma a muɲade banxi kui dɛnnaxɛ."},{"book":"Matiyu","chapter":"6","verse":"20","text":"Wo xa wo harige malan ariyanna nɛ, nimasee nun xɔrixɔri mu kanari sama dɛnnaxɛ, muɲɛtie fan mu muɲɛ tima dɛnnaxɛ."},{"book":"Matiyu","chapter":"6","verse":"21","text":"Wo harige na dɛnnaxɛ, wo bɔɲɛ fan luma naa nɛ.»"},{"book":"Matiyu","chapter":"6","verse":"22","text":"«Ya nan na fate xa lanpui ra. Xa i ya fan, i fate birin iyalanma nɛ,"},{"book":"Matiyu","chapter":"6","verse":"23","text":"kɔnɔ xa i ya mu fan, i fate luma dimi nan kui. Na kui, xa i xa naiyalanyi bara findi dimi ra, na dimi ifɔɔrɔ de!»"},{"book":"Matiyu","chapter":"6","verse":"24","text":"«Mixi yo mu nɔma lude marigi firin xa yaamari bun ma, barima a fama marigi keren xɔnde, a boore maxanu. A xirima keren na, a boore rabolo. Wo mu nɔma Ala nun naafuli batude tɛmui keren.»"},{"book":"Matiyu","chapter":"6","verse":"25","text":"«Na nan a toxi, n xa a fala wo bɛ, wo naxa kɔntɔfili baloe xa fe ra wo hayi na naxan ma yi duniɲɛigiri kui, xa na mu a ra, dugie xa fe ra wo naxee ragoroma wo fate ma. Wo xa duniɲɛigiri tide mu gbo donse bɛ? Wo fate tide mu gbo dugie bɛ?"},{"book":"Matiyu","chapter":"6","verse":"26","text":"Wo xɔnie mato koore ma. E mu sansi sima, e mu xɛ xabama, e mu donse ragatama bilie kui, kɔnɔ wo Baba naxan na ariyanna, a e baloma. Wo tan mu dangi na xɔnie ra?"},{"book":"Matiyu","chapter":"6","verse":"27","text":"Nde nɔma hali xi keren sade a xa simaya xun a xa kɔntɔfili saabui ra?"},{"book":"Matiyu","chapter":"6","verse":"28","text":"Munfe ra wo kɔntɔfilima wo xa sosee xa fe ra? Wo sansi fuge tofanyie mato, e minima wula sansie ma ki naxɛ. E mu walima, e mu woligɛsɛ yailanma,"},{"book":"Matiyu","chapter":"6","verse":"29","text":"kɔnɔ n xa a fala wo bɛ, hali mangɛ Sulemani xa dariyɛ birin kui, a xa sosee mu nu tofan alɔ na sansi fuge keren."},{"book":"Matiyu","chapter":"6","verse":"30","text":"Xa Ala sansi mɛɛnima yi ki nɛ, sansi naxan na na to, tina a gan, a mu mɛɛnima wo fan ma? Wo xa danxaniya xurun!»"},{"book":"Matiyu","chapter":"6","verse":"31","text":"«Na kui, wo naxa kɔntɔfili a falafe ra, ‹Muxu munse donma? Muxu munse minma? Muxu munse ragoroma muxu ma?›"},{"book":"Matiyu","chapter":"6","verse":"32","text":"Kaafirie birama na fe mɔɔli nan tun fɔxɔ ra. Anun, wo Baba naxan na ariyanna, a a kolon wo hayi na na se birin ma."},{"book":"Matiyu","chapter":"6","verse":"33","text":"Na kui, wo xa Ala xa mangɛya niini nun a xa tinxinyi nan singe fen, a na se dɔnxɔɛ birin fan fima nɛ wo ma."},{"book":"Matiyu","chapter":"6","verse":"34","text":"Wo naxa kɔntɔfili tina xa fe ra, barima tina a ɲɔxɔ sama a yɛtɛ xɔn. Lɔxɔɛ birin nun a xa tɔɔrɛ nan a ra.»"}]}