{"data":[{"book":"Jan","chapter":"15","verse":"1","text":"„Jsem kmen vinné révy a můj Otec je vinařem."},{"book":"Jan","chapter":"15","verse":"2","text":"Odřezává plané výhonky a plodné očišťuje, aby nesly větší úrodu."},{"book":"Jan","chapter":"15","verse":"3","text":"I vás očistil, a to mým poselstvím."},{"book":"Jan","chapter":"15","verse":"4","text":"Zůstaňte ve spojení se mnou. Vždyť výhonek oddělený od kmene nemůže nést žádné ovoce; právě tak je to i s vámi."},{"book":"Jan","chapter":"15","verse":"5","text":"Já jsem vinný kmen a vy jste výhonky. Proto jen v těsném spojení se mnou prožijete plodný život. Beze mne to nedokážete."},{"book":"Jan","chapter":"15","verse":"6","text":"Kdo žije beze mne, bude jako planý výhonek odříznut, uschne a bude spálen."},{"book":"Jan","chapter":"15","verse":"7","text":"Zůstanete-li se mnou spojeni a nepřestane-li na vás působit mé poselství, pak dostanete všechno, o co v modlitbě požádáte."},{"book":"Jan","chapter":"15","verse":"8","text":"Když povedete plodný život jako moji učedníci, vzdáte tím čest Bohu."},{"book":"Jan","chapter":"15","verse":"9","text":"Miluji vás tak, jako mne miluje Otec."},{"book":"Jan","chapter":"15","verse":"10","text":"Jste-li se mnou spojeni poslušností mých příkazů, proudí do vás Boží láska jako životodárná míza."},{"book":"Jan","chapter":"15","verse":"11","text":"Raduji se z toho a chci, abyste se i vy mohli vždycky plně radovat."},{"book":"Jan","chapter":"15","verse":"12","text":"Přikazuji vám, abyste se vzájemně milovali tak, jako jsem já miloval vás."},{"book":"Jan","chapter":"15","verse":"13","text":"Největší lásku přátelům prokáže ten, kdo za ně položí vlastní život."},{"book":"Jan","chapter":"15","verse":"14","text":"Zůstanete mými přáteli, budete-li jednat v souladu se mnou."},{"book":"Jan","chapter":"15","verse":"15","text":"Nejste už mými sluhy, protože sluha se nevyzná v úmyslu svého pána. Řekl jsem vám s důvěrou vše, co vím od Otce, a proto jste se stali mými přáteli."},{"book":"Jan","chapter":"15","verse":"16","text":"Já jsem si vybral vás, ne vy mne. Vybavil jsem vás k tomu, abyste žili plodný život, který by před Bohem obstál. Proste a Otec vám to dá."},{"book":"Jan","chapter":"15","verse":"17","text":"Usilujte především o vzájemnou lásku."},{"book":"Jan","chapter":"15","verse":"18","text":"Lidé vás budou nenávidět, ale vzpomeňte si, že mne nenáviděli dříve než vás."},{"book":"Jan","chapter":"15","verse":"19","text":"Milovali by vás, kdybyste se přizpůsobili. Vy mezi ně ale nepatříte, protože já jsem si vás vyvolil. Vyvedl jsem vás ze světa a oni vás za to nenávidí."},{"book":"Jan","chapter":"15","verse":"20","text":"Připomeňte si slova, která jsem vám už jednou řekl: sluha není větší než jeho pán."},{"book":"Jan","chapter":"15","verse":"21","text":"To všechno vám budou dělat proto, že nevěří, že za mnou i za vámi stojí Bůh."},{"book":"Jan","chapter":"15","verse":"22","text":"Kdybych byl nepřišel a nemluvil k nim, byli by bez viny. Teď jsou však bez výmluvy."},{"book":"Jan","chapter":"15","verse":"23","text":"Ti, kdo mnou pohrdají, pohrdají Bohem."},{"book":"Jan","chapter":"15","verse":"24-25","text":"Usvědčuje je moje dílo, které nemá obdoby. Mají je před očima, a přece se zatvrdili proti mně i Otci. Však je o nich psáno v Písmu: ‚Nenáviděli mne bez důvodu.‘"},{"book":"Jan","chapter":"15","verse":"26","text":"Pošlu vám zastánce od Otce – Ducha pravdy, který pochází z Otce. Ten dosvědčí, co vám říkám."},{"book":"Jan","chapter":"15","verse":"27","text":"Ale i vy budete mými svědky, protože mne všude provázíte."}]}