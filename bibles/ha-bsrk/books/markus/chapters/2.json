{"data":[{"book":"Markus","chapter":"2","verse":"1","text":"Bayan ’yan kwanaki, da Yesu ya sāke shiga Kafarnahum, sai mutane suka ji labarin zuwansa gida."},{"book":"Markus","chapter":"2","verse":"2","text":"Mutane suka taru da yawa har ma babu wuri, ko a bakin ƙofa ma, sai ya yi musu wa’azin bishara."},{"book":"Markus","chapter":"2","verse":"3","text":"Waɗansu mutum huɗu suka zo wajensa ɗauke da wani shanyayye."},{"book":"Markus","chapter":"2","verse":"4","text":"Da ba su iya kai shi wurin Yesu ba, saboda taron, sai suka buɗe rufin gidan saman, bisa daidai inda Yesu yake. Bayan da suka huda rami, sai suka saukar da shanyayyen, kwance a kan tabarmarsa."},{"book":"Markus","chapter":"2","verse":"5","text":"Da Yesu ya ga bangaskiyarsu, sai ya ce wa shanyayyen, “Saurayi, an gafarta zunubanka.”"},{"book":"Markus","chapter":"2","verse":"6","text":"To, waɗansu malaman dokoki da suke zaune a wurin, suka yi tunani a zuciyarsu, suna cewa,"},{"book":"Markus","chapter":"2","verse":"7","text":"“Me ya sa mutumin nan yake magana haka? Yana saɓo! Wane ne zai iya gafarta zunubai, in ba Allah kaɗai ba?”"},{"book":"Markus","chapter":"2","verse":"8","text":"Nan da nan, Yesu ya gane a ruhunsa abin da suke tunani a zuciyarsu, sai ya ce musu, “Me ya sa kuke tunanin waɗannan abubuwa?"},{"book":"Markus","chapter":"2","verse":"9","text":"Wanne ya fi sauƙi, a ce wa shanyayyen, ‘An gafarta zunubanka,’ ko a ce, ‘Tashi, ɗauki tabarmarka ka yi tafiya’?"},{"book":"Markus","chapter":"2","verse":"10","text":"Amma don ku san cewa, Ɗan Mutum yana da iko a duniya yă gafarta zunubai.” Sai ya ce wa shanyayyen,"},{"book":"Markus","chapter":"2","verse":"11","text":"“Ina ce maka, tashi, ɗauki tabarmarka, ka tafi gida.”"},{"book":"Markus","chapter":"2","verse":"12","text":"Sai ya tashi, ya ɗauki tabarmarsa, ya yi tafiyarsa a gabansu duka. Wannan ya ba wa kowa mamaki, suka kuma ɗaukaka Allah suna cewa, “Ba mu taɓa ganin abu haka ba!”"},{"book":"Markus","chapter":"2","verse":"13","text":"Yesu ya sāke tafiya bakin tafkin. Taro mai yawa ya zo wurinsa, sai ya fara koya musu."},{"book":"Markus","chapter":"2","verse":"14","text":"Yana cikin tafiya, sai ya ga Lawi, ɗan Alfayus zaune a inda ake karɓar haraji. Yesu ya ce masa, “Bi ni.” Sai Lawi ya tashi, ya bi shi."},{"book":"Markus","chapter":"2","verse":"15","text":"Yayinda Yesu yake cin abinci a gidan Lawi, sai masu karɓar haraji da “masu zunubi” da yawa, suka zo suka ci tare da shi da almajiransa, gama akwai mutane da yawa da suka bi shi."},{"book":"Markus","chapter":"2","verse":"16","text":"Da malaman dokoki, waɗanda su ma Farisiyawa ne, suka ga yana ci tare da masu “zunubi” da masu karɓar haraji, sai suka tambayi almajiransa, suka ce, “Me ya sa yake ci tare da masu karɓar haraji da masu zunubi?”"},{"book":"Markus","chapter":"2","verse":"17","text":"Da jin wannan, Yesu ya ce musu, “Ai, masu lafiya ba sa bukatar likita, sai dai marasa lafiya. Ban zo domin in kira masu adalci ba, sai dai masu zunubi.”"},{"book":"Markus","chapter":"2","verse":"18","text":"To, almajiran Yohanna da na Farisiyawa suna azumi, sai waɗansu mutane suka zo suka tambayi Yesu, suka ce, “Yaya almajiran Yohanna da na Farisiyawa suna azumi, amma almajiranka ba sa yi?”"},{"book":"Markus","chapter":"2","verse":"19","text":"Yesu ya amsa ya ce, “Yaya abokan ango za su yi azumi, sa’ad da yana tare da su? Ai, ba za su yi ba, muddin yana tare da su."},{"book":"Markus","chapter":"2","verse":"20","text":"Ai, lokaci yana zuwa da za a ɗauke musu angon. A sa’an nan ne fa za su yi azumi."},{"book":"Markus","chapter":"2","verse":"21","text":"“Ba mai facin sabon ƙyalle a tsohuwar riga. In ya yi haka, sabon ƙyallen zai yage daga tsohuwar, yagewar kuwa za tă zama da muni."},{"book":"Markus","chapter":"2","verse":"22","text":"Ba wanda yakan zuba sabon ruwan inabi a tsofaffin salkuna. In ya yi haka, ruwan inabin zai farfashe salkunan, yă yi hasarar ruwan inabin, salkunan kuma su lalace. A’a, yakan zuba sabon ruwan inabin a sababbin salkuna.”"},{"book":"Markus","chapter":"2","verse":"23","text":"Wata ranar Asabbaci, Yesu yana ratsa gonakin hatsi, sai almajiransa da suke tafiya tare da shi, suka fara kakkarya waɗansu kan hatsi."},{"book":"Markus","chapter":"2","verse":"24","text":"Farisiyawa suka ce masa, “Duba, me ya sa suke yin abin da doka ta hana a yi, a ranar Asabbaci?”"},{"book":"Markus","chapter":"2","verse":"25","text":"Ya amsa ya ce, “Ashe, ba ku taɓa karanta abin da Dawuda ya yi ba, sa’ad da shi da abokan tafiyarsa suka ji yunwa, suna kuma cikin bukata?"},{"book":"Markus","chapter":"2","verse":"26","text":"Ya shiga gidan Allah a zamanin Abiyatar babban firist, ya ci keɓaɓɓen burodin nan, ya kuma ba wa abokan tafiyarsa abin da firistoci kaɗai sukan ci bisa ga doka?”"},{"book":"Markus","chapter":"2","verse":"27","text":"Sai ya ce musu, “An yi Asabbaci saboda mutum ne, ba mutum saboda Asabbaci ba."},{"book":"Markus","chapter":"2","verse":"28","text":"Don haka, Ɗan Mutum Ubangiji ne, har ma da na Asabbaci.”"}]}