{"data":[{"book":"Vaifesu","chapter":"2","verse":"1","text":"Dahili yumwi mwaveli musova kwanongwa ya vifyu na sambi shenu."},{"book":"Vaifesu","chapter":"2","verse":"2","text":"Chipindi chila mwaveli kucha musova mungalilu ya wafu na sambi ya mlimawu mwamtundamilili mkomi wa finyamkela yivavelili na liwovi vakululanga vala yivavatavala vandu vangajila kumjumila Chapanga"},{"book":"Vaifesu","chapter":"2","verse":"3","text":"Hata yufwi twaveli kucha vamonga, twagolili findu fila mvili na hala shetu shadayilili, yufwi twayifwanili na veni twadayiliwili kugoboliwa kwa maya va Chapanga."},{"book":"Vaifesu","chapter":"2","verse":"4","text":"Lakini Chapanga ndi muna lusungu lutangalili. kwa utami waki mkomi kwa yufwi,"},{"book":"Vaifesu","chapter":"2","verse":"5","text":"hata leki twavelili tusova kwanongwa ya sambi, atugolili tuvi pamu na Kilistu. Kwa usangi wa Chapanga yumwi mulowuliwa."},{"book":"Vaifesu","chapter":"2","verse":"6","text":"Kwa kuyilumba na Yesu Kilistu, Chapanga atushukushili pamu na mweni, tukatavali pamu na mweni kumbindi kwa Chapanga."},{"book":"Vaifesu","chapter":"2","verse":"7","text":"Nahawu ndi wadayilili kulangusha kwa vandu va chipindi cha pambeli ukomi wa usangi waki yatusangilili kwa usangi mukwilumba yufwi na Yesu Kilistu."},{"book":"Vaifesu","chapter":"2","verse":"8","text":"Nongwa, kwa usangi wa Chapanga yumwi mulowuliwa kwa ujumilu waki. Ujumilu awu wuva kwa liwovi lyetu ha, ila ndi fupu kufuma kwa Chapanga."},{"book":"Vaifesu","chapter":"2","verse":"9","text":"Mundu yoyonda akotoo kuyijumila chindu, kwanongwa kayikimbanikila ha."},{"book":"Vaifesu","chapter":"2","verse":"10","text":"Yufwi ndi filumbi fyaki Chapanga, kwa kuyilumba na Yesu Kilistu, atulumbili kwanongwa ya kuyikala ngalilu ya kugola findu fya usangi fyatulandilili tufigoli."},{"book":"Vaifesu","chapter":"2","verse":"11","text":"Muyiholi dahili mwaveli wuliwuli, yumwi yumuveli kucha Vangutungu va Vayawudi mwakemiwili, “Vangajila kwingishiwa jandu,” na Vayawudi yivayikema, “vayingila jandu,” kwanongwa ya chila chivagolilili njimba shawu kwa mawoku va vandu."},{"book":"Vaifesu","chapter":"2","verse":"12","text":"Dahili yumwi mwavelili ngajila Kilistu, mwabauliwili na vandu va Isilaeli, mwavelili kucha vahenja kwanongwa mwaveli na mwambu wowonda ha wa lila lilaghanu na Chapanga ha. Mwayikalili mumlima awu ngajila jangi kucha vandu vangajila shuvililu na kumumanya Chapanga."},{"book":"Vaifesu","chapter":"2","verse":"13","text":"Lakini ponopa, kwa kuyilumba na Yesu Kilistu, yumwi yimuvelili kutali na Chapanga dahili, muselilishiwa pabehi kwa mwasi wa Yesu Kilistu."},{"book":"Vaifesu","chapter":"2","verse":"14","text":"Kwa nongwa mweni Kilistu katuyeghela kusika kwa kuvagola Vayawudi na Vangutungu va Vayawudi kuva vamu. Kwa mvili waki mweni abowulili chibali luvalekanishili na kuvagola vavi fimdwama."},{"book":"Vaifesu","chapter":"2","verse":"15","text":"Awushili Malawu na malayililu va Vayawudi, ili avagoli Vayawudi na Vangutungu va Vayawudi vavi vamu na mukwilumba na mweni kwa kugola naha ayeghili kusika."},{"book":"Vaifesu","chapter":"2","verse":"16","text":"Kwa kusova mulupingika, Kilistu awuyanangili wuchimdwama wawu, kwa lupingika lwaki kavavika pamu valongu vosi kuva vamu na kuvagola vajovi na Chapanga."},{"book":"Vaifesu","chapter":"2","verse":"17","text":"Topi, Kilistu ayisili kulandula Chilongu cha Nyanyi cha kusika kwa yumwi Vangutungu va Vayawudi yimuveli kutali na Chapanga na alandulili kwa Vayawudi yivavelili pabehi na Chapanga."},{"book":"Vaifesu","chapter":"2","verse":"18","text":"Topi kupitila Kilistu twavosi Vayawudi na Vangutungu va Vayawudi, tukuwesha kumuyendela Tati kwa Mfuki yumu."},{"book":"Vaifesu","chapter":"2","verse":"19","text":"Topi, yumwi Vangutungu va Vayawudi kandi ha, wala vandu va panji ha. Yumwi venikaya pamu na vandu va Chapanga na mwavosi muva vandu va Chapanga."},{"book":"Vaifesu","chapter":"2","verse":"20","text":"Na yumwi wuwowu mujengiwa pambindi ya chikandilu chivavikili na vandundami na vambuyi na mweni Yesu Kilistu ndi lusiki lukomi."},{"book":"Vaifesu","chapter":"2","verse":"21","text":"Mweni ndi yakamulilila nyumba yosi na kuyigola yivi nyumba ya Chapanga ying'alili kwanongwa ya Bambu."},{"book":"Vaifesu","chapter":"2","verse":"22","text":"Kwa kuyilumba na mweni na yumwi wuwowu mukujengiwa pamu na vamonga vosi, muvi chikalilu cha Chapanga kwa kupitila Mfuki waki."}]}