{"data":[{"book":"Matei","chapter":"9","verse":"1","text":"Yesu aau'bwike mungalaba, ngaloka litanda liku'lu', ngaika kukilambo sake."},{"book":"Matei","chapter":"9","verse":"2","text":"Na ku'lu', banneti mundu mwene utamwe wo tomboloka, aabi agonjike pakindanda. Yesu paabweni balu' bandu mwabaamwu'bi'lile, ngammakia yu'lu' ywatombolwike, “Mwana wangu', uku'le mwoyo, masambi gako gasamilwe.”"},{"book":"Matei","chapter":"9","verse":"3","text":"Kwa kitumbu sa likowe lyo, bi'ngi' ba balimu ba salya, ngabawasa mumyoyo yabe, “Mundu yu' ankupulu Nnu'ngu'!”"},{"book":"Matei","chapter":"9","verse":"4","text":"Lakini Yesu abile agatangite gabagania, ngaalaluya, “Mwanjaa namani mugania makowe malau mumyoyo yinu?"},{"book":"Matei","chapter":"9","verse":"5","text":"Buli, kikowe saku' sakibile kiyu'yu'u kukibaya, ‘Masambi gako gasamilwe’ au baya, ‘Uyi'me, uyende’?"},{"book":"Matei","chapter":"9","verse":"6","text":"Bai, mbala mutange panga Mwana wa Mundu abile na amuli yo samya sambi pano padunia.” Kwa nyo ngammakia yu'lu' mundu ywaatombolwike, “Uyi'me, witwi'ke kindanda sako, uyende kasako.”"},{"book":"Matei","chapter":"9","verse":"7","text":"Yu'lu' mundu ngayi'ma no yenda kasake."},{"book":"Matei","chapter":"9","verse":"8","text":"Bandu boti babaabile pakipi'nga so pabagabweni go, baatiyogopa muno. Ngabannumba Nnu'ngu' ywaapei bandu uweso wa kubi nnya."},{"book":"Matei","chapter":"9","verse":"9","text":"Yesu paabile kapi'ta bu'ka kwo, aamweni mundu ywakemelwa Matei atami munyumba yo li'pya koli. Yesu ngammakia, “Unibi'ngi'ye.” Matei ngakatuka na kummi'ngi'ya."},{"book":"Matei","chapter":"9","verse":"10","text":"Yesu paabile kalya kilyo munyumba ya Matei, baaisi alonga koli na bene sambi. Abo baatami lya nakwe pamope na banamasi' bake."},{"book":"Matei","chapter":"9","verse":"11","text":"Mafalisayo pabagabweni makowe go, ngabaalaluya banamasi' bake, “Mwanjaa namani mwalimu winu alya na bene sambi na alonga koli?”"},{"book":"Matei","chapter":"9","verse":"12","text":"Nembe Yesu payu'wine mu'lu' mwabaalongei, ngaabakia, “Akoto bapalali pundi, ila atamwe ngabapala pundi."},{"book":"Matei","chapter":"9","verse":"13","text":"Lakini muyende mukaiyi'gane kikomeko sa Maandiko Mapeleteu gagabaya, ‘Nipala kiya, wala salaka yinu lili,’ kwa mwanjaa niisili kwakema bene aki, ila niisi kwakema bene sambi.”"},{"book":"Matei","chapter":"9","verse":"14","text":"Banamasi' ba Yoani Ywabatisage bannyendeli Yesu na kunnaluya, “Mwanjaa namani twenga na Mafalisayo twendakokotya punga, lakini banamasi' bako bapungali?”"},{"book":"Matei","chapter":"9","verse":"15","text":"Yesu ngaayangwa, “Mwenga muwasa babakokilwe kulisengele bawesa baa kati babalombola, na mwene lisengele abile pamope nabo? Iwesekanali! Lakini libile lisu'ba mwene lisengele paabu'yilwa pakati yabe, masu'ba go ngapabaapunga."},{"book":"Matei","chapter":"9","verse":"16","text":"Kibamba sayambi' mungu'bo ngona“Ntu'pu' mundu ywabi'ka kibamba sayambi' mungu'bo ngona. Mana apangite nyo, aso kibamba sayambi' kilu'a popwana ngu'bo ngona, no popwanika kwake kwamambulya."},{"book":"Matei","chapter":"9","verse":"17","text":"Kai', bandu bayi'yali divai yayambi' mumapu'tu' magona. Mana bapangite nyo, divai yaalu'a puwana ago mapu'tu', nayembe divai pamope na mapu'tu' gaalabika. Divai yayambi' iyi'yi'lwa mumapu'tu' gayambi'. Mwaipalilwa yi'ya divai yayambi' nkati ya mapu'tu' gayambi', divai na mapu'tu' yoti, yaaba salama.”"},{"book":"Matei","chapter":"9","verse":"18","text":"Yesu paabile kaabakia makowe go, ngaisa mpi'ndo yumo na kunkilikitya nnu'ngi' yake kammakia, “Mwi'nja wangu' awile nambi'yambi', lakini sonde li'li'li', wise saubi'ke luboko lwako panani yake, li'nga apate yu'ka.”"},{"book":"Matei","chapter":"9","verse":"19","text":"Yesu pamope na banamasi' bake ngabammi'ngi'ya yu'lu' mundu."},{"book":"Matei","chapter":"9","verse":"20","text":"Nnwawa yumo ntamwe wa nkongomokwa kwa myaka ku'mi na ibi'li', aaisi nsu'gu' ya Yesu no kunywa mpindo wa ngu'bo yake."},{"book":"Matei","chapter":"9","verse":"21","text":"Mwanjaa aalongei pamwoyo wake panga, “Mana nikunywile ngu'bo yawati bai, naayu'yu'ki'lwa.”"},{"book":"Matei","chapter":"9","verse":"22","text":"Nembe Yesu paagalambwike, ngammona na kummakia, “Wenga wa mwi'nja wangu', ube na mwoyo nku'lu'! Imani yako ikutepwile.” Yu'lu' nnwawa ngayu'yu'ki'lwa saa yi'yi'lu'yi'lu'."},{"book":"Matei","chapter":"9","verse":"23","text":"Yesu paaikite kasake yu'lu' mpi'ndo, ngaabona bandu kabayi'mba myambo yo lombola kwa pilimbi, na kipi'nga sa bandu kabapanga ndu'ti,"},{"book":"Matei","chapter":"9","verse":"24","text":"ngaabakia, “Mubu'kange! Kwa mwanjaa mwi'nja yu' anawaali, ila atigonja bai.” Ngabamweka kwa kunsalawa."},{"book":"Matei","chapter":"9","verse":"25","text":"Payomwi kwabi'ngya panja balu' bandu, ngayingya nnyumba na kunkamwa luboko yu'lu' mwi'nja, nembe ngayi'ma."},{"book":"Matei","chapter":"9","verse":"26","text":"Likowe li' lyaatiyu'wanika munni'ma wu'lu' woti."},{"book":"Matei","chapter":"9","verse":"27","text":"Yesu paabile kabu'ka pandu palu', mbulibuli abi'li' baatikummi'ngi'ya kabau'bu'ya malobe gabe kababaya, “Wa Mwana wa Daudi, utubi'ki kiya!”"},{"book":"Matei","chapter":"9","verse":"28","text":"Yesu paayingi nnyumba, balu' mbulibuli abi'li' baatikunnyendelya, nembe aatikwalaluya, “Mwendau'bi'lya panga niwesa kumpangya likowe lyo?” Nabembe ngabannyangwa, “Eloo, Bwana.”"},{"book":"Matei","chapter":"9","verse":"29","text":"Bu'kapo Yesu ngagakunywa minyo gabe kabaya, “Kwinu mwenga, ipangike kati mwamuu'bi'lya.”"},{"book":"Matei","chapter":"9","verse":"30","text":"Minyo gabe ngagabanjuka. Yesu ngaakong'ondelya kabaya, “Mupi'kani, likowe li', kanemummakie mundu ywoywoti.”"},{"book":"Matei","chapter":"9","verse":"31","text":"Lakini bembe ngabayenda no tumbwa yaulya abali ya Yesu mu nni'ma wu'lu' woti."},{"book":"Matei","chapter":"9","verse":"32","text":"Abo bandu abi'li' pabaabile kababu'ka, ngabannetya Yesu mundu yumo bubu, ywaayingililwe na moka."},{"book":"Matei","chapter":"9","verse":"33","text":"Yesu paayomwi bi'nga yu'lu' moka, yu'lu' bubu aatumbwi longela. Bandu boti baatisangala no baya, “Tunalibonali likowe kati li' munni'ma woti wa Isilaili!”"},{"book":"Matei","chapter":"9","verse":"34","text":"Lakini Mafalisayo ngababaya, “Mpi'ndo wa akamoka ngabampeya yu' makakala go bi'nga moka.”"},{"book":"Matei","chapter":"9","verse":"35","text":"Yesu aati'li'tike mumisengo na ilambo yoti kayi'gana mumayumba ga kunnu'ba Nnu'ngu', kaala abali inannoga ya ukulungwa no tepwa matamwe na ukigopi woti."},{"book":"Matei","chapter":"9","verse":"36","text":"Paibweni ipi'nga ya bandu aabi'ki kiya, kwa mwanjaa aabweni kabaauka pangali yangatiyilwa kati ngondolo bangali nsungi."},{"book":"Matei","chapter":"9","verse":"37","text":"Apo ngaabakia banamasi' bake, “Mauno gambone, lakini apangakasi bali'nganali."},{"book":"Matei","chapter":"9","verse":"38","text":"Bai, munnu'be Bwana wa mauno, aatume auni bi'ngi' li'nga baune mauno gake.”"}]}