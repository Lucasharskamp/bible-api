{"data":[{"book":"ዒዝራ ማፃኣፖ","chapter":"2","verse":"1","text":"ባብሎኔ ካኣቲ ናብካዳናፆኦሬ ዲዒ ዔኪ ባብሎኔ ዓኣዼ ዓሶይዳፓ ፔኤኮ ካታሞ ካታሞ፥ ዬሩሳላሜና ዪሁዳና ማዒ ሙኬ ዓሶኮ ፓይዳ ያዺኬ፦"},{"book":"ዒዝራ ማፃኣፖ","chapter":"2","verse":"2","text":"ዬያቶ ዲዒንታፓ ማዔ ዓሶኮ ሱኡጎ ማዒ ዔኪ ሙኬ ዓሳ ዜሬባቡሌ፥ ዒያሱ፥ ኔሄሚያ፥ ሴራያ፥ ሬዔላያ፥ ሜርዴኪዮሴ፥ ቢልሻኔ፥ ሚስፓሬ፥ ቢግዋዬ፥ ሬሁሜንታ ቤዓና ጌይንታዞንሢኬ። ፔቴ ፔቴ ዒስራዔኤሌ ዓሶ ቶኦካፓ ቡኪንቲ ዓጮ ባንሢ ማዔ ዓሶኮ ፓይዳ ሃካፓ ዴማ ዓኣ ጎይፆኬ፦"},{"book":"ዒዝራ ማፃኣፖ","chapter":"2","verse":"3-20","text":"ፓርዖሼ ፃጳፓ ላምዖ ሺያና ፄኤታና ላንካይታሚ ላምዖ ዓሲ"},{"book":"ዒዝራ ማፃኣፖ","chapter":"2","verse":"21-35","text":"ዬያ ዲዒንታፓ ማዔ ዓሶ ባኣካፓ ዱማና ዔያቶኮ ቤርታኣ ዓዶንሢ ሃካፓ ዴማ ዓኣ ካታሞይዳ ናንጌ ዓሶኮ ፓይዳ ያዺኬ፦"},{"book":"ዒዝራ ማፃኣፖ","chapter":"2","verse":"36-39","text":"ሃካፓ ዴማ ሃሣ ዲዒንታፓ ማዔ ቄኤሶ ማኣሮ ዓሶ ፓይዶ ኬኤዛኔ፦"},{"book":"ዒዝራ ማፃኣፖ","chapter":"2","verse":"40-42","text":"ዲዒንቶ ቤዛፓ ማዔ ሌዊ ማኣሮ ዓሶኮ ፓይዳ ሃካፓ ዴማ ዓኣ ጎይፆኬ፦"},{"book":"ዒዝራ ማፃኣፖ","chapter":"2","verse":"43-54","text":"ዲዒንታፓ ማዔ፥ ጌኤዦ ማኣሮ ማዾም ኬሶና ቶኦካ ሃካፓ ዴማ ዓኣ ዓሶኬ፦"},{"book":"ዒዝራ ማፃኣፖ","chapter":"2","verse":"55-57","text":"ሴሎሞኔም ማዻ ዓሶ ፃጶታዖ ዲዒንታፓ ማዔ ቶኦካ፦"},{"book":"ዒዝራ ማፃኣፖ","chapter":"2","verse":"58","text":"ጌኤዦ ማኣሮ ማዾም ኬሶና ፃጶና ሴሎሞኔም ማዻ ዓሶ ዜርፃ ዎሊ ዑፃ ሃይሦ ፄኤታና ታዞጲታሚ ላምዖ ዓሲኬ።"},{"book":"ዒዝራ ማፃኣፖ","chapter":"2","verse":"59-60","text":"ቴልሜላሄ፥ ቴልሃርሻ፥ ኬሩቤ፥ ዓዳኔና ዒሜሬ ጌይንታ ካታሞንሢዳፓ ማዒ ሙኬ ዓሲ ዓኣኔ፤ ጋዓንቴ ዔያቶኮ ዜርፃ ዒስራዔኤሌ ቶኦካፓ ማዒፆ ፒዚሲ ኬኤዛኒ ዔያታ ዳንዳዒባኣሴ። ሜሌ ሃሣ ዴላያንታ ፆቢያንታ ኔቆዳ ፃጶ ቶኦካፓ ማዒ ሙኬ ላሆ ፄኤታና ዶንጊታሚ ላምዖ ዓሲያኣ ዓኣኔ፤"},{"book":"ዒዝራ ማፃኣፖ","chapter":"2","verse":"61-62","text":"ሃካፓ ዴማ ቄኤሶ ፃጶ ማዔዞንሢ ሃባያ፥ ሃቆፄና ባርዚላዬና ዔያቶኮ ቤርታኣ ዓዶንሢ ዖናንሢታቴያ ዔርቲባኣሢሮ ዔያታ ቄኤሴ ማዒ ማዻኒ ዳንዳዒባኣሴ። [ባርዚላዬ ጎዖሢ ጌሌዓዴይዳ ሾይንቴ ባርዚላዬ ፃጳፓ ፔቴ ላኣሊ ዔካዖ ዬኖ ሱንፆና ዔኤሊንቴኔ።]"},{"book":"ዒዝራ ማፃኣፖ","chapter":"2","verse":"63","text":"ዑሪሜና ቱሚሜ ጎዖ ባኮንሢና ናንጊና ናንጋ ጎዳ ዓይጎ ጋዓቴያ ዖኦጫኒ ዳንዳዓ ቄኤሴ ኬስካንዳያ ሄላንዳኣና ፆኦሲም ሺኢሺንታ ዱማዼ ሙዖ ዔያታ ሙዑዋጉዲ ዓጮ ዎይሣ ዓሢ ዔያቶ ላኣጌኔ። 2፡63 ፓይ. ማፃ 29፡12-38።"},{"book":"ዒዝራ ማፃኣፖ","chapter":"2","verse":"64-67","text":"ዓካሪ ዬያ ጎይፆና ዲዒንታፓ ማዔ ዓሶኮ ሚርጉማ ዎሊ ዑፃ ዖይዲታሚ ላምዖ ሺያና ሃይሦ ፄኤታና ላሂታሚናኬ።"},{"book":"ዒዝራ ማፃኣፖ","chapter":"2","verse":"68","text":"ዬና ዲዒንቴ ዓሳ ዲዒንታፓ ማዒ ዬሩሳላሜይዳ ናንጊና ናንጋ ጎዳኮ ጌኤዦ ማኣራ ዓኣ ቤዞ ሄላዛ ፔቴ ፔቴ ማኣሮ ዓሶኮ ሱኡጋ ጌኤዦ ማኣራ ቤርታ ዓኣ ቤዛ ማዓንዳጉዲ ላሚ ጊንሣ ማዢፆም ማዓንዳያ ፔ ሼኔና ዒንጎ ባኣዚ ዔኪ ሺኢሼኔ።"},{"book":"ዒዝራ ማፃኣፖ","chapter":"2","verse":"69","text":"ዔያታ ጌኤዦ ማኣሮ ማዾ ማዾንዶ ባኣዚ ዳንዳዓ ጎይፆና ኬሲ ቡኩሴ ዒንጊፃ ዎሊ ዑፃ ማሆዛ ዶንጎ ፄኤታ ኪሎ ዎርቄ፥ ላምዖ ሺያና ላንካይ ፄኤታና ሳሊታሚ ላሆ ኪሎ ቢራ ማዔኔ፤ ቄኤሶም ማዓያ ፄኤታ ማኣዖ ዔያታ ዒንጌኔ።"},{"book":"ዒዝራ ማፃኣፖ","chapter":"2","verse":"70","text":"ቄኤሶንታ ሌዊ ዓሶንታ ዴሮይዳፓኣ ፔቴ ፔቴ ዓሳ ዬሩሳላሜና ኮይሎናይዳ ዱንኪ ዴዔኔ፤ ጊንሣ ሃሣ ዓይኑሞ ዓይናዻ ዓሳ፥ ጌኤዦ ማኣሮ ካፓ ዓሶንታ ጌኤዦ ማኣሮ ሹጮና ማዣንዳጉዲ ጌይንቴ ማዾ ዓሶንታ ኮይላ ኮይላ ዓኣ ካታማ ዴዔኔ፤ ዬያጉዲ ሃንጎ ዒስራዔኤሌ ዓሳ ዔያቶኮ ቤርታኣ ዓዶንሢ ናንጌ ካታማ ዴዔኔ። 2፡70 1ፆኦሲ. ዓሃኬ 9፡2፤ ኔሄ. 11፡3።"}]}