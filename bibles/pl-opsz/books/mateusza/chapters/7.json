{"data":[{"book":"Mateusza","chapter":"7","verse":"1","text":"Nie krytykujcie innych, to i sami tego nie doświadczycie."},{"book":"Mateusza","chapter":"7","verse":"2","text":"Osądzą was bowiem tak, jak wy osądzacie, i odmierzą wam taką miarą, jaką sami mierzycie."},{"book":"Mateusza","chapter":"7","verse":"3","text":"Dlaczego zwracasz uwagę na rzęsę w czyimś oku, jeśli w twoim własnym tkwi cała belka?"},{"book":"Mateusza","chapter":"7","verse":"4","text":"Jak możesz powiedzieć: „Przyjacielu, pozwól, że wyciągnę ci rzęsę”, podczas gdy sam masz w oku belkę?"},{"book":"Mateusza","chapter":"7","verse":"5","text":"Obłudniku! Usuń najpierw belkę ze swojego oka, a wtedy przejrzysz i pomożesz mu wyjąć rzęsę z jego oka."},{"book":"Mateusza","chapter":"7","verse":"6","text":"Nie dawajcie psom tego, co święte, i nie rzucajcie pereł przed świnie. Bo i tak je podepczą, a was mogą zaatakować."},{"book":"Mateusza","chapter":"7","verse":"7","text":"Proście, a dostaniecie. Szukajcie, a znajdziecie. Pukajcie, a otworzą wam."},{"book":"Mateusza","chapter":"7","verse":"8","text":"Każdy bowiem, kto prosi—dostaje; kto szuka—znajduje; a temu, kto puka—otwierają."},{"book":"Mateusza","chapter":"7","verse":"9","text":"Kto z was dałby swojemu dziecku kamień, gdy ono prosi o chleb?"},{"book":"Mateusza","chapter":"7","verse":"10","text":"Albo węża, gdy poprosi o rybę?"},{"book":"Mateusza","chapter":"7","verse":"11","text":"Skoro wy, źli ludzie, dajecie dzieciom to, co dobre, to tym bardziej wasz Ojciec w niebie da dobre rzeczy tym, którzy Go proszą."},{"book":"Mateusza","chapter":"7","verse":"12","text":"Czyńcie innym to, czego sami od nich oczekujecie. Na tym polega cała nauka Prawa i proroków."},{"book":"Mateusza","chapter":"7","verse":"13","text":"Brama do nieba jest ciasna! Wielu ludzi wchodzi przez szeroką bramę i idzie przestronną drogą, która prowadzi do śmierci."},{"book":"Mateusza","chapter":"7","verse":"14","text":"Niewielu jednak odnajduje ciasną bramę i wąską drogę prowadzącą do życia."},{"book":"Mateusza","chapter":"7","verse":"15","text":"Strzeżcie się fałszywych proroków, którzy przychodzą do was jak wilki przebrane za owce."},{"book":"Mateusza","chapter":"7","verse":"16","text":"Rozpoznacie ich po ich czynach. Czy zbiera się winogrona albo figi z dzikich krzewów?"},{"book":"Mateusza","chapter":"7","verse":"17","text":"Szlachetne drzewo rodzi dobre owoce, a dzikie drzewo—gorzkie."},{"book":"Mateusza","chapter":"7","verse":"18","text":"Ani to pierwsze nie może rodzić cierpkich owoców, ani to drugie—dobrych."},{"book":"Mateusza","chapter":"7","verse":"19","text":"A drzewo nie dające dobrego owocu wycina się i pali."},{"book":"Mateusza","chapter":"7","verse":"20","text":"Fałszywych proroków również rozpoznacie po ich owocach."},{"book":"Mateusza","chapter":"7","verse":"21","text":"Nie każdy, kto nazywa Mnie swoim Panem, wejdzie do królestwa niebieskiego—tylko ten, kto wypełnia wolę mojego Ojca w niebie."},{"book":"Mateusza","chapter":"7","verse":"22","text":"W dniu sądu wielu mi powie: „Panie, czy w Twoim imieniu nie prorokowaliśmy, nie wypędzaliśmy demonów i nie dokonywaliśmy wielkich dzieł?”."},{"book":"Mateusza","chapter":"7","verse":"23","text":"Ale Ja im odpowiem: „Nigdy was nie znałem. Odejdźcie stąd wy wszyscy, którzy czynicie zło!”."},{"book":"Mateusza","chapter":"7","verse":"24","text":"Ten, kto Mnie słucha, i postępuje według moich słów, jest jak człowiek rozsądny, który swój dom zbudował na mocnym fundamencie."},{"book":"Mateusza","chapter":"7","verse":"25","text":"Gdy przyszła ulewa, a powódź i wicher uderzyły w ten dom, nie runął, bo miał solidny fundament."},{"book":"Mateusza","chapter":"7","verse":"26","text":"Kto zaś słucha Mnie, ale nie postępuje według tego, co słyszy, jest jak człowiek głupi, który swój dom zbudował bezpośrednio na piasku—bez fundamentów."},{"book":"Mateusza","chapter":"7","verse":"27","text":"Gdy przyszła ulewa, a powódź i wicher uderzyły w ten dom, on zawalił się—a była to wielka katastrofa."},{"book":"Mateusza","chapter":"7","verse":"28","text":"Gdy Jezus skończył, tłumy były zdumione Jego nauczaniem."},{"book":"Mateusza","chapter":"7","verse":"29","text":"Mówił bowiem do nich nie jak ich przywódcy religijni, ale jak ktoś, kto ma prawdziwą władzę nad ludźmi."}]}