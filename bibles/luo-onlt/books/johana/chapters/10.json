{"data":[{"book":"Johana","chapter":"10","verse":"1","text":"Yesu nomedo wachonegi niya, “Adier, adier, awachonu ni ngʼama ok donji e abich rombe koluwo dhorangach, to odonjo koluwo yo machielo, en jakuo kendo jamecho."},{"book":"Johana","chapter":"10","verse":"2","text":"Ngʼat madonjo koluwo dhorangach e jakwadh rombe."},{"book":"Johana","chapter":"10","verse":"3","text":"Jarito yawone dhorangach kendo rombe winjo dwonde. Oluongo rombene owuon gi nying-gi kendo otelonegi kagiwuok oko moro ka moro."},{"book":"Johana","chapter":"10","verse":"4","text":"Ka osegolo rombene duto oko, to otelo e nyimgi, kendo rombene luwo bangʼe nikech gingʼeyo kit dwonde."},{"book":"Johana","chapter":"10","verse":"5","text":"To ok ginyal luwo bangʼ ngʼama gikia. Adier, giringo gia bute nikech ok gingʼeyo dwonde.”"},{"book":"Johana","chapter":"10","verse":"6","text":"Yesu notiyo gi ngeroni to ne ok giwinjo tiend gima nonyisogi."},{"book":"Johana","chapter":"10","verse":"7","text":"Kuom mano, Yesu nochako owachonegi niya, “Adier, adier, awachonu ni an e dhoranga rombe."},{"book":"Johana","chapter":"10","verse":"8","text":"Ji duto mane obiro motelona ne gin jokwoge kendo jomecho, to rombe ne ok owinjogi."},{"book":"Johana","chapter":"10","verse":"9","text":"An e dhorangach; ma ngʼato angʼata mokadho kuoma nokwo kendo nodonj iye mi owuog oko kendo oyud kar kwath maber."},{"book":"Johana","chapter":"10","verse":"10","text":"Jakuo biro mana mondo okwal kendo oneki kendo oketh gik moko, An to asebiro mondo giyud ngima, kendo giyude mogundho."},{"book":"Johana","chapter":"10","verse":"11","text":"“An e jakwath maber. Jakwath maber chiwo ngimane ne rombe."},{"book":"Johana","chapter":"10","verse":"12","text":"Jatij ngʼato ok en jakwath ma wuon rombe. Omiyo koneno ondiek kabiro, to oringo oweyo rombe kanyo. Eka ondiek monjo rombe kendo keyogi."},{"book":"Johana","chapter":"10","verse":"13","text":"Ngʼatno ringo tony nikech en mana jatich kendo ngima rombe ok obadhe."},{"book":"Johana","chapter":"10","verse":"14","text":"“An e jakwath maber; angʼeyo rombena kendo rombena bende ongʼeya."},{"book":"Johana","chapter":"10","verse":"15","text":"Gingʼeya mana kaka Wuora ongʼeya kendo angʼeyo Wuoro, kendo achiwo ngimana ne rombe."},{"book":"Johana","chapter":"10","verse":"16","text":"An gi rombe moko ma ok ni e abich rombegi. Gin bende nyaka akelgi kendo giniwinj dwonda, eka rombe duto nobed kweth achiel man-gi jakwath achiel."},{"book":"Johana","chapter":"10","verse":"17","text":"Gimomiyo Wuora ohera en nikech ayie chiwo ngimana, eka achako akawe kendo."},{"book":"Johana","chapter":"10","verse":"18","text":"Onge ngʼama nyalo kawe kuoma, to achiwe nikech ahero. An gi teko mar chiwe bende an gi teko mar kawe kendo. Tekoni ne ayudo kuom Wuora.”"},{"book":"Johana","chapter":"10","verse":"19","text":"Wechegi nomedo kelo pogruok e kind jo-Yahudi."},{"book":"Johana","chapter":"10","verse":"20","text":"Ji mangʼeny nowacho niya, “Ngʼatni nigi jachien kendo ojaneko, en angʼo momiyo uchiko itu ni wechene?”"},{"book":"Johana","chapter":"10","verse":"21","text":"Ji mamoko to nowacho niya, “Magi ok gin weche ma ngʼama nigi jachien nyalo wacho. Jachien bende nyalo yawo wangʼ muofu adier?”"},{"book":"Johana","chapter":"10","verse":"22","text":"Eka kinde mar Sawo mar Puodho hekalu nochopo Jerusalem. Ne en ndalo chwiri"},{"book":"Johana","chapter":"10","verse":"23","text":"kendo noyudo Yesu nitie machiegni gi hekalu, kowuotho e agola mar Solomon."},{"book":"Johana","chapter":"10","verse":"24","text":"Jo-Yahudi nochokore molwore, kendo negiwachone niya, “Pod ibiro weyowa e mudho nyaka karangʼo? Ka in e Kristo to nyiswa maler.”"},{"book":"Johana","chapter":"10","verse":"25","text":"Yesu nodwokogi niya, “Asenyisou, to utamoru yie. Honni ma atimo e nying Wuora bende nyiso gima An,"},{"book":"Johana","chapter":"10","verse":"26","text":"to udagi yie nikech ok un rombena."},{"book":"Johana","chapter":"10","verse":"27","text":"Rombena winjo dwonda, bende angʼeyogi kendo giluwo bangʼa."},{"book":"Johana","chapter":"10","verse":"28","text":"Amiyogi ngima mochwere, kendo ok ginilal ngangʼ, bende onge ngʼama nyalo kawogi kagologi e lweta."},{"book":"Johana","chapter":"10","verse":"29","text":"Wuora mosemiyagi duongʼ moloyo duto, kendo onge ngʼama nyalo kawogi mi golgi e lwet Wuora."},{"book":"Johana","chapter":"10","verse":"30","text":"An kod Wuora wan achiel.”"},{"book":"Johana","chapter":"10","verse":"31","text":"Kane jo-Yahudi owinjo wachno, negichako gikwanyo kite mondo gichielego,"},{"book":"Johana","chapter":"10","verse":"32","text":"to Yesu nowachonegi niya, “Asenyisou honni madongo mangʼeny moa ka Wuora. Kuom honnigi duto, en mane kuomgi ma udwaro chielane gi kite?”"},{"book":"Johana","chapter":"10","verse":"33","text":"Jo-Yahudi nodwoke niya, “Ok wachieli gi kite nikech honni madongo misetimo, to wachieli gi kite nikech iseyanyo Nyasaye. In mana dhano adhanani, ere kaka inyalo ketori ni in Nyasaye?”"},{"book":"Johana","chapter":"10","verse":"34","text":"Yesu nodwokogi niya, “Donge ondiki e chiku ni, ‘Ne awacho ni un “nyiseche” ’10:34 Zab 82:6?"},{"book":"Johana","chapter":"10","verse":"35","text":"Kane oluongo joma wach Nyasaye nobironigi ni ‘nyiseche,’ to ongʼere ni Ndiko ok nyal kethi,"},{"book":"Johana","chapter":"10","verse":"36","text":"to koro unyalo wacho angʼo kuom Jal ma Wuoro nowalo kaka Ngʼate owuon mi ooro e piny? Ka kamano, to angʼo momiyo udonjona gi ketho mar yanyo Nyasaye, nikech nende awacho ni, ‘An Wuod Nyasaye’?"},{"book":"Johana","chapter":"10","verse":"37","text":"Ka dipo ni ok atim gik ma Wuora timo, to kik uyie kuoma."},{"book":"Johana","chapter":"10","verse":"38","text":"To ka atimogi, to yieuru kuom honnigo, kata ka an ok udwar yie kuoma, mondo ungʼe maber ni Wuoro ni e iya kendo an ei Wuoro.”"},{"book":"Johana","chapter":"10","verse":"39","text":"Ne gitemo make kendo, to nopusore e lwetgi."},{"book":"Johana","chapter":"10","verse":"40","text":"Eka Yesu nongʼado Jordan modok kama Johana ne batisoe ji kinde motelo. Nodak kanyo,"},{"book":"Johana","chapter":"10","verse":"41","text":"kendo ji mangʼeny nobiro ire. Negiwacho niya, “Kata obedo ni Johana ne ok otimo tim hono moro amora, to gik moko duto manowacho kuom ngʼatni ne gin adier.”"},{"book":"Johana","chapter":"10","verse":"42","text":"Kamano, ji mangʼeny noyie kuom Yesu kanyo."}]}