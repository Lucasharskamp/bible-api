{"data":[{"book":"Markus","chapter":"9","verse":"1","text":"Jesus sa: ”Tro meg: Noen av dere som står her, kommer ikke til å dø før de har sett Gud komme med kongelig makt.9:1 På gresk: Sett Guds rike komme med makt. Dette viser sannsynligvis til det som Peter, Jakob og Johannes fikk være med på i de følgende versene.”"},{"book":"Markus","chapter":"9","verse":"2","text":"Seks dager seinere tok Jesus med seg Peter, Jakob og Johannes til toppen av et høyt fjell, der de kunne være for seg selv. Der forandret utseendet hans seg mens de så på."},{"book":"Markus","chapter":"9","verse":"3","text":"Klærne hans ble blendende hvite, ja, hvitere enn noe rensemiddel i verden kan gjøre med klær."},{"book":"Markus","chapter":"9","verse":"4","text":"De fikk se Elia og Moses stå og snakke med Jesus.9:4 Moses og Elia representerte loven og profetene, to av delene i Det gamle testamente, Bibelens første del, som forutsier at Jesus skulle dø for syndene våre."},{"book":"Markus","chapter":"9","verse":"5","text":"Da sa Peter til Jesus: ”Mester, dette er et fantastisk sted å være på! La oss bygge tre hytter, en til deg, en til Moses og en til Elia!”"},{"book":"Markus","chapter":"9","verse":"6","text":"Han visste ikke hva han skulle si, for han var helt forvirret, akkurat som de andre disiplene."},{"book":"Markus","chapter":"9","verse":"7","text":"Det kom en sky som senket seg over dem, og en stemme fra skyen sa: ”Dette er min elskede Sønn. Lytt til ham!”"},{"book":"Markus","chapter":"9","verse":"8","text":"Men da disiplene så seg omkring, var plutselig Moses og Elia borte, og de var alene tilbake med Jesus."},{"book":"Markus","chapter":"9","verse":"9","text":"Da de gikk ned fra fjellet, ga Jesus dem streng beskjed om å ikke fortelle til noen det de hadde sett, før han, Menneskesønnen9:9 ”Menneskesønnen” er et hebraisk ord for å si ”av mennesker”. Det var en tittel på Messias, den lovede kongen, hentet fra Daniel 7:13-14., hadde stått opp fra de døde."},{"book":"Markus","chapter":"9","verse":"10","text":"Derfor holdt de dette for seg selv, men snakket ofte med hverandre om hva Jesus mente da han sa: ”Stå opp fra de døde”."},{"book":"Markus","chapter":"9","verse":"11","text":"Disiplene spurte Jesus: ”Hvorfor påstår de skriftlærde9:11 Fariseerne var eksperter på loven, som er et annet navn for hele den jødiske Skriften, det vil si Bibelens første del, den som vi kaller Det gamle testamente. at Elia må vende tilbake før Messias, den lovede kongen, kommer?”"},{"book":"Markus","chapter":"9","verse":"12","text":"Jesus svarte: ”De skriftlærde har rett. Elia må først komme og sette alt i rett9:12 Se Malaki 4:5. skikk. Likevel har Gud forutsagt i Skriften9:12 ”Skriften” for jødene er Bibelens første del, den som vi kaller Det gamle testamente. at jeg, Menneskesønnen, må lide og bli hånet av alle. Hvordan kan dette ha seg?"},{"book":"Markus","chapter":"9","verse":"13","text":"Jeg sier dere at Elia allerede har kommet, og menneskene behandlet han dårlig, akkurat slik det står om ham i Skriften.9:13 Jesus taler om døperen Johannes. Elia var et ideal på Johannes. Se Første Kongebok 19:1-10. Elia fikk lide slik som Johannes. Se Matteus sin fortelling om Jesus 17:11-13. Nå skulle Jesus få lide på samme måten.”"},{"book":"Markus","chapter":"9","verse":"14","text":"Da de hadde kommet ned fra fjellet, fikk de se en stor folkemasse som hadde samlet seg rundt de andre disiplene. Noen skriftlærde9:14 Fariseerne var eksperter på loven, som er et annet navn for hele den jødiske Skriften, det vil si Bibelens første del, den som vi kaller Det gamle testamente. holdt på å diskutere."},{"book":"Markus","chapter":"9","verse":"15","text":"Da folket fikk se Jesus komme gående, ble de gledelig overrasket og sprang fram til ham for å hilse."},{"book":"Markus","chapter":"9","verse":"16","text":"Han spurte: ”Hva er det dere diskuterer?”"},{"book":"Markus","chapter":"9","verse":"17","text":"En mann i folkemassen sa: ”Mester, jeg har tatt sønnen min hit for at du skulle helbrede ham. Han er besatt av en ond Ånd som gjør ham stum."},{"book":"Markus","chapter":"9","verse":"18","text":"Hver gang ånden går til angrep, slår den gutten til jorden og får ham til å fråde om munnen og skjære tenner, og han blir helt stiv. Jeg ba disiplene dine om å drive ut denne onde ånden, men de klarte det ikke.”"},{"book":"Markus","chapter":"9","verse":"19","text":"”Dere skeptiske mennesker som ikke vil tro!” utbrøt Jesus. ”Hvor lenge må jeg være hos dere? Hvor lenge må jeg tåle dere? Kom hit med gutten til meg.”"},{"book":"Markus","chapter":"9","verse":"20","text":"De kom fram med gutten og da han fikk se Jesus, begynte ånden å rykke og slite i ham. Han falt til jorden og kastet seg fram og tilbake med fråde rundt munnen."},{"book":"Markus","chapter":"9","verse":"21","text":"”Hvor lenge har han hatt det på denne måten?” spurte Jesus faren. Han svarte: ”Helt siden han var liten."},{"book":"Markus","chapter":"9","verse":"22","text":"Og den onde ånden får han ofte til å falle i ilden eller i vannet for at han skal dø. Ha medfølelse med oss og hjelp oss, om du kan!”"},{"book":"Markus","chapter":"9","verse":"23","text":"”Om jeg kan?” svarte Jesus. ”Alt er mulig for den som tror.”"},{"book":"Markus","chapter":"9","verse":"24","text":"”Jeg tror”, utbrøt faren. ”Hjelp min vantro!”"},{"book":"Markus","chapter":"9","verse":"25","text":"Jesus så nå at folk kom løpende fra alle kanter. Derfor snakket han strengt til den onde ånden og sa: ”Du stumme og døve Ånd, jeg befaler deg å fare ut av gutten og kom aldri mer tilbake!”"},{"book":"Markus","chapter":"9","verse":"26","text":"Ånden skrek ukontrollert og begynte å rykke og slite i gutten, men for til slutt ut av ham. Gutten lå helt livløs på jorden, og mange begynte mumle: ”Han er død.”"},{"book":"Markus","chapter":"9","verse":"27","text":"Jesus tok ham i hånden og hjalp ham opp. Da reiste han seg."},{"book":"Markus","chapter":"9","verse":"28","text":"Senere kom Jesus til huset der han bodde, og ble alene med disiplene. De spurte ham: ”Hvorfor kunne ikke vi drive ut den onde ånden?”"},{"book":"Markus","chapter":"9","verse":"29","text":"Jesus svarte: ”Denne slags Ånder kan bare bli drevet ut ved bønn.9:29 En del håndskrifter legger til: og faste.”"},{"book":"Markus","chapter":"9","verse":"30","text":"Så dro Jesus og disiplene fra området og gikk gjennom Galilea. Han forsøkte å unngå all oppmerksomhet,"},{"book":"Markus","chapter":"9","verse":"31","text":"etter som han fortsatt hadde mye å undervise disiplene om."},{"book":"Markus","chapter":"9","verse":"32","text":"De forsto ikke hva han mente med dette. Ingen våget heller å spørre ham."},{"book":"Markus","chapter":"9","verse":"33","text":"De kom nå til Kapernaum, og da de hadde gått inn i huset der de skulle bo, spurte han: ”Hva snakket dere om på veien?”"},{"book":"Markus","chapter":"9","verse":"34","text":"De skammet seg for å svare, for de hadde diskutert hvem av dem som var den største."},{"book":"Markus","chapter":"9","verse":"35","text":"Da satte han seg ned og ba disiplene om å komme til seg, og han sa: ”Den som vil være størst, må gjøre seg minst, bli ydmyk og være tjener for alle.”"},{"book":"Markus","chapter":"9","verse":"36","text":"Han tok et lite barn og stilte det midt iblant dem, la armen om barnet og sa:"},{"book":"Markus","chapter":"9","verse":"37","text":"”Den som tar imot et slikt barn fordi det tilhører meg, han tar imot meg. Og den som tar imot meg, han tar imot Gud, etter som Gud har sendt meg.”"},{"book":"Markus","chapter":"9","verse":"38","text":"Johannes, en av disiplene, sa til Jesus: ”Mester, vi så en mann som drev ut onde ånder i navnet ditt, men etter som han ikke tilhørte vår gruppe, så forsøkte vi å stoppe ham.”"},{"book":"Markus","chapter":"9","verse":"39","text":"Da sa Jesus til Johannes: ”La han holde på. Ingen som gjør mirakler i navnet mitt, kan sånn helt plutselig begynne å snakke dårlig om meg etterpå."},{"book":"Markus","chapter":"9","verse":"40","text":"Den som ikke er mot oss, han er for oss."},{"book":"Markus","chapter":"9","verse":"41","text":"Ja, jeg forsikrer dere, om noen bare gir dere et glass vann å drikke fordi dere tilhører meg, Kristus, da skal han få sin lønn for det.”"},{"book":"Markus","chapter":"9","verse":"42","text":"Jesus fortsatte: ”Om noen leder vill en av disse små som tror på meg, og får han til å synde, da var det bedre for den personen å bli kastet i havet med en stor stein surret til halsen."},{"book":"Markus","chapter":"9","verse":"43","text":"Om hånden din får deg til å synde, da hogg den av. Det er bedre å få et evig liv sammen med Gud og heller savne den ene hånden, enn å ha begge hendene i behold og havne i helvete, der ilden aldri slokner.9:43 I stedet for den siste frasen har en del håndskrifter med vers 44, som er identisk med v.48."},{"book":"Markus","chapter":"9","verse":"45","text":"Og om foten din får deg til å synde, da hogg den av. Det er bedre å få et evig liv sammen med Gud og heller savne den ene foten, enn å ha begge føttene i behold og bli kastet i helvete.9:45 En del håndskrifter har med vers 46, som er identisk med v.48."},{"book":"Markus","chapter":"9","verse":"47","text":"Om ditt øye får deg til å synde, da riv det ut. Det er bedre å komme til Guds nye verden og være enøyd, enn å ha begge øynene i behold og bli kastet i helvete,"},{"book":"Markus","chapter":"9","verse":"48","text":"der ormene ikke dør,"},{"book":"Markus","chapter":"9","verse":"49","text":"Alle som følger meg, må bli renset gjennom lidelsens ild.9:49 På gresk: Alle må saltes med ild. En del håndskrifter legger til: og hvert offer må først saltes. Se Tredje Mosebok 2:13, der de salter det kjøtt som skulle bli ofret i ild til Gud. Ilden er blitt brukt også for å rense metaller, og var et bilde på lidelse."},{"book":"Markus","chapter":"9","verse":"50","text":"Den som er villig til å følge meg hva det enn måtte koste, han blir det saltet som bevarer verden fra forråtnelse. Hvilken nytte har vi av saltet dersom det har mistet sin kraft?9:50 Om saltet blir blandet eller reagerer med andre stoffer, mister det sin evne til å konservere og hindre forråtnelse. Kan noen få det til å bli salt igjen? Nei! Se derfor til at dere ikke mister saltets virkekraft, og lev i fred med hverandre.”9:50 Saltet var også forbundet med fellesskap. De som spiste salt sammen gjennom et måltid, levde i fred med hverandre."}]}