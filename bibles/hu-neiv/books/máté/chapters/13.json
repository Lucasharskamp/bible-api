{"data":[{"book":"Máté","chapter":"13","verse":"1","text":"Azon a napon kiment Jézus a házból, és leült a tenger mellett."},{"book":"Máté","chapter":"13","verse":"2","text":"Nagy sokaság gyűlt köréje, akkora, hogy bement a hajóba leülni, az egész sokaság pedig a parton állt."},{"book":"Máté","chapter":"13","verse":"3","text":"Sokat beszélt nekik példázatokban: „Íme, kiment a magvető vetni,"},{"book":"Máté","chapter":"13","verse":"4","text":"és amikor vetett, némely mag az útszélre esett, s jöttek a madarak, felkapdosták azt."},{"book":"Máté","chapter":"13","verse":"5","text":"Némely pedig a köves helyre esett, ahol nem sok föld volt, és hamar kikelt, mivel nem volt mélyen a földben."},{"book":"Máté","chapter":"13","verse":"6","text":"De amikor a nap felkelt, kiégett, és mivel nem volt gyökere, elszáradt."},{"book":"Máté","chapter":"13","verse":"7","text":"Némelyek pedig tövisek közé estek, és a tövisek fölnövekedve megfojtották azt."},{"book":"Máté","chapter":"13","verse":"8","text":"Némely pedig a jó földbe esett, és gyümölcsöt termett, némely százannyit, némely hatvanannyit, némely pedig harmincannyit."},{"book":"Máté","chapter":"13","verse":"9","text":"Akinek van füle a hallásra, hallja meg!“"},{"book":"Máté","chapter":"13","verse":"10","text":"A tanítványok odamentek hozzá, és ezt mondták neki: „Miért beszélsz hozzájuk példázatokban?“"},{"book":"Máté","chapter":"13","verse":"11","text":"Ő pedig ezt felelte nekik: „Azért, mert nektek megadatott, hogy megértsétek a mennyek országának titkait, őnekik pedig nem adatott meg."},{"book":"Máté","chapter":"13","verse":"12","text":"Mert akinek van, annak adatik, és bővölködik, de akinek nincs, attól az is elvétetik, amije van."},{"book":"Máté","chapter":"13","verse":"13","text":"Azért szólok nekik példázatokban,"},{"book":"Máté","chapter":"13","verse":"14","text":"És beteljesedik rajtuk Ézsaiás jövendölése, amely ezt mondja:"},{"book":"Máté","chapter":"13","verse":"15","text":"Mert megkövéredett e nép szíve,"},{"book":"Máté","chapter":"13","verse":"16","text":"A ti szemeitek boldogok, hogy látnak, és a ti füleitek, hogy hallanak."},{"book":"Máté","chapter":"13","verse":"17","text":"Mert bizony mondom néktek, hogy sok próféta és igaz kívánta látni, amiket ti láttok, és nem látták, és hallani, amiket ti hallotok, és nem hallották."},{"book":"Máté","chapter":"13","verse":"18","text":"Ti tehát halljátok meg a magvető példázatát!"},{"book":"Máté","chapter":"13","verse":"19","text":"Ha valaki hallja az igét a mennyeknek országáról, és nem érti, eljön a gonosz, és elkapja azt, ami az ő szívébe van elvetve. Ez az, amelyik az útfélre esett."},{"book":"Máté","chapter":"13","verse":"20","text":"Amelyik pedig a köves helyre esett, az az, aki hallja az igét, és mindjárt örömmel fogadja,"},{"book":"Máté","chapter":"13","verse":"21","text":"de nincs gyökere benne, hanem csak ideigvaló, mihelyst pedig nyomorgatás vagy üldözés támad az ige miatt, azonnal megbotránkozik."},{"book":"Máté","chapter":"13","verse":"22","text":"Amelyik pedig a tövisek közé esett, az az, aki hallja az igét, de a világnak gondja és a gazdagságnak csalárdsága elfojtja az igét, és nem terem gyümölcsöt."},{"book":"Máté","chapter":"13","verse":"23","text":"Amely pedig a jó földbe esett, az az, aki hallja is, és érti is az igét, gyümölcsöt is terem, némelyik százannyit, némelyik hatvanannyit, némelyik pedig harmincannyit.“"},{"book":"Máté","chapter":"13","verse":"24","text":"Más példázatot is mondott nekik: „Hasonlatos a mennyek országa ahhoz az emberhez, aki földjébe jó magot vetett."},{"book":"Máté","chapter":"13","verse":"25","text":"De amikor az emberek aludtak, eljött az ellensége, konkolyt vetett a búza közé, és elment."},{"book":"Máté","chapter":"13","verse":"26","text":"Amikor pedig felnövekedett a vetés, és gyümölcsöt termett, akkor meglátszott a konkoly is."},{"book":"Máté","chapter":"13","verse":"27","text":"A gazda szolgái ekkor odamentek hozzá, és ezt mondták neki: Uram, nem tiszta magot vetettél földedbe? Honnan van benne a konkoly?"},{"book":"Máté","chapter":"13","verse":"28","text":"Ő pedig ezt mondta nekik: Valamelyik ellenség cselekedte azt. A szolgái ezt mondták neki: Akarod-e, hogy elmenjünk, és összeszedjük a konkolyt?"},{"book":"Máté","chapter":"13","verse":"29","text":"Ő pedig azt mondta: Nem. Mert amikor összeszeditek a konkolyt, azzal együtt talán a búzát is kiszaggatjátok."},{"book":"Máté","chapter":"13","verse":"30","text":"Hagyjátok, hogy együtt nőjön mindkettő az aratásig, és az aratás idején azt mondom majd az aratóknak: Szedjétek össze először a konkolyt, és kössétek kévébe, hogy elégessétek; a búzát pedig takarítsátok be csűrömbe.“"},{"book":"Máté","chapter":"13","verse":"31","text":"Más példázatot is mondott nekik: „Hasonlatos a mennyeknek országa a mustármaghoz, melyet fog az ember, és elvet a mezejébe."},{"book":"Máté","chapter":"13","verse":"32","text":"Az kisebb ugyan minden magnál, de amikor felnő, nagyobb a veteményeknél, és fává lesz, úgyhogy reá szállnak az égi madarak, és fészket raknak ágain.“"},{"book":"Máté","chapter":"13","verse":"33","text":"Más példázatot is mondott nekik: „Hasonlatos a mennyeknek országa a kovászhoz, amelyet fog az asszony, három mérce lisztbe belekever, amitől az egész megkel.“"},{"book":"Máté","chapter":"13","verse":"34","text":"Mindezeket példázatokban mondta Jézus a sokaságnak, és példázat nélkül semmit sem mondott nekik,"},{"book":"Máté","chapter":"13","verse":"35","text":"hogy beteljesedjék, amit a próféta mondott:"},{"book":"Máté","chapter":"13","verse":"36","text":"Ekkor elbocsátotta Jézus a sokaságot, és bement a házba. Tanítványai odamentek hozzá, és ezt mondták: „Magyarázd meg nekünk a szántóföld konkolyáról szóló példázatot!“"},{"book":"Máté","chapter":"13","verse":"37","text":"Ő pedig így felelt nekik: „Aki a jó magot veti, az az Emberfia,"},{"book":"Máté","chapter":"13","verse":"38","text":"a szántóföld pedig a világ, a jó mag az Isten országának fiai, a konkoly pedig a gonosznak fiai."},{"book":"Máté","chapter":"13","verse":"39","text":"Az ellenség, aki a konkolyt vetette, az ördög; az aratás pedig a világ vége, az aratók pedig az angyalok."},{"book":"Máté","chapter":"13","verse":"40","text":"Ahogyan összegyűjtik a konkolyt és megégetik, úgy lesz a világ végén."},{"book":"Máté","chapter":"13","verse":"41","text":"Az Emberfia elküldi angyalait, és az országából összegyűjtenek minden botránkozást okozót és mindenkit, aki gonoszságot cselekedett,"},{"book":"Máté","chapter":"13","verse":"42","text":"és tüzes kemencébe vetik őket: ott lesz sírás és fogcsikorgatás."},{"book":"Máté","chapter":"13","verse":"43","text":"Akkor az igazak fénylenek, mint a nap Atyjuk országában. Akinek van füle a hallásra, hallja meg!"},{"book":"Máté","chapter":"13","verse":"44","text":"„Ismét hasonlatos a mennyek országa a szántóföldben elrejtett kincshez, amelyet megtalált az ember, elrejti, örömében elmegy, eladja mindenét, amije van, és megveszi azt a szántóföldet."},{"book":"Máté","chapter":"13","verse":"45","text":"Ismét hasonlatos a mennyek országa a kereskedőhöz, aki igazgyöngyöket keres."},{"book":"Máté","chapter":"13","verse":"46","text":"Amikor egy drágagyöngyöt talál, mindenételadja, amije van, és megveszi azt."},{"book":"Máté","chapter":"13","verse":"47","text":"Szintén hasonlatos a mennyeknek országa a tengerbe vetett hálóhoz, amely mindenféle fajta halat összefog."},{"book":"Máté","chapter":"13","verse":"48","text":"Miután megtelik, kivonják a partra a halászok, és leülve, a jókat edényekbe gyűjtik, a hitványakat pedig kidobják."},{"book":"Máté","chapter":"13","verse":"49","text":"Így lesz a világnak végén is: Eljönnek majd az angyalok, és kiválasztják a gonoszakat az igazak közül."},{"book":"Máté","chapter":"13","verse":"50","text":"És tüzes kemencébe vetik őket, ott lesz sírás és fogcsikorgatás.“"},{"book":"Máté","chapter":"13","verse":"51","text":"Azután Jézus ezt kérdezte tőlük: „Megértettétek mindezeket?“ Azok ezt mondták: „Megértettük, Uram.“"},{"book":"Máté","chapter":"13","verse":"52","text":"Ő pedig ezt mondta nekik: „Ezért minden írástudó, aki ismeri a mennyek országáról szóló tanítást, hasonlatos az olyan gazdához, aki ót és újat hoz elő éléskamrájából.“"},{"book":"Máté","chapter":"13","verse":"53","text":"És történt, hogy amikor Jézus elmondta ezeket a példázatokat, elment onnan."},{"book":"Máté","chapter":"13","verse":"54","text":"És hazájába érve, tanította őket a zsinagógában, úgy, hogy álmélkodtak, és ezt mondták: „Honnan van ebben ez a bölcsesség és az erő?"},{"book":"Máté","chapter":"13","verse":"55","text":"Nem ő annak az ácsmesternek a fia? Nem az ő anyját hívják Máriának, és az ő testvéreit Jakabnak, Józsefnek, Simonnak és Júdásnak?"},{"book":"Máté","chapter":"13","verse":"56","text":"És nővérei is nem mind közöttünk élnek? Honnan vette mindezeket?“"},{"book":"Máté","chapter":"13","verse":"57","text":"És megbotránkoztak őbenne. Jézus pedig ezt mondta nekik: „A prófétának csak az ő hazájában és házában nincs tisztessége.“"},{"book":"Máté","chapter":"13","verse":"58","text":"Nem is tett ott sok csodát a hitetlenségük miatt."}]}