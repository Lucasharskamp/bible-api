{"data":[{"book":"Apokalyps","chapter":"3","verse":"1","text":"Schrijf aan den engel der kerk te Sardes. Dit zegt Hij, die de zeven geesten Gods en de zeven sterren heeft: Ik ken uw werken; ge hebt de naam, dat ge leeft, maar ge zijt dood."},{"book":"Apokalyps","chapter":"3","verse":"2","text":"Word wakker, en geef steun aan de rest, die op ‘t punt van sterven staat. Want Ik heb uw werken niet volmaakt bevonden voor het aanschijn van mijn God."},{"book":"Apokalyps","chapter":"3","verse":"3","text":"Herinner u dus, hoe ge ontvangen hebt en geluisterd; onderhoud het, en kom tot inkeer. Zo ge dus niet wakker wordt, zal Ik komen als een dief, en ge zult niet weten, op wat uur Ik u zal overvallen."},{"book":"Apokalyps","chapter":"3","verse":"4","text":"Toch hebt ge in Sardes er enkelen, die hun klederen niet hebben besmet; met Mij zullen ze wandelen in het wit gekleed, omdat ze daartoe waardig zijn."},{"book":"Apokalyps","chapter":"3","verse":"5","text":"Wie overwint, zal dus in witte klederen worden gehuld; zijn naam zal Ik niet uitwissen uit het boek des levens, maar zijn naam belijden voor mijn Vader en voor zijn engelen."},{"book":"Apokalyps","chapter":"3","verse":"6","text":"Wie oren heeft, die hore wat de Geest zegt tot de kerken."},{"book":"Apokalyps","chapter":"3","verse":"7","text":"Schrijf aan den engel der kerk te Filadélfia. Dit zegt de Heilige, de Waarachtige, Hij die de sleutel Davids heeft; Die opent, en niemand zal sluiten; Die sluit, en niemand zal openen:"},{"book":"Apokalyps","chapter":"3","verse":"8","text":"Ik ken uw werken! Zie, Ik heb bij u een deur opengezet, die niemand kan sluiten. Want wel hebt ge slechts geringe kracht, maar mijn woord hebt ge bewaard, en mijn Naam niet verloochend."},{"book":"Apokalyps","chapter":"3","verse":"9","text":"Zie, Ik breng lieden van de synagoge van Satan, die zeggen, dat ze Joden zijn: —toch zijn ze het niet, maar ze liegen; —zie, Ik zal ze tot u doen komen, ze doen neervallen aan uw voeten, en ze doen weten, dat Ik u liefhad."},{"book":"Apokalyps","chapter":"3","verse":"10","text":"Omdat gij mijn bevel tot volharding bewaard hebt, zal Ik ook u in het uur der beproeving bewaren, dat over de hele wereld zal slaan, en hen zal beproeven, die de aarde bewonen."},{"book":"Apokalyps","chapter":"3","verse":"11","text":"Ik kom spoedig! Houd vast wat ge hebt, opdat niemand u berooft van de kroon."},{"book":"Apokalyps","chapter":"3","verse":"12","text":"Wie overwint, zal Ik maken tot een zuil in het huis van mijn God, en nooit zal hij er uitgaan; en Ik zal daarop schrijven de Naam van mijn God, —en de Naam van de Stad van mijn God, van het Nieuw-Jerusalem, dat neerdaalt van mijn God uit de hemel, —en bovendien mijn nieuwe Naam."},{"book":"Apokalyps","chapter":"3","verse":"13","text":"Wie oren heeft, die hore wat de Geest zegt tot de kerken."},{"book":"Apokalyps","chapter":"3","verse":"14","text":"Schrijf aan den en el der kerk te Laodicea. Dit zegt “Amen”, de trouwe en waarachtige Getuige, de Aanvang van de schepping Gods:"},{"book":"Apokalyps","chapter":"3","verse":"15","text":"Ik ken uw werken, en weet, dat ge koud zijt noch warm. Och, waart ge maar koud of warm!"},{"book":"Apokalyps","chapter":"3","verse":"16","text":"Omdat ge lauw zijt, warm noch koud, daarom zal Ik u uitspuwen uit mijn mond."},{"book":"Apokalyps","chapter":"3","verse":"17","text":"Ge zegt: Ik ben rijk, ik heb overvloed en heb behoefte aan niets; daarom beseft ge ook niet, dat ge ellendig zijt en erbarmelijk, arm, blind en naakt."},{"book":"Apokalyps","chapter":"3","verse":"18","text":"Ik raad u aan, om goud van Mij te kopen door vuur gelouterd, opdat ge rijk moogt worden; en witte klederen, om ze aan te trekken, opdat de schande uwer naaktheid niet aan de dag zal komen; en zalf, om uw ogen te zalven, opdat ge moogt zien."},{"book":"Apokalyps","chapter":"3","verse":"19","text":"Ik bestraf en tuchtig al, die Ik liefheb. Doe dus uw best en bekeer u."},{"book":"Apokalyps","chapter":"3","verse":"20","text":"Zie, Ik sta aan de deur en klop; wanneer iemand luistert naar mijn stem en de deur zal ontsluiten, dan zal Ik bij hem binnenkomen, de maaltijd met hem houden, en hij met Mij."},{"book":"Apokalyps","chapter":"3","verse":"21","text":"Wie overwint, zal Ik naast Mij op mijn troon doen zitten, zoals Ik zelf heb overwonnen, en met mijn Vader op zijn troon ben gezeten."},{"book":"Apokalyps","chapter":"3","verse":"22","text":"Wie oren heeft, hore wat de Geest zegt tot de kerken."}]}