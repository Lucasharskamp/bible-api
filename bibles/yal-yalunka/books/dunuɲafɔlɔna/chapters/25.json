{"data":[{"book":"Dunuɲa Fɔlɔna","chapter":"25","verse":"1","text":"Iburahima mɔn yi ɲaxalan gbɛtɛn tongo naxan xili Ketura."},{"book":"Dunuɲa Fɔlɔna","chapter":"25","verse":"2","text":"Na ɲaxanla yi diine bari a xa. Na diine yi xili: Simiran nun Yokan nun Medan nun Midiyan nun Yisebaki e nun Suwa."},{"book":"Dunuɲa Fɔlɔna","chapter":"25","verse":"3","text":"Yokan yi Saba nun Dedan bari. Dedan yixɛtɛne findixi Asuri kaane nan na, e nun Letusin kaane nun Leyumin kaane."},{"book":"Dunuɲa Fɔlɔna","chapter":"25","verse":"4","text":"Midiyan ma diine nan Efa nun Efere nun Xanɔki nun Abida nun Elida ra. Keturaa diine nan e birin na."},{"book":"Dunuɲa Fɔlɔna","chapter":"25","verse":"5","text":"Seen naxan birin findi Iburahima gbeen na, a yi a birin so Isiyaga yii."},{"book":"Dunuɲa Fɔlɔna","chapter":"25","verse":"6","text":"Naxanye findi a konyi ɲaxanle diine ra, a yi e ki a siimayani. A yi e rasiga yireni, dɛnaxan makuya a dii Isiyaga ra sogetede mabinni."},{"book":"Dunuɲa Fɔlɔna","chapter":"25","verse":"7","text":"Iburahima a siimayaan yi siga han ɲɛɛ kɛmɛ ɲɛɛ tonge solofere e nun suulun."},{"book":"Dunuɲa Fɔlɔna","chapter":"25","verse":"8","text":"A to siimaya xunkuyen sɔtɔ, a fori ki faɲi, a yi faxa, a yi siga laxira yi."},{"book":"Dunuɲa Fɔlɔna","chapter":"25","verse":"9","text":"A diine Isiyaga nun Sumayila yi a maluxun faranna ra, Makipela, dɛnaxan yi Eferon ma xɛɛn ma, Soxara a diina, Xiti kaana, Mamire fɛma."},{"book":"Dunuɲa Fɔlɔna","chapter":"25","verse":"10","text":"Iburahima na xɛɛn sara Xitine bɔnsɔnna nan ma. E nun a ɲaxanla Saran, e birin maluxunxi mɛnna nin."},{"book":"Dunuɲa Fɔlɔna","chapter":"25","verse":"11","text":"Iburahima to faxa, Ala yi a dii Isiyaga baraka naxan dɔxɔ Lahayi Royi xɔɲinna fɛma."},{"book":"Dunuɲa Fɔlɔna","chapter":"25","verse":"12","text":"Sumayila bɔnsɔnne xinle nan itoe ra. Saran bata yi a konyi ɲaxanla Misiran kaa Hagara fi Iburahima ma. Hagara yi Sumayila sɔtɔ."},{"book":"Dunuɲa Fɔlɔna","chapter":"25","verse":"13","text":"Sumayilaa diine xinle ni itoe ra: Nebayoti Sumayilaa dii singen nun Kedari nun Adibeli nun Mibisan nun"},{"book":"Dunuɲa Fɔlɔna","chapter":"25","verse":"14","text":"Misema nun Duma nun Masa nun"},{"book":"Dunuɲa Fɔlɔna","chapter":"25","verse":"15","text":"Xadada nun Tema nun Yeturi nun Nafisi e nun Kedema. Na dii fu nun firinna findi Sumayilaa diine nan na."},{"book":"Dunuɲa Fɔlɔna","chapter":"25","verse":"16","text":"Na muxu keden kedenna, ne findi bɔxɔ mangane nan na. E yi e xinle sa e taane xun ma e nun e muxune."},{"book":"Dunuɲa Fɔlɔna","chapter":"25","verse":"17","text":"Sumayilaa siimayaan yi dan ɲɛɛ kɛmɛ ɲɛɛ tonge saxan nun solofere nin. A yi faxa, a siga laxira yi."},{"book":"Dunuɲa Fɔlɔna","chapter":"25","verse":"18","text":"Sumayila bɔnsɔnna yi dɔxɔ na bɔxɔni dɛnaxan yi Xawila nun Suru tagi. Suru yɛɛn nafindixi Misiran nan ma Asuri kiraan na. E yi dɔxi e ngaxakedenne nan dɛxɔn ma."},{"book":"Dunuɲa Fɔlɔna","chapter":"25","verse":"19","text":"Isiyaga bɔnsɔnne taruxun ni i ra. Isiyaga findi Iburahima a diin nan na."},{"book":"Dunuɲa Fɔlɔna","chapter":"25","verse":"20","text":"Isiyaga to ɲɛɛ tonge naanin sɔtɔ siimayaan na, a yi Rebeka dɔxɔ, Laban xunyɛ ɲaxalanmana, Betuyeli a dii tɛmɛna. Arami kaane nan e ra, e kelixi Padan-Arami nɛn."},{"book":"Dunuɲa Fɔlɔna","chapter":"25","verse":"21","text":"Koni Rebeka mi nɔ diin barɛ a xa. Isiyaga yi Alatala maxandi a ɲaxanla fe ra a xa nɔ dii barideni. Alatala yi a maxandin nasuxu, Rebeka yi fudikan."},{"book":"Dunuɲa Fɔlɔna","chapter":"25","verse":"22","text":"Na diine yi lu yɛngɛ e nga kui. A yi a fala, a naxa, “Nanfera n kuina n tɔrɔma?” A yi Alatala maxɔdin."},{"book":"Dunuɲa Fɔlɔna","chapter":"25","verse":"23","text":"Alatala yi a yabi, a naxa, “Siya dɔxɔde firin nan i kuini. Kedenna sɛnbɛn gboma nɛn boden xa. Tadan luma nɛn a xunyɛna nɔɔn bun ma.”"},{"book":"Dunuɲa Fɔlɔna","chapter":"25","verse":"24","text":"A diin bari waxatin to a li, e yi a to a gulunne nan yi Rebeka kui."},{"book":"Dunuɲa Fɔlɔna","chapter":"25","verse":"25","text":"Diin naxan singe bari muxu gbeela nan yi a ra. Fati ma xabe gbegbe kanna nan yi a ra. E yi a xili sa Esayu."},{"book":"Dunuɲa Fɔlɔna","chapter":"25","verse":"26","text":"Na xanbi ra, a xunyɛn fan yi bari. A yiin naxutuxi a tada Esayu santinban ma. E yi a xili sa Yaxuba.25.26 Heburu xuini, Yaxuba xinla maliga xuina nde ra naxan bunna nɛɛn fa fala “Santinbana.” Rebeka na diine barima waxatin naxan yi, Isiyaga ɲɛɛ tonge sennin nan yi a ra."},{"book":"Dunuɲa Fɔlɔna","chapter":"25","verse":"27","text":"Na dii xɛmɛ firinna yi gbo. Esayu yi findi donso faɲin na naxan yi wulani sigama. Yaxuba findi muxu maxunbelixin nan na, a tan yi luma bubun nan bun ma."},{"book":"Dunuɲa Fɔlɔna","chapter":"25","verse":"28","text":"Esayu nan yi rafan Isiyaga ma, a sube faxaxine fe ra, koni Yaxuba nan yi rafan Rebeka ma."},{"book":"Dunuɲa Fɔlɔna","chapter":"25","verse":"29","text":"Lɔxɔna nde Yaxuba yi pɔrin nafala. Esayu to so, a xadanxi keli donsoyani."},{"book":"Dunuɲa Fɔlɔna","chapter":"25","verse":"30","text":"A yi a fala Yaxuba xa, a naxa, “N mi nɔɛ fefe ra iki. A lu n xa pɔri gbeeli ito nde kɔn.” Na nan a toxi a yi xili sa, Edɔn.25.30 Heburu xuini, Edɔn bunna nɛɛn fa fala “A gbeeli.”"},{"book":"Dunuɲa Fɔlɔna","chapter":"25","verse":"31","text":"Yaxuba yi a yabi, a naxa, “I ya foriyaan tiden fi n ma singen.”"},{"book":"Dunuɲa Fɔlɔna","chapter":"25","verse":"32","text":"Esayu yi a fala, a naxa, “N faxa feni kamɛn nan ma iki. Na foriya tiden nanse fanma n ma?”"},{"book":"Dunuɲa Fɔlɔna","chapter":"25","verse":"33","text":"Yaxuba mɔn yi a fala, a naxa, “Fɔ i xa i kɔlɔ.” Esayu yi a kɔlɔ, a bata a foriya tiden fi a ma."},{"book":"Dunuɲa Fɔlɔna","chapter":"25","verse":"34","text":"Yaxuba yi burun nun pɔrin toge daxi so a yii. Esayu yi ne don, a yi a min. A yi siga. Nanara, Esayu mi a foriya tiden yatɛ sese ra."}]}