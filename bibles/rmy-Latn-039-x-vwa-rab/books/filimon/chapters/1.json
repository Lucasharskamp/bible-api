{"data":[{"book":"Filimon","chapter":"1","verse":"1","text":"Pisinava me o Pavle, kova injum ano phandlipe zbog o Hrist Isus, hem o phral o Timotej, amare šukare amalese hem saradnikose e Filimonese,"},{"book":"Filimon","chapter":"1","verse":"2","text":"hem e phenjaće e Apfijaće, hem e Arhipese, kovai amaro saborco zako Hrist, hem sa e khanđirjaće koja čedela pe e Filimonese ano čher."},{"book":"Filimon","chapter":"1","verse":"3","text":"Nek ovel tumencar i milost hem o mir e Devlestar, amare Dadestar, hem e Gospodestar e Isuse Hristestar."},{"book":"Filimon","chapter":"1","verse":"4","text":"Uvek zahvalinava mle Devlese kad molinav man tuće Filimone,"},{"book":"Filimon","chapter":"1","verse":"5","text":"adalese so šunava zako to manglipe sa e Devlesere manušenđe hem zaki ti vera ano Gospod Isus."},{"book":"Filimon","chapter":"1","verse":"6","text":"Molinav man zako amaro zajedništvo savo isi amen ani vera te anel će po baro haljojba oto đijekh šukaripe savo isi amen ano Hrist."},{"book":"Filimon","chapter":"1","verse":"7","text":"Adalese so to manglipe but radujinđa man hem hrabrinđa man, adalese so tu, phrala, osvežinđan o vile e Devlesere manušengere."},{"book":"Filimon","chapter":"1","verse":"8","text":"Adalese, iako ano Hrist tromam te naredinav će so valjani te ćere,"},{"book":"Filimon","chapter":"1","verse":"9","text":"zbog o manglipe najangle zamolinava tut, esavko savo injum, me o phuro Pavle, a akana hem ano phandlipe zbog o Hrist:"},{"book":"Filimon","chapter":"1","verse":"10","text":"molinava tut mle čhavese e Onisimese, kase ano phandlipe uljum duhovno dad."},{"book":"Filimon","chapter":"1","verse":"11","text":"Ov tuće angleder na inele korisno, a akanai korisno1,11 korisno O anav “Onisim” značini “korisno”. hem tuće hem maje."},{"book":"Filimon","chapter":"1","verse":"12","text":"Bičhalava le palal kora tute, ole, kovai mlo vilo."},{"book":"Filimon","chapter":"1","verse":"13","text":"Mangljum te ačhol kora mande, te šaj tuće ko than te kandel man đikote injum phandlo ano lancija zbog o evanđelje,"},{"book":"Filimon","chapter":"1","verse":"14","text":"ali na mangljum ništa te ćerav, a tu te na pristanine, te na ćere akava šukar ćeriba adalese so injan terime, nego adalese so isi tut šukar volja."},{"book":"Filimon","chapter":"1","verse":"15","text":"Šaj hem adalese inele hari cidime tutar, te šaj ov te ovel klo zauvek"},{"book":"Filimon","chapter":"1","verse":"16","text":"hem na više sar robo, nego sar više oto robo – sar manglo phral. Ovi maje but manglo, a kobor li više tuće, na samo sar manuš nego hem sar phral ano Gospod."},{"book":"Filimon","chapter":"1","verse":"17","text":"Adalese, te man dikheja sar saradniko, primin le sar man."},{"book":"Filimon","chapter":"1","verse":"18","text":"A te ćerđa će nesavo bišukaripe ili te avela će nešto, me adava lava upra mande."},{"book":"Filimon","chapter":"1","verse":"19","text":"Me, o Pavle, pisinava akava mle vasteja: ka platinav će sa so ov avela će. Te na phenav kobor tu maje aveja zako to duhovno dživdipe."},{"book":"Filimon","chapter":"1","verse":"20","text":"Oja, phrala, te ovel man tutar korist ano Gospod. Osvežin mlo vilo ano Hrist!"},{"book":"Filimon","chapter":"1","verse":"21","text":"Pisinava će akava adalese so injum uverime ani ti poslušnost, adalese so džanav da ka ćere hem više adalestar so rodava."},{"book":"Filimon","chapter":"1","verse":"22","text":"Hem pana akava, spremin maje i soba sojbnase, adalese so nadinav man da o Devel ka irini man tumende zbog tumare molitve."},{"book":"Filimon","chapter":"1","verse":"23","text":"Pozdravinena tut o Epafras, kovai mancar ano phandlipe zbog o Hrist Isus,"},{"book":"Filimon","chapter":"1","verse":"24","text":"hem mle saradnici o Marko, o Aristarh, o Dimas hem o Luka."},{"book":"Filimon","chapter":"1","verse":"25","text":"I milost e Gospodesiri e Isuse Hristesiri tumare duhoja."}]}