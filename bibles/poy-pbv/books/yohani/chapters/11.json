{"data":[{"book":"Yohani","chapter":"11","verse":"1","text":"Muntu yumu yawamshema Lazaru, kalikaliti Betaniya, kaweriti mlweri. Betaniya lushi lwawalikaliti Mariya na Marita muhasha gwakuwi."},{"book":"Yohani","chapter":"11","verse":"2","text":"Mariya ndo uliya yakamswagiti uturi Mtuwa na kumpukuta kwa viri zyakuwi. Ayu ndo Lazaru kaka gwakuwi yakaweriti mlweri."},{"book":"Yohani","chapter":"11","verse":"3","text":"Wahasha watuma ujumbi kwa Yesu, “Mtuwa, ganja gwaku yagumfira, mlweri!”"},{"book":"Yohani","chapter":"11","verse":"4","text":"Yesu pakapikaniriti aga, katakula, “Ulweri awu hapeni hujegi kuhowa kwa Lazaru, ira ndo kwajili ya kumkwisa Mlungu na kwa mana ayi Mwana gwa Mlungu kakwiswi.”"},{"book":"Yohani","chapter":"11","verse":"5","text":"Yesu kamfiriti Marita na muhasha gwakuwi pamuhera na Lazaru."},{"book":"Yohani","chapter":"11","verse":"6","text":"Pakapatiti shisoweru handa Lazaru mlweri, kulikala pahala panu kwa mashaka mawili nentu."},{"book":"Yohani","chapter":"11","verse":"7","text":"Shakapanu kawagambira wafundwa wakuwi, “Tuwuyi kayi Yudeya!”"},{"book":"Yohani","chapter":"11","verse":"8","text":"Wafundwa wamgambira, “Mfunda! Shipindi shifupi hera shipita Wayawudi wafira kukuguma mabuwi, na gwenga gufira kugenda kayi aku?”"},{"book":"Yohani","chapter":"11","verse":"9","text":"Yesu kankula, “Lishaka lyana saa lilongu na mawili ndiri, ndo hangu? Pakagendagenda paliwala hapeni kawezi kulikwala, kawona kulangala kwa pasipanu."},{"book":"Yohani","chapter":"11","verse":"10","text":"Kumbiti muntu pakagendagenda pashiru katalikwala, Toziya kulangala kwahera.”"},{"book":"Yohani","chapter":"11","verse":"11","text":"Yesu katakuliti hangu na pakamaliriti, kawagambira, “Ganja gwetu Lazaru kagonja, kumbiti neni nankugenda na kumyumusiya.”"},{"book":"Yohani","chapter":"11","verse":"12","text":"Wafundwa wakuwi wamgambira, “Mtuwa, handa yomberi kagonja su hakaponiziwi.”"},{"book":"Yohani","chapter":"11","verse":"13","text":"Kumbiti Yesu kaweriti kankutakula kuusu kuhowa kwakuwi, womberi waliholiti kuwera kankutakula kuusu kugonja mbota."},{"book":"Yohani","chapter":"11","verse":"14","text":"Yesu kawagambira pota kufifa, “Lazaru kahowa,"},{"book":"Yohani","chapter":"11","verse":"15","text":"kumbiti nemelera kwa ajili ya mwenga handa mweri ndiri aku, su mpati kujimira. Haya tugendeni kwakuwi.”"},{"book":"Yohani","chapter":"11","verse":"16","text":"Tomasi yawamshema mawira kawagambira wantumini wamonga, “Tugendeni woseri pamuhera na mfunda tukahowi!”"},{"book":"Yohani","chapter":"11","verse":"17","text":"Yesu pakafikiti aku, kamwoniti Lazaru wamtula kala mlipumba kwa mashaka msheshi."},{"book":"Yohani","chapter":"11","verse":"18","text":"Shijiji sha Betaniya shiweriti pakwegera na Yerusalemu utali wa kilumita ntatu,"},{"book":"Yohani","chapter":"11","verse":"19","text":"na Wayawudi wavuwa wiziti kumlola Marita na Mariya kuwapanani ushiwa kwa kuhowa kaka gwawu."},{"book":"Yohani","chapter":"11","verse":"20","text":"Shipindi Marita pakapikaniriti handa Yesu kaweriti kamkwiza, kagenda kumwanka, kumbiti Mariya kasigaliti ukaya."},{"book":"Yohani","chapter":"11","verse":"21","text":"Marita kamgambira Yesu, “Mtuwa handa gwangaweriti panu, kaka gwangu mekahowiti ndiri!"},{"book":"Yohani","chapter":"11","verse":"22","text":"Kumbiti nuvimana handa ata vinu shoseri shagufira kumluwa Mlungu, hakakupi.”"},{"book":"Yohani","chapter":"11","verse":"23","text":"Yesu kamgambira, “Kaka gwaku hakawuyi mkomu kayi.”"},{"book":"Yohani","chapter":"11","verse":"24","text":"Marita kamwankula, “Nuvimana handa hawazyuki shipindi sha uzyukisiwu, mulishaka lya kupelera.”"},{"book":"Yohani","chapter":"11","verse":"25","text":"Yesu kamgambira, “Neni ndo uzyukisiya na ukomu. Yakanjimira neni ata tembera hakahowi, hakalikali."},{"book":"Yohani","chapter":"11","verse":"26","text":"Na kila yakalikala na kunjimira, hapeni kahowi. Hashi, gujimira aga?”"},{"book":"Yohani","chapter":"11","verse":"27","text":"Marita kamwankula, “Yina, Mtuwa! Neni njimira handa gwenga ndo Kristu, Mwana gwa Mlungu, uliya yakiza pasipanu.”"},{"book":"Yohani","chapter":"11","verse":"28","text":"Marita pakatakuliti aga, kagenditi na kumshema Mariya mlongu gwakuwi, kamgambira pagweka, “mfunda kapanu na kafira kukuwona.”"},{"book":"Yohani","chapter":"11","verse":"29","text":"Nayomberi pakapikaniriti aga, kamukamu kagoloka, kamgendera Yesu."},{"book":"Yohani","chapter":"11","verse":"30","text":"Yesu kaweriti keniyingiri mushijiji, kumbiti kaweriti palaa palii Marita pakamwankiti."},{"book":"Yohani","chapter":"11","verse":"31","text":"Su, Wayawudi yawaweriti ukaya pamuhera na Mariya pawamnyamaziya muushiwa, pawamwoniti kagoloka na kulawa kunja vumu, wamwiziriti. Wavimaniti kaweriti kankugenda mulipumba kudaya."},{"book":"Yohani","chapter":"11","verse":"32","text":"Mariya pakasokiti pahala palii Yesu pakaweriti na kumwona, kasuntamala, kamgambira, “Mtuwa, handa gwangaweriti panu, kaka gwangu kangahowiti ndiri!”"},{"book":"Yohani","chapter":"11","verse":"33","text":"Yesu pakamwoniti kankulira na Wayawudi walii wawiziti pamuhera nayomberi wankulira viraa, kamemiti na maholu na kuhinginika mumoyu."},{"book":"Yohani","chapter":"11","verse":"34","text":"Shakapanu kawakosiya, “Lipumba lya koshi?”"},{"book":"Yohani","chapter":"11","verse":"35","text":"Yesu kalira."},{"book":"Yohani","chapter":"11","verse":"36","text":"Su, Wayawudi watakula, “Mlori ntambu yakamfiriti!”"},{"book":"Yohani","chapter":"11","verse":"37","text":"Kumbiti wamonga wawu watakula, “Hashi, ayu yakamtenditi katumuli masu lwisi uliya, kaweza ndiri kumtenda Lazaru nakahowi?”"},{"book":"Yohani","chapter":"11","verse":"38","text":"Su, Yesu kahinginika kayi mmoyu, kiziti mlipumba. Lipumba lyeni liweriti mpanga na liweriti ludiwirwa kwa libuwi."},{"book":"Yohani","chapter":"11","verse":"39","text":"Yesu kalagaliriti, “Mliwusiyi libuwi ali!”"},{"book":"Yohani","chapter":"11","verse":"40","text":"Yesu kamgambira, “Hashi, nukugambira ndiri handa pagujimira haguwoni ukwisa wa Mlungu?”"},{"book":"Yohani","chapter":"11","verse":"41","text":"Su waliwusiya libuwi lilii, Yesu kalola kumpindi, katakula, “Mayagashii Tati toziya gwenga gumpikanira."},{"book":"Yohani","chapter":"11","verse":"42","text":"Nuvimana handa gumpikanira neni. Kumbiti ntakula aga toziya ya wantu awa wapala panu su wapati kujimira handa gwenga ndo yaguntumiti.”"},{"book":"Yohani","chapter":"11","verse":"43","text":"Pakamaliriti kutakula aga, kashema kwa liziwu likulu, “Lazaru! Gulawi kunja!”"},{"book":"Yohani","chapter":"11","verse":"44","text":"Uliya yakaweriti kahowa kalawiti kunja, aku wamyopa sanda mmagulu na mmawoku na sheni shakuwi shigubikirwa. Yesu kawagambira, “Mumyopoli, mkamleki kagendi zyakuwi.”"},{"book":"Yohani","chapter":"11","verse":"45","text":"Su, Wayawudi wavuwa waweriti wamtyangira Mariya pawawoniti Yesu shintu gaa shakatenditi, na kumjimira."},{"book":"Yohani","chapter":"11","verse":"46","text":"Kumbiti wamonga wawu wagenditi kwa Mafalisayu na wawagambira shitwatira ashi shakatenditi Yesu."},{"book":"Yohani","chapter":"11","verse":"47","text":"Mafalisayu na watambika wakulu waliwoniti Mwashizungu na watakula, “Tutendi shishi? Muntu ayu kankutenda mauzauza nentu."},{"book":"Yohani","chapter":"11","verse":"48","text":"Patumleka hera wantu woseri hawamjimiri, womberi Warumi hawizi kuwalibisiya Numba nkulu ya Mlungu gwetu na isi yetu!”"},{"book":"Yohani","chapter":"11","verse":"49","text":"Panu yumu gwawu, yawamchema Kayafa, ndo kiwiti mtambika mkulu wa shinja ashi, kawagambira, “Mwenga muvimana ndiri shintu!"},{"book":"Yohani","chapter":"11","verse":"50","text":"Hashi, mwona ndiri handa ndo mbaka kwamwenga muntu yumu kahowi kwa ajili ya wantu, kuliku isi yoseri ipalanganyika?”"},{"book":"Yohani","chapter":"11","verse":"51","text":"Yomberi katakula ndiri hangu ntambu yakafiriti mweni, ira kaweriti mtambika mkulu shinja ashi su katungiti handa Yesu hakahowi toziya ya wantu wa Isi ya Shiyawudi,"},{"book":"Yohani","chapter":"11","verse":"52","text":"na toziya ndiri gweka yawu hera, kumbiti kapati kuwajega pamuhera munshimba yimu yaipalanganyikiti kwa wantu wa Mlungu."},{"book":"Yohani","chapter":"11","verse":"53","text":"Su, kwanjira lishaka ali watuwa wa Shiyawudi watenda mipangu gwa kumlaga Yesu."},{"book":"Yohani","chapter":"11","verse":"54","text":"Su, Yesu hapeni kagendigendi kayi paweru muisi ya Wayawudi, kumbiti kawukiti panu kagenditi pahala pagwekera na kushiwala, mlushi lwa walushema Efrayimu. Kalikaliti aku pamuhera na wafundwa wakuwi."},{"book":"Yohani","chapter":"11","verse":"55","text":"Shipindi sha msambu sha Wayawudi sha Pasaka shiweriti pakwegera na wantu wavuwa walawa muisi wagenditi Yerusalemu su walipungi pa msambu agu."},{"book":"Yohani","chapter":"11","verse":"56","text":"Su, waweriti wankumsakula Yesu. Na womberi pawaliwoniti Mnumba nkulu ya Mlungu, walikosiyana, “Mulihola hashi? Nakaka hakizi ndiri ku msambu agu, awu ndiri?”"},{"book":"Yohani","chapter":"11","verse":"57","text":"Watambika wakulu na Mafalisayu walagalira kuwera, handa muntu yoseri pakavimaniti pahala pakaweriti Yesu, kalazimika kutakula su wapati kumbata."}]}