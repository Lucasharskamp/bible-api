{"data":[{"book":"Lug","chapter":"2","verse":"1","text":"Ji pha ishak shii Bisiu Augusthus è Roman bukho boh thiig shii bran ibeng zey pha yung."},{"book":"Lug","chapter":"2","verse":"2","text":"Igobi ji è rek ne bran tham ramuii pha ishak shii, Khuirinius yi Syria pha badri ro."},{"book":"Lug","chapter":"2","verse":"3","text":"Zab pha branthek wuii srane awaithek ibeng zey pha awaithek thawun hà wuii dun."},{"book":"Lug","chapter":"2","verse":"4","text":"Joseph de Galili pha Nazareth thawun è Judea pha Bethlehem thawun, Dawid saja giak pha ji hà wuii dun. Joseph thiisa hà wuii pha ji ne, nyieliieshii ai de Dawid saja pha riing è giak pha ji muwuii ro."},{"book":"Lug","chapter":"2","verse":"5","text":"Ai de awai è gang pha Mery rog shii ibeng zey pha wuii dun, ai ne ani wiigjong ro,"},{"book":"Lug","chapter":"2","verse":"6","text":"Chiih-è ithek Bethlehem hà ba shii, aishii ani giak pha ishak thog dun."},{"book":"Lug","chapter":"2","verse":"7","text":"Ai è dufuii giak bi, chiih-è aishii yung è jiang srane rogo hà chab ne ruii, thiisa hà ne ai rai pha ùgud de oi ro."},{"book":"Lug","chapter":"2","verse":"8","text":"Ji pha soh iring jia hà de brogphothek de nyaliak shii habiu hà de awaithek shiishai riig ne rai."},{"book":"Lug","chapter":"2","verse":"9","text":"Ithong pha hamangkhliie è ithek moe shii dong khlei ruii, chiih-è Ithong pha biisiie ithek lakhung shii chuang khlei ruii. Ithek ne bajo sham ne rum dun,"},{"book":"Lug","chapter":"2","verse":"10","text":"Ji shii hamangkhliie shii è ithek shii yao, “Arum chid rabo! Nathek shii phi pha gu ichiih mua wie rog shii um ro. Gu ne ichiih shii zab pha branthek shii boh lubo phi pha ji yao pha wuii phro."},{"book":"Lug","chapter":"2","verse":"11","text":"Sudoh pha sud shii Dawid saja pha thiig shii, nathek shii ragia rek phi pha Ithong Masi giakjong ro!"},{"book":"Lug","chapter":"2","verse":"12","text":"Ji thieg yi pha ne, ithek è ani jia yung shii jiang ne rogo iliing shii thieng ne rai pha doh ruii phro.”"},{"book":"Lug","chapter":"2","verse":"13","text":"Hamblo shii hamangkhung pha boh arming hamangkhliie rog shii wuii thog srane, Hamangkhung-aphuii shii lasothek bai phi:"},{"book":"Lug","chapter":"2","verse":"14","text":"“Zab è giu pha Hamangkhung-aphuii shii hamangkhung hà biisiie rey bo,"},{"book":"Lug","chapter":"2","verse":"15","text":"Hamangkhliie shii ithek è idoh hamangkhung hà dun marui shii, brogpho awaithek chung yao rai, “Cho gethek de Bethlehem hà wuii srane Ithong è gethek shii yao pha duiine ji rey dun pha ji riig rai.”"},{"book":"Lug","chapter":"2","verse":"16","text":"Ji è ithek khthiie wuii dun ne Mery nane Joseph shii doh chiih-è ani yi rogo iliing shii thieng ne um pha doh."},{"book":"Lug","chapter":"2","verse":"17","text":"Brogphothek è aishii doh mage shii, hamangkhliie shii è ani chiang shii nyie yao pha ji yao phi."},{"book":"Lug","chapter":"2","verse":"18","text":"Zab pha branthek de brogphothek miyao ji yoi ne wiengphleg dun."},{"book":"Lug","chapter":"2","verse":"19","text":"Mery è jithek pha zab miyao now srane lubu iliing hà wie now din."},{"book":"Lug","chapter":"2","verse":"20","text":"Brogphothek ne hamangkhliie shii è yao pha ji duiine yoi ne doh pha ji è Hamangkhung-aphuii shii laso bai ne idoh dun din dun."},{"book":"Lug","chapter":"2","verse":"21","text":"Damiley pha idoh shii, ani ro migiangkheg pha ishak thog mage shii, aishii Isu beng, nyieliieshii ani awiig ba pha ibi shii hamangkhliie shii è yaojong."},{"book":"Lug","chapter":"2","verse":"22","text":"Joseph nane Mery shii Moses mizen marui pha Iphey duiine muhui ne sai pha ishak thog mage shii, ithek è aishii Jerusalem hà noh ne Ithong ibi shii phi."},{"book":"Lug","chapter":"2","verse":"23","text":"2:23: Mul 13:2,12 Ithong ro Iphey shii zey pha duiine, zab è igobi bufuii giak pha ani ne Ithong shii phi bo."},{"book":"Lug","chapter":"2","verse":"24","text":"Ithek de Ithong ro Iphey miichiid duiine pharo nyi chiih-è khu-atham ichiung nyi yie srane zidphi."},{"book":"Lug","chapter":"2","verse":"25","text":"Ji pha idoh shii thiisa hà Simeon beng pha bran jia Jerusalem shii rai. Ai ne bajo wie nane Hamangkhung-aphuii shii rum ne rai pha bran ro, chiih-è Israel shii ragia rek phi pha ji shii khan ne rai phro. Ragung So de ai rog shii um."},{"book":"Lug","chapter":"2","verse":"26","text":"Chiih-è aishii ne yaojong ro ai ne Ithong sbang rek pha Masi shii adoh sapho shii ne na a-iy phro."},{"book":"Lug","chapter":"2","verse":"27","text":"Luruak è Simeon shii Misiahò hà noh ne wuii dun, ji è Iphey shii nyie khi-èrek chid pha ji rek pha ai aphuii ai amuii è Isu shii de Misiahò hà noh ne wuii dun."},{"book":"Lug","chapter":"2","verse":"28","text":"Simeon è ani ji wad shii giak srane Hamangkhung-aphuii shii laso phi."},{"book":"Lug","chapter":"2","verse":"29","text":"Ithong wo, na è nawai sbang ji rek phi,"},{"book":"Lug","chapter":"2","verse":"30","text":"Gui mieg è naro giawo ne doh ge ro."},{"book":"Lug","chapter":"2","verse":"31","text":"Na è zab pha branthek miie shii rab ne ruiiphi,"},{"book":"Lug","chapter":"2","verse":"32","text":"Na ne muchuang de gaibranthek shii de na è yang pha ji re-è chuang phi,"},{"book":"Lug","chapter":"2","verse":"33","text":"Simeon è ai pha miyao yao mage ne, ani pha iphuii imuii ne wiengphleg dun."},{"book":"Lug","chapter":"2","verse":"34","text":"Ji è rek magunde Simeon è ithek shii khirzey phi ne, ai amuii, Mery shii yao, “Hì pha arone Hamangkhung-aphuii è Israel phothek buii rek pha nane giawo rek phi pha guajong ro. Ai ne Hamangkhung-aphuii è cheb jia mua mage ne bajo branthek è aishii gidieg rek ruii phro."},{"book":"Lug","chapter":"2","verse":"35","text":"Chiih-è ithek è ug ne now pha ji dong yi srane. Chiih-è duhug ne, khamriie chieg duiine na lubu shii giao ruii phro.”"},{"book":"Lug","chapter":"2","verse":"36-37","text":"Asher pha jad Phanuel idimi Ana beng pha chaig weg jia um. Ai ne gey dun ne idam miley rey ba bie shii ai ne idam samiliao è wi reyjong dun.2:36-37: ne thuh samiliao è wi dam weg reyjong; dinnemisiung ne amlia è wi dam. Ai ne Misiahò shii athodang; ai ne hanai nane habiu de Hamangkhung-aphuii shii minyie nane misia sia."},{"book":"Lug","chapter":"2","verse":"38","text":"Ji pha ishak shii ai de thiichiih wuii thog srane Hamangkhung-aphuii shii laso phi chiih-è khuchung Hamangkhung-aphuii è Jerusalem shii chie phi phro è khan pha branthek shii ani chiang ji yao phi."},{"book":"Lug","chapter":"2","verse":"39","text":"Ithong pha Iphey shii nyie khi-èrek chid pha ji duiine rek ched marui srane, ithek idoh Galili pha Nazareth awairo thawun awaithek hò shii thog ro."},{"book":"Lug","chapter":"2","verse":"40","text":"Ani yi lasieng ne bugang rey mage srane aishii ne khani de ley um, chiih-è Hamangkhung-aphuii ro khirzeythek de ai lakhung shii um."},{"book":"Lug","chapter":"2","verse":"41","text":"Dam tham ne Hiiadun pha ji Sai pha inai shii Isu iphuii-imuii ne Jerusalem hà wuii dun."},{"book":"Lug","chapter":"2","verse":"42","text":"Isu ne dam snanyi rey mage shii ithek ne idang duiine buii hiia dun pha ji sai pha wuii dun."},{"book":"Lug","chapter":"2","verse":"43","text":"Sai pha jijong ched mage shii ithek ne idoh hò dun pha jao shii, Bufuii Isu ne Jerusalem hà rai dun. Ji-è rek pha ji yi iphuii imuii yi athieg;"},{"book":"Lug","chapter":"2","verse":"44","text":"Iphuii imuii è now shii ai ne branthek rog shii rek ruii ara, jishii ithek ne hamiang è habzuang thog pha lua srane aishii thiichiih ijak nane siangthek rog shii um inow ne soh,"},{"book":"Lug","chapter":"2","verse":"45","text":"ithek è aishii adoh phi, ji è ithek ne aishii soh pha Jerusalem hà idoh wuii din dun."},{"book":"Lug","chapter":"2","verse":"46","text":"Da-uom rey pha idoh shii aishii ne Misiahò hà Jewish masdothek rog shii dug ne, ithek miyao ji nuii srane musai sai ne rai iang pha doh ruii."},{"book":"Lug","chapter":"2","verse":"47","text":"Ai miigao ne chang pha ji yoi ramuii phothek ne zab wiengphleg dun."},{"book":"Lug","chapter":"2","verse":"48","text":"Iphuii-imuii de ai ji è rek ramuii pha ji riig srane, “Nowbuang dun, chiih-è imuii è idufuii shii yao, gu dufuii na è gasa shii diig nyie rek phlei? Na aphuii gasha ne munow thiig srane rum ne na shii soh.”"},{"book":"Lug","chapter":"2","verse":"49","text":"Ai è isa shii chang, “Nasa gu shii nyie rek ne sow phlei? Nasa ne athieg bey gu ne gui ro aphuii hò shii um chid phro?”"},{"book":"Lug","chapter":"2","verse":"50","text":"Ithek ne ai miichang ji ne agao ro."},{"book":"Lug","chapter":"2","verse":"51","text":"Ji è Isu ne ithek ro miyao nuii srane ithek rog shii Nazareth hà idoh dun din gieng. Ai amuii è ji è rek pha jithek zab lubu iliing hà now ne ruii."},{"book":"Lug","chapter":"2","verse":"52","text":"2:52: 1Sam 2:26; Khua 3:4Hamangkhung-aphuii nane branthek pha haro mua ne. Isu ro siu nane khani ne boh sieng dun."}]}