{"data":[{"book":"Esra","chapter":"5","verse":"1","text":"Profeten Haggai och Sakarja, Iddos son, profeterade för judarna i Juda och Jerusalem i Israels Guds namn som var över dem."},{"book":"Esra","chapter":"5","verse":"2","text":"Serubbabel, Shealtiels son, och Jeshua, Josadaks son, började då bygga på Guds hus i Jerusalem. Guds profeter var med dem och hjälpte dem."},{"book":"Esra","chapter":"5","verse":"3","text":"Vid samma stund [en viktig och avgörande tid] kom Tattenaj [vars namn betyder ”undervisning”], ståthållaren i landet på andra sidan floden [provinsen väster om Eufrat], och Setar-Bosenai [betyder ”strålande stjärna”] och deras medbröder (kollegor) och sade till dem [judarna som byggde upp templet]: ”Vem har gett er tillåtelse att bygga detta hus och slutföra denna mur?”"},{"book":"Esra","chapter":"5","verse":"4","text":"Sedan frågade de vad männen hette som uppförde byggnaden."},{"book":"Esra","chapter":"5","verse":"5","text":"Guds öga vakade över judarnas äldste, så att ingen hindrade dem innan saken hade kommit inför Darejavesh [som regerade 522-486 f.Kr.] och de hade fått brev tillbaka från honom om detta."},{"book":"Esra","chapter":"5","verse":"6","text":"Detta är vad som stod skrivet i det brev som Tattenaj, ståthållaren i landet på andra sidan floden, och Shetar-Bosenaj och hans medbröder afarsekiterna på andra sidan floden sände till kung Darejavesh."},{"book":"Esra","chapter":"5","verse":"7","text":"De sände nämligen en redogörelse till honom, och i den stod det:"},{"book":"Esra","chapter":"5","verse":"8","text":"Kungen bör veta att vi kom till provinsen Judéen, till den store Gudens hus. Detta bygger man nu upp med stora stenar [ordagrant: ”stenar som måste rullas”] och sätter trävirke [balkar] i väggarna. Arbetet utförs med omsorg och går snabbt framåt under deras ledning."},{"book":"Esra","chapter":"5","verse":"9","text":"Då frågade vi de äldste där: Vem har befallt er att bygga detta hus och att återställa denna mur?"},{"book":"Esra","chapter":"5","verse":"10","text":"Vi frågade dem också vad de hette, för att kunna underrätta dig och skriva upp namnen på de män som ledde dem."},{"book":"Esra","chapter":"5","verse":"11","text":"Detta är svaret som de gav oss: Vi är tjänare till himlarnas och jordens Gud, och vi bygger på nytt upp det hus som för många år sedan stod här och som en stor kung i Israel hade byggt och gjort färdigt."},{"book":"Esra","chapter":"5","verse":"12","text":"Men eftersom våra fäder gjorde himlarnas Gud vred, gav han dem i kaldén Nebukadnessars hand, den babyloniske kungen. Han förstörde detta hus och förde bort folket till Babel."},{"book":"Esra","chapter":"5","verse":"13","text":"Men i sitt första regeringsår befallde Babels kung Kyros (Koresh) att man skulle bygga upp detta Guds hus."},{"book":"Esra","chapter":"5","verse":"14","text":"Dessutom lät kung Kyros hämta från templet i Babel de kärl av guld och silver som hade tillhört Guds hus men som Nebukadnessar hade tagit från templet i Jerusalem och fört till templet i Babel. Kung Koresh överlämnade dem åt en man vid namn Sheshbassar, som han hade tillsatt som ståthållare,"},{"book":"Esra","chapter":"5","verse":"15","text":"och sade till honom: Ta dessa kärl, res i väg och bär in dem i templet i Jerusalem och låt Guds hus byggas upp på sin plats."},{"book":"Esra","chapter":"5","verse":"16","text":"Så kom denne Sheshbassar hit och lade grunden till Guds hus i Jerusalem. Från den tiden och ända till nu har man byggt på det, och det är ännu inte färdigt."},{"book":"Esra","chapter":"5","verse":"17","text":"Om kungen samtycker bör man göra efterforskningar i kungens skattkammare i Babel för att ta reda på om kung Kyros har gett befallning att bygga detta Guds hus i Jerusalem. Därefter bör kungen meddela oss sin vilja om saken.”"}]}