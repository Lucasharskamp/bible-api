{"data":[{"book":"Yakobo","chapter":"4","verse":"1","text":"Kuputana nu kujomana kuboka ko? Kuboka mutama inu eijomana nkati jinu."},{"book":"Yakobo","chapter":"4","verse":"2","text":"Mmi na tama ju kupala ilebe nambu mmi kipataje yene nnolanga tela tu koma, yene mmi kujomana nu kuputana. Mpatangaje chimikipala magambu mmi kujopaje ku Nnoongo."},{"book":"Yakobo","chapter":"4","verse":"3","text":"Pannyopanga ku Nnoongo mmi kupataje magambu nnyopanga ilebe kupala mitumie ku tama inu."},{"book":"Yakobo","chapter":"4","verse":"4","text":"Mangwetumwe mabandu bangaaminika. Bo, mmanyije kutenda kipala ilebe ya dunia tela nu kube mangondwa ba Nnoongo? Mundu jwajoa ojwaipala ilebe ya dunia abe nngondwa jwa Nnoongo."},{"book":"Yakobo","chapter":"4","verse":"5","text":"Makapemeleje kutenda Majandiko Gachwapi galenga malobe gajagi, pagalenga, “Uhuke ojwabekigwe na Nnoongo nkati jito abi na bwiu muno.”"},{"book":"Yakobo","chapter":"4","verse":"6","text":"Nambu upeele gwatupi Nnoongo guna makakala muno, andi Majandiko pagalenga, “Nnoongo kakananga bandu bina kulokaloka nambu kapeganga kindimba bandu abanyenyepa.”"},{"book":"Yakobo","chapter":"4","verse":"7","text":"Lele mannyali Nnoongo, mankanange Mmaja na jwenio mantilanga."},{"book":"Yakobo","chapter":"4","verse":"8","text":"Mummandakile Nnoongo jwombe maba papipi na mangweto. Nkuyange maboko ginu makabajamwe. Nnyeguyange myojo jinu makandendemundu!"},{"book":"Yakobo","chapter":"4","verse":"9","text":"Nhwechukange na ng'utange nukokaleka. Kueka kwinu kube nguto, nu kuala mwojo kwinu kube kuwechuka kukolongwa."},{"book":"Yakobo","chapter":"4","verse":"10","text":"Nnyenyepange nnongi ja Angwana, bombe mabanyinulanga."},{"book":"Yakobo","chapter":"4","verse":"11","text":"Makalongo makakopekeanaje, ojwankopake nnongo gwakwe andaje kunhukumu nnongo gwakwe, agakopake malagilo nu kugahukumu malagilo. Nambu anda magahukumu malagilo mmanya mwe mmi kugaagabalaje malagilo, nambu mmi mahakimu."},{"book":"Yakobo","chapter":"4","verse":"12","text":"Nnoongo tu ojwaotwi kubeka malagilo nu kugahukumu. Jwenio jikajakwe ojwaotwi kombola nukujita bandu. Lele mwe mabene mpaka nhwoto kahukumu ajinu bandu?"},{"book":"Yakobo","chapter":"4","verse":"13","text":"Ngoe mpenikiyange mangweto mannenga kutenda, “Leleno andaje malabo nijenda kilambo chikuteno nukutama kwenio chaka mbyu kuucha ilebe nu kupata uloi ndu.”"},{"book":"Yakobo","chapter":"4","verse":"14","text":"Mangwetomwe mmanyije bwomi gwinu apupakube malabo! Bwomi gwinu nga nike, mangweto mmi andi ngongobwe ijipiti kingobu tu nukuboka."},{"book":"Yakobo","chapter":"4","verse":"15","text":"Ipaligwa kulenga “Angwana anda bapaile tuba tammomi tutenda chache na chache.”"},{"book":"Yakobo","chapter":"4","verse":"16","text":"Nambu ngoe ntenda kulokaloka nu kukiluya, kulokaloka kwenio kubaja."},{"book":"Yakobo","chapter":"4","verse":"17","text":"Anda mundu kamwaje lyale elyalimanyi lyambone lyapaligwa kamula, atenda mabaja."}]}