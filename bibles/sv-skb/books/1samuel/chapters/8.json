{"data":[{"book":"1 Samuel","chapter":"8","verse":"1","text":"Och det skedde när Samuel var gammal att han gjorde sina söner till domare över Israel."},{"book":"1 Samuel","chapter":"8","verse":"2","text":"Namnet på hans förstfödda var Joel, och namnet på hans andra Avija, de var domare i Beer-Sheva."},{"book":"1 Samuel","chapter":"8","verse":"3","text":"Men hans söner vandrade inte på hans vägar, utan vände sig till vinning och tog mutor och förvrängde rätten."},{"book":"1 Samuel","chapter":"8","verse":"4","text":"Då samlade alla Israels äldste ihop sig och kom till Samuel i Rama."},{"book":"1 Samuel","chapter":"8","verse":"5","text":"Och de sade till honom: ”Se, du är gammal och dina söner vandrar inte på dina vägar, ge oss nu en kung som dömer oss som de andra nationerna.”"},{"book":"1 Samuel","chapter":"8","verse":"6","text":"Men det misshagade Samuel när de sade: ”Ge oss en kung som dömer oss.” Och Samuel bad till Herren (Jahve)."},{"book":"1 Samuel","chapter":"8","verse":"7","text":"Och Herren (Jahve) sade till Samuel: ”Lyssna till folkets röst i allt de säger dig, för de har inte förkastat dig utan de har förkastat mig, så att jag inte får vara kung över dem."},{"book":"1 Samuel","chapter":"8","verse":"8","text":"I enlighet med allt som de har gjort sedan den dagen då jag förde dem upp, ut ur Egypten till denna dag har de förkastat mig och tjänat andra gudar, så gör de också mot dig."},{"book":"1 Samuel","chapter":"8","verse":"9","text":"Lyssna nu därför till deras röst, men du ska allvarligt varna dem (noggrant låta dem veta), och ska kungöra för dem påbuden (de bindande juridiska besluten) om kungen som ska regera över dem.”"},{"book":"1 Samuel","chapter":"8","verse":"10","text":"Och Samuel talade alla Herrens (Jahves) ord till folket som bad honom om en kung."},{"book":"1 Samuel","chapter":"8","verse":"11","text":"Och han sade: ”Detta ska vara påbuden (de bindande juridiska besluten) om kungen som ska regera över er, han ska ta era söner och utse dem åt sig till hans vagnar och till att vara hans ryttare, och de ska springa framför hans vagnar."},{"book":"1 Samuel","chapter":"8","verse":"12","text":"Och han ska utse dem till härförare för 1 000 och till härförare för 50. Och till att plöja hans mark och skörda hans skörd, och till att tillverka vapen för krig och vapen till hans vagnar."},{"book":"1 Samuel","chapter":"8","verse":"13","text":"Och han ska ta era döttrar till att bli parfymerare och till att bli kokerskor och bli bagare."},{"book":"1 Samuel","chapter":"8","verse":"14","text":"Och han ska ta era fält och era vingårdar och era olivlundar, det bästa av dem och ge till sina tjänare."},{"book":"1 Samuel","chapter":"8","verse":"15","text":"Och han ska ta tiondet av er säd och av ert vin och ge till sina härförare och till sina tjänare."},{"book":"1 Samuel","chapter":"8","verse":"16","text":"Och han ska ta era tjänare och era tjänarinnor och era bästa unga män och era åsnor och sätta dem i arbete."},{"book":"1 Samuel","chapter":"8","verse":"17","text":"Han ska ta tiondet av er flock och ni ska vara hans tjänare."},{"book":"1 Samuel","chapter":"8","verse":"18","text":"Och ni ska ropa den dagen på grund av den kung som ni har valt åt er och Herren (Jahve) ska inte svara er den dagen.”"},{"book":"1 Samuel","chapter":"8","verse":"19","text":"Men folket vägrade att lyssna till Samuels röst och de sade: ”Nej, men låt oss få en kung över oss,"},{"book":"1 Samuel","chapter":"8","verse":"20","text":"så att vi liknar de andra länderna och att vår kung dömer oss och drar ut framför oss och utkämpar våra strider.”"},{"book":"1 Samuel","chapter":"8","verse":"21","text":"Och Samuel hörde folkets alla ord och han talade dem i Herrens (Jahves) öra."},{"book":"1 Samuel","chapter":"8","verse":"22","text":"Och Herren (Jahve) sade till Samuel: ”Lyssna till deras röst och ge dem en kung.” Och Samuel sade till Israels män: ”Gå, var och en till sin stad.”"}]}