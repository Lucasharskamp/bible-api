{"data":[{"book":"ቆሮንቶሴ ዓሶም 1","chapter":"12","verse":"1","text":"ታ ዒሾንሦ! ታ ሚሾንሦ! ሃሣ ዓያኖ ጌኤዣ ዒንጋ ዒንጊፆኮ ጎኑሞ ዒንሢ ዔራንዳጉዲ ታ ኮዓኔ።"},{"book":"ቆሮንቶሴ ዓሶም 1","chapter":"12","verse":"2","text":"ቤርታ ዒንሢ ፆኦሲ ዓሲ ማዒባኣ ዎዶ''ና ጌስታኒ ዳንዳዑዋ ካኣሽኮ ባኮ ካኣሽካንዳጉዲ ሴካ ሃንጋ ዒሺንቲ ዒንሢ ዔኪ ዓኣዺንቴሢ ዒንሢ ዔራኔ።"},{"book":"ቆሮንቶሴ ዓሶም 1","chapter":"12","verse":"3","text":"ዖኦኒያ ፆኦሲ ዓያናና ኬኤዛዖ፦ «ዬሱሴ ጋዳንቂንቴያኬ!» ጋዓ ዓሲ ባኣሴ፤ ዬያጉዲ ሃሣ ዓያና ጌኤሺና ማዒባኣያታዖ፦ «ዬሱሴ ጎዳኬ!» ጋዓ ዓሲ ባኣሢ ታ ዒንሢም ኬኤዛኔ።"},{"book":"ቆሮንቶሴ ዓሶም 1","chapter":"12","verse":"4","text":"ዱማ ዱማ ዓያና ጌኤሺ ዒንጋ ዒንጊሢ ዓኣኔ፤ ዓያና ጌኤሺ ጋዓንቴ ፔቴ''ኬ።"},{"book":"ቆሮንቶሴ ዓሶም 1","chapter":"12","verse":"5","text":"ዱማ ዱማ ማዾ ዓኣኔ፤ ጎዳ ጋዓንቴ ፔቴ''ኬ።"},{"book":"ቆሮንቶሴ ዓሶም 1","chapter":"12","verse":"6","text":"ዱማ ዱማ ማዺንታ ባኣዚ'' ዓኣኔ፤ ጋዓንቴ ቢያ ባኮ ቢያሢና ማዻሢ ፔቴ'' ፆኦዛሢኬ።"},{"book":"ቆሮንቶሴ ዓሶም 1","chapter":"12","verse":"7","text":"ፔቴ'' ፔቴ''ሢም ዓያኖ ጌኤዣ ፔጋሲ ዻዋ ባኮ ዻዋሢ ቢያሢ ማኣዳ''ንዳጉዲኬ።"},{"book":"ቆሮንቶሴ ዓሶም 1","chapter":"12","verse":"8","text":"ፔቴ''ሢም ጪንጪ ጌስታንዳጉዲ ዓያኖ ጌኤዦ ዛሎ''ና ዒንጊንታኔ፤ ባጋሢም ሃሣ ዬኖ ዓያኖ ዛሎ''ና ዔራቶና ጌስታንዳጉዲ ዒንጊንታኔ።"},{"book":"ቆሮንቶሴ ዓሶም 1","chapter":"12","verse":"9","text":"ፔቴ''ሢም ሃሣ ዬኖ ዓያኖ ዛሎ''ና ፆኦሲ ጉሙርቂሢ ዒንጊሢ ዒንጊንታኔ፤ ባጋሢም ጊንሣ ሓርጌፓ ዓሲ ፓሥሢ ዒንጊሢ ዒንጊንታኔ፤"},{"book":"ቆሮንቶሴ ዓሶም 1","chapter":"12","verse":"10","text":"ዬያጉዲ ሃሣ ዓቴ''ሢም ፆኦሲ ዎልቄና ማዺንታ ዓኪ ባኣዚ'' ማዻንዳ ዎልቄ ዒንጊንታኔ፤ ባጋሢም ጊንሣ ፆኦሲ ማሊሢ ኬኤዚሢ ዒንጊሢ ዒንጊንታኔ፤ ሜሌ''ሢም ሃሣ ዒንጊንታ ዒንጊፃ ዓያና ጌኤሺፓታቴያ ፑርታ ዓያናፓታቴያ ዱማሲ ዔራንዳ ዒንጊሢ ዒንጊንታኔ፤ ዬያጉዲ ፔቴ''ሢም ዓኪ ሙኡቺና ጌስታንዳጉዲ ዒንጊሢ ዒንጊንታኔ፤ ሜሌ''ሢም ጊንሣ ዬያ ዓኮ ሙኡጮና ጌስቲንቴ ባኮ ቡላ''ንዳ ዒንጊሢ ዒንጊንታኔ፤"},{"book":"ቆሮንቶሴ ዓሶም 1","chapter":"12","verse":"11","text":"ዬይ ያዺ ማዔቴያ ዬያ ቢያ ማዻሢ ዬያ ፔቴ'' ዓያኖ ጌኤዦኬ፤ ዓያና ጌኤሺ ኮዔሢ ጎይፆ ፔቴ'' ፔቴ''ሢም ዱማ ዱማ ዒንጊሢ ዒንጋኔ።"},{"book":"ቆሮንቶሴ ዓሶም 1","chapter":"12","verse":"12","text":"ፔቴ'' ዑሢኮ ዱማ ዱማ ቤሲ ዓኣኔ፤ ዑፆኮ ሚርጌ ቤሲ ዓኣያታቴያ ዬይ ሚርጌ ቤዛ ዬኖ ፔቴ'' ዑፆይዳኬ። ዬያጉዲ ኪሪስቶሴ ሚርጌ ቤሲ ዓኣ ፔቴ'' ዑሢጉዲኬ።"},{"book":"ቆሮንቶሴ ዓሶም 1","chapter":"12","verse":"13","text":"ዎይቲ ጌዔቴ ዓይሁዴታቴያ ዓይሁዴ ማዒባኣ ጊሪኬ ዓሳ፥ ዓይሌታቴያ ዓይሌ'' ማዒባኣ ዓሳ ፔቴ'' ዑሢ ማዓኒ ዓያኖ ጌኤዦና ኑ ማስቴኔ፤ ሃሣ ቢያሢ ዬያ ፔቴ'' ዓያናሢ ኑ ዑሽካንዳጉዲ ኑም ዒንጊንቴኔ።"},{"book":"ቆሮንቶሴ ዓሶም 1","chapter":"12","verse":"14","text":"ፔቴ'' ዑሢ ማዢንቴሢ ሚርጌ ዱማ ዱማ ቤሲና ማዓንዳኣፓዓቴም ፔቴ'' ቤሲናቱዋሴ።"},{"book":"ቆሮንቶሴ ዓሶም 1","chapter":"12","verse":"15","text":"ዬያሮ ቶኪ፦ «ታኣኒ ኩቺቱዋኣሢሮ ዑሢኮ ፔቴ'' ቤሲቱዋሴ» ጌዔቴ ያዺ ጌይፆና ዑሢኮ ፔቴ'' ቤሲ ማዒፃ ዓታንዳ?"},{"book":"ቆሮንቶሴ ዓሶም 1","chapter":"12","verse":"16","text":"ዋይዚያ፦ «ታኣኒ ዓኣፒቱዋኣሢሮ ዑሢኮ ፔቴ'' ቤሲቱዋሴ» ጌዔቴ ዓካሪ ዬያ ጌይፆና ዑፆኮ ፔቴ'' ቤዞ ማዒፃ ዓታንዳ?"},{"book":"ቆሮንቶሴ ዓሶም 1","chapter":"12","verse":"17","text":"ሂንዳ ዑሢ ቢያ ዓኣፒ ሌሊ ማዔቴ ዔኤቢ ዋይዛ ባኣዚ'' ዓንካፓ ጴዻንዳያናንዳይ! ሃሣ ዑሢ ቢያ ዋይዚ ሌሊ ማዔቴ ዔኤቢ ዼሂ ዔራ ባኣዚ'' ዓንካፓ ጴዻንዳያናንዳይ!"},{"book":"ቆሮንቶሴ ዓሶም 1","chapter":"12","verse":"18","text":"ሃሢ ጋዓንቴ ፆኦሲ ኮዔሢ ጎይፆ ዑፆኮ ፔቴ'' ፔቴ'' ቤዞ ዑፆይዳ ኮይሳ ቤዛ ቤዛ ማዓንዳጉዲ ጌሤኔ።"},{"book":"ቆሮንቶሴ ዓሶም 1","chapter":"12","verse":"19","text":"ዑሢ ማዢንቴሢ ፔቴ'' ቤሲና ሌሊ ማዔቴ ኩሙሢ ዑሢ ጌይንታሢ ዓንካፓ ጴዻንዳያናንዳይ?"},{"book":"ቆሮንቶሴ ዓሶም 1","chapter":"12","verse":"20","text":"ዓካሪ ዑሢኮ ዱማ ዱማ ቤሲ ዓኣያ ማዔቴያ ዑሢ ፔቴ'' ሌሊኬ።"},{"book":"ቆሮንቶሴ ዓሶም 1","chapter":"12","verse":"21","text":"ዓኣፒ ኩቺ ኮራ፦ «ኔኤኒ ታኣም ኮይሱዋሴ» ጋዓኒ ዳንዳዑዋሴ፤ ቶኦኪያ ቶኪ ኮራ፦ «ኔ ታኣም ኮይሱዋሴ» ጋዓኒ ዳንዳዑዋሴ፤"},{"book":"ቆሮንቶሴ ዓሶም 1","chapter":"12","verse":"22","text":"ጎኔና «ፓሡዋያኬ» ጌይንታ ቤዛታዖ ሚርጌና ኑም ኮይሳያኬ።"},{"book":"ቆሮንቶሴ ዓሶም 1","chapter":"12","verse":"23","text":"«ዻካኬ» ኑ ጋዓ ኑ ዑፆ ቤዞ ባሼ ኑ ቦንቻኔ፤ ሃሣ ኑና ቦርሲሳያ ማዓ ቤዞዋ ሚርጌና ኑ ሂርጊ ካፓኔ።"},{"book":"ቆሮንቶሴ ዓሶም 1","chapter":"12","verse":"24","text":"ቦንቺንታ ዑፆም ጋዓንቴ ዬይ ቢያ ኮይሱዋሴ። ቦርሲሳያ ማዒ ጴዻ ቤዛ ባሼ ቦንቺንቲ ዓርቂንታንዳጉዲ ዑፆኮ ፔቴ'' ቤሲ ማሂ ፆኦሲ ማዤኔ።"},{"book":"ቆሮንቶሴ ዓሶም 1","chapter":"12","verse":"25","text":"ዬያ ዒ ማዼሢ' ፔቴ'' ዑፆኮ ዱማ ዱማ ቤዛ ዱማዹዋዖ ዎሊም ማላንዳጉዲ ጌይኬ።"},{"book":"ቆሮንቶሴ ዓሶም 1","chapter":"12","verse":"26","text":"ዑሢኮ ፔቴ'' ቤሲ ሜታዻኣና ዓቴ'' ዑፆኮ ቤዛ ቢያ ዎላ'' ሜታዻኔ፤ ሃሣ ፔቴ'' ቤሲ ቦንቺንታኣና ዎላ'' ቢያሢ ቦንቺንታኔ።"},{"book":"ቆሮንቶሴ ዓሶም 1","chapter":"12","verse":"27","text":"ዬያጉዲ ዓካሪ ዒንሢ ኪሪስቶሴ ዑፆኬ፤ ዒንሢ፥ ፔቴ'' ፔቴ''ሢ ዒዛ ዑፆኮ ዱማ ዱማ ቤዞኬ።"},{"book":"ቆሮንቶሴ ዓሶም 1","chapter":"12","verse":"28","text":"ዬያሮ ፆኦሲ ፔቴ'' ፔቴ'' ዓሶ ሺኢጲፆ ማኣሮይዳ ዱማ ዱማ ማዾ ዓኣያ ማዓንዳጉዲ ማሄኔ፤ ዬያ ጎይፆና ፔቴ'' ጋዓዖ ፆኦሲ ማዾ''ም ዳኪንቴዞንሢ፥ ላምዓሳዖ ፆኦሲ ማሊሢ ኬኤዛዞንሢ፥ ሓይሣሳዖ ዔርዛዞንሢ ማሂ ዓሶ ዶኦሬኔ። ዬያጉዲ ሃሣ ፆኦሲ ዎልቄና ማዺንታ ዓኪ ባኣዚ'' ማዻዞንሢ፥ ሓርጌ ዓሶ ፖዒሳ ዒንጊሢ ዓኣዞንሢ፥ ዓሲ ማኣዲ''ሢ ዒንጊሢ ዓኣዞንሢ፥ ዓሲ ዎይሥሢ ዒንጊሢ ዓኣዞንሢና ዓኪ ሙኡቺና ጌስቲሢ ዒንጊሢ ዓኣዞንሢ ጌሤኔ።"},{"book":"ቆሮንቶሴ ዓሶም 1","chapter":"12","verse":"29","text":"ዬያሮ ቢያሢ ፆኦሲ ማዾ''ም ዳኪንቴያቱዋሴ፤ ቢያሢ ሃሣ ፆኦሲ ማሊሢ ኬኤዛያቱዋሴ፤ ቢያሢ ዓሲ ዔርዛያቱዋሴ፤ ቢያሢ ፆኦሲ ዎልቄና ማዺንታ ዓኪ ባኣዚ'' ማዻያቱዋሴ፤"},{"book":"ቆሮንቶሴ ዓሶም 1","chapter":"12","verse":"30","text":"ቢያሢኮ ሓርጌ ዓሲ ፓሣ ዒንጊሢ ዓኣያቱዋሴ፤ ቢያሢ ዓኪ ሙኡቺና ጌስታኒ ዳንዳዑዋሴ፤ ቢያሢ ሃሣ ዓኮ ሙኡጮና ጌስቶናሢ ቡላ''ኒ ዳንዳዑዋሴ።"},{"book":"ቆሮንቶሴ ዓሶም 1","chapter":"12","verse":"31","text":"ጋዓንቴ ቢያሢፓ ባሼ ማዔ ዒንጊፆ ዴንቃኒ ኮዑዋቴ።"}]}