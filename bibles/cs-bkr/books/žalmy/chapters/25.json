{"data":[{"book":"Žalmy","chapter":"25","verse":"1","text":"Žalm Davidův. K toběť, Hospodine, duše své pozdvihuji."},{"book":"Žalmy","chapter":"25","verse":"2","text":"Bože můj, v toběť naději skládám, nechť nejsem zahanben, aby se neradovali nepřátelé moji nade mnou."},{"book":"Žalmy","chapter":"25","verse":"3","text":"A takť i všickni, kteříž na tě očekávají, zahanbeni nebudou; zahanbeni budou, kteříž se převráceně mají bez příčiny."},{"book":"Žalmy","chapter":"25","verse":"4","text":"Cesty své, Hospodine, uveď mi v známost, a stezkám svým vyuč mne."},{"book":"Žalmy","chapter":"25","verse":"5","text":"Dejž, ať chodím v pravdě tvé, a poučuj mne; nebo ty jsi Bůh spasitel můj, na tebeť očekávám dne každého."},{"book":"Žalmy","chapter":"25","verse":"6","text":"Rozpomeň se na slitování svá, Hospodine, a na milosrdenství svá, kteráž jsou od věků."},{"book":"Žalmy","chapter":"25","verse":"7","text":"Hříchů mladosti mé a přestoupení mých nezpomínej, ale podlé milosrdenství svého pamětliv buď na mne pro dobrotu svou, Hospodine."},{"book":"Žalmy","chapter":"25","verse":"8","text":"Dobrý a přímý jest Hospodin, a protož vyučuje hříšníky cestě své."},{"book":"Žalmy","chapter":"25","verse":"9","text":"Působí to, aby tiší chodili v soudu, a vyučuje tiché cestě své."},{"book":"Žalmy","chapter":"25","verse":"10","text":"Všecky stezky Hospodinovy jsou milosrdenství a pravda těm, kteříž ostříhají smlouvy jeho a svědectví jeho."},{"book":"Žalmy","chapter":"25","verse":"11","text":"Pro jméno své, Hospodine, odpusť nepravost mou, neboť jest veliká."},{"book":"Žalmy","chapter":"25","verse":"12","text":"Který jest člověk, ješto se bojí Hospodina, jehož vyučuje, kterou by cestu vyvoliti měl?"},{"book":"Žalmy","chapter":"25","verse":"13","text":"Duše jeho v dobrém přebývati bude, a símě jeho dědičně obdrží zemi."},{"book":"Žalmy","chapter":"25","verse":"14","text":"Tajemství Hospodinovo zjevné jest těm, kteříž se jeho bojí, a v známost jim uvodí smlouvu svou."},{"book":"Žalmy","chapter":"25","verse":"15","text":"Oči mé vždycky patří k Hospodinu, on zajisté z leči vyvodí nohy mé."},{"book":"Žalmy","chapter":"25","verse":"16","text":"Popatřiž na mne, a smiluj se nade mnou, neboť jsem opuštěný a strápený."},{"book":"Žalmy","chapter":"25","verse":"17","text":"Ssoužení srdce mého rozmnožují se, z úzkostí mých vyveď mne."},{"book":"Žalmy","chapter":"25","verse":"18","text":"Viz trápení mé a bídu mou, a odpusť všecky hříchy mé."},{"book":"Žalmy","chapter":"25","verse":"19","text":"Viz nepřátely mé, jak mnozí jsou, a nenávistí nešlechetnou nenávidí mne."},{"book":"Žalmy","chapter":"25","verse":"20","text":"Ostříhej duše mé, a vytrhni mne, ať nejsem zahanben, neboť v tebe doufám."},{"book":"Žalmy","chapter":"25","verse":"21","text":"Sprostnost a upřímnost nechať mne ostříhají, nebo na tě očekávám."},{"book":"Žalmy","chapter":"25","verse":"22","text":"Vykup, ó Bože, Izraele ze všelijakých úzkostí jeho."}]}