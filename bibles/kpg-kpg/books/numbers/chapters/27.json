{"data":[{"book":"Numbers","chapter":"27","verse":"1","text":"Mahlah, Noah, Hoglah, Milcah mo Tirzah la nia dama ahina ni Zelophehad, tama daane a Hepher, tama daane a Gilead, tama daane a Machir, tama daane a Manasseh, tama daane a Joseph."},{"book":"Numbers","chapter":"27","verse":"2","text":"Digaula gaa hula gaa tuu i mua Moses, mo Eleazar tangada hai mee dabu, mo nia dagi mo digau huogodoo i di bontai di Hale laa Dimaadua, ga helekai,"},{"book":"Numbers","chapter":"27","verse":"3","text":"“Madau damana ne made i lodo di anggowaa, ana dama daane ai. Mee hagalee nogo dau gi nia hoo Korah ala nogo hai baahi gi Dimaadua; mee ne made hua i ono hala."},{"book":"Numbers","chapter":"27","verse":"4","text":"Go di maa hua dela bolo mee ana dama daane ai, ma e aha dela di ingoo di madau damana ga hagalee gi daha mo Israel? Gaamai madau gowaa mai baahi nia gau o di madau damana.”"},{"book":"Numbers","chapter":"27","verse":"5","text":"Moses gaa wanga tangidangi digaula gi Dimaadua,"},{"book":"Numbers","chapter":"27","verse":"6","text":"gei Dimaadua ga helekai gi mee,"},{"book":"Numbers","chapter":"27","verse":"7","text":"“Di hiihai o nia dama ahina a Zelophehad le e hai donu. Wanga ina nadau gowaa mai nia gowaa o nia gau o di nadau damana. Wanga ina tuhongo di nadau damana gi digaula.27.7 Numbers 36.2"},{"book":"Numbers","chapter":"27","verse":"8","text":"Helekai gi digau Israel bolo ma taane gaa made ge ana dama daane ai, go dana dama ahina dela ga hai mee gi nia gowaa a maa."},{"book":"Numbers","chapter":"27","verse":"9","text":"Maa mee ana dama ahina ai, nia duaahina daane o maa e hai mee gi nia gowaa a maa."},{"book":"Numbers","chapter":"27","verse":"10","text":"Maa mee ono duaahina daane ai, nia duaahina daane o dono damana e hai mee ginai."},{"book":"Numbers","chapter":"27","verse":"11","text":"Maa mee ono duaahina ai be nia duaahina ni dono damana ai, gei tangada o maa dela e kaedahi hoohoo gi mee gaa kae nia gowaa a maa, ga daahi be nia mee ni aana donu. Digau Israel e hai gi daudali nia mee aanei gii hai be agu helekai ala ne hai ko Au go Dimaadua adu gi goodou.”"},{"book":"Numbers","chapter":"27","verse":"12","text":"Dimaadua ga helekai gi Moses, “Hana gi hongo di Gonduu Abarim, mmada gi tenua dela gaa wanga ko Au gi digau Israel."},{"book":"Numbers","chapter":"27","verse":"13","text":"Muli hua doo mmada gi tenua deelaa, gei goe gaa made, gadoo be do duaahina go Aaron,"},{"book":"Numbers","chapter":"27","verse":"14","text":"idimaa, goolua gu de hagalongo mai gi di Au i agu helekai ala ne hai adu gi goolua i lodo di Anggowaa o Zin. Di madagoaa digau Israel huogodoo nogo hai baahi mai gi di Au i lodo Meribah, goolua hagalee haga modongoohia aga nia mahi ogu mogobuna dabu i nadau mua.” (Meribah, la go di monowai uwa aga i Kadesh, i lodo di Anggowaa o Zin.)27.14 Deuteronomy 3.23-27; 32.48-52"},{"book":"Numbers","chapter":"27","verse":"15","text":"Moses ga dalodalo ga helekai anga,"},{"book":"Numbers","chapter":"27","verse":"16","text":"“Meenei Dimaadua, go di God dela e hai nia hagamau o nia mouli huogodoo, au e dangi adu bolo Goe gi dongo ina dau daane e dagi digau aanei,"},{"book":"Numbers","chapter":"27","verse":"17","text":"gei e dagi digaula i lodo tauwa. Digaula gi dee hai hua be nia buini siibi ala di nadau hagaloohi ai.”27.17 1 Kings 22.17; Ezekiel 34.5; Matthew 9.36; Mark 6.34"},{"book":"Numbers","chapter":"27","verse":"18","text":"Dimaadua ga helekai gi Moses, “Ma go Joshua tama a Nun, deelaa go mee taane e dohu. Goe lahia a mee, daahi aga ina doo lima gi hongo dono libogo.27.18 Exodus 24.13"},{"book":"Numbers","chapter":"27","verse":"19","text":"Heia a mee gii duu i mua tangada hai mee dabu go Eleazar mo nia daangada huogodoo. Goe ga haga iloo ang gi digau huogodoo bolo deenei go mee e pono do lohongo."},{"book":"Numbers","chapter":"27","verse":"20","text":"Gei goe gaa wanga labelaa gi mee di baahi o mogobuna, bolo digau Israel huogodoo gi hagalongo gi mee."},{"book":"Numbers","chapter":"27","verse":"21","text":"Mee gi hagalongo gi tangada hai mee dabu go Eleazar dela e iloo ia dogu manawa mai i dana hai hegau nia ‘Urim’ mo ‘Thummim’.27.21 ‘Urim’ mo ‘Thummim’: Aanei la nia mee ala ne hai hegau ai tangada hai mee dabu belee iloo ai di manawa o God. Gidaadou e de iloo hagahumalia be ne hai hegau behee.  Deenei di hai Eleazar gaa dagi Joshua mo digau Israel huogodoo i nia mee ala ma gaa hai go digaula.”27.21 Exodus 28.30; 1 Samuel 14.41; 28.6"},{"book":"Numbers","chapter":"27","verse":"22","text":"Moses gu haga gila aga nia mee a Dimaadua ala ne helekai ai bolo gi heia, gei mee gaa lahi a Joshua gii duu i mua o tangada hai mee dabu go Eleazar mo i mua nia golomada o digau Israel huogodoo."},{"book":"Numbers","chapter":"27","verse":"23","text":"Gei mee ga daahi aga ono lima gi hongo di libogo Joshua mo di haga iloo ang gi digaula, “Deenei go mee e pono dogu lohongo”, be di hai a Dimaadua ne helekai ai.27.23 Deuteronomy 31.23"}]}