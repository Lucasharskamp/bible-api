{"data":[{"book":"mathiḥ","chapter":"14","verse":"1","text":"tadānīṁ rājā herod yīśo ryaśaḥ śrutvā nijadāseyān jagād,"},{"book":"mathiḥ","chapter":"14","verse":"2","text":"eṣa majjayitā yohan, pramitebhayastasyotthānāt tenetthamadbhutaṁ karmma prakāśyate|"},{"book":"mathiḥ","chapter":"14","verse":"3","text":"purā herod nijabhrātu: philipo jāyāyā herodīyāyā anurodhād yohanaṁ dhārayitvā baddhā kārāyāṁ sthāpitavān|"},{"book":"mathiḥ","chapter":"14","verse":"4","text":"yato yohan uktavān, etsayāḥ saṁgraho bhavato nocitaḥ|"},{"book":"mathiḥ","chapter":"14","verse":"5","text":"tasmāt nṛpatistaṁ hantumicchannapi lokebhyo vibhayāñcakāra; yataḥ sarvve yohanaṁ bhaviṣyadvādinaṁ menire|"},{"book":"mathiḥ","chapter":"14","verse":"6","text":"kintu herodo janmāhīyamaha upasthite herodīyāyā duhitā teṣāṁ samakṣaṁ nṛtitvā herodamaprīṇyat|"},{"book":"mathiḥ","chapter":"14","verse":"7","text":"tasmāt bhūpatiḥ śapathaṁ kurvvan iti pratyajñāsīt, tvayā yad yācyate, tadevāhaṁ dāsyāmi|"},{"book":"mathiḥ","chapter":"14","verse":"8","text":"sā kumārī svīyamātuḥ śikṣāṁ labdhā babhāṣe, majjayituryohana uttamāṅgaṁ bhājane samānīya mahyaṁ viśrāṇaya|"},{"book":"mathiḥ","chapter":"14","verse":"9","text":"tato rājā śuśoca, kintu bhojanāyopaviśatāṁ saṅgināṁ svakṛtaśapathasya cānurodhāt tat pradātuma ādideśa|"},{"book":"mathiḥ","chapter":"14","verse":"10","text":"paścāt kārāṁ prati naraṁ prahitya yohana uttamāṅgaṁ chittvā"},{"book":"mathiḥ","chapter":"14","verse":"11","text":"tat bhājana ānāyya tasyai kumāryyai vyaśrāṇayat, tataḥ sā svajananyāḥ samīpaṁ tannināya|"},{"book":"mathiḥ","chapter":"14","verse":"12","text":"paścāt yohanaḥ śiṣyā āgatya kāyaṁ nītvā śmaśāne sthāpayāmāsustato yīśoḥ sannidhiṁ vrajitvā tadvārttāṁ babhāṣire|"},{"book":"mathiḥ","chapter":"14","verse":"13","text":"anantaraṁ yīśuriti niśabhya nāvā nirjanasthānam ekākī gatavān, paścāt mānavāstat śrutvā nānānagarebhya āgatya padaistatpaścād īyuḥ|"},{"book":"mathiḥ","chapter":"14","verse":"14","text":"tadānīṁ yīśu rbahirāgatya mahāntaṁ jananivahaṁ nirīkṣya teṣu kāruṇikaḥ man teṣāṁ pīḍitajanān nirāmayān cakāra|"},{"book":"mathiḥ","chapter":"14","verse":"15","text":"tataḥ paraṁ sandhyāyāṁ śiṣyāstadantikamāgatya kathayāñcakruḥ, idaṁ nirjanasthānaṁ velāpyavasannā; tasmāt manujān svasvagrāmaṁ gantuṁ svārthaṁ bhakṣyāṇi kretuñca bhavān tān visṛjatu|"},{"book":"mathiḥ","chapter":"14","verse":"16","text":"kintu yīśustānavādīt, teṣāṁ gamane prayojanaṁ nāsti, yūyameva tān bhojayata|"},{"book":"mathiḥ","chapter":"14","verse":"17","text":"tadā te pratyavadan, asmākamatra pūpapañcakaṁ mīnadvayañcāste|"},{"book":"mathiḥ","chapter":"14","verse":"18","text":"tadānīṁ tenoktaṁ tāni madantikamānayata|"},{"book":"mathiḥ","chapter":"14","verse":"19","text":"anantaraṁ sa manujān yavasoparyyupaveṣṭum ājñāpayāmāsa; apara tat pūpapañcakaṁ mīnadvayañca gṛhlan svargaṁ prati nirīkṣyeśvarīyaguṇān anūdya bhaṁktvā śiṣyebhyo dattavān, śiṣyāśca lokebhyo daduḥ|"},{"book":"mathiḥ","chapter":"14","verse":"20","text":"tataḥ sarvve bhuktvā paritṛptavantaḥ, tatastadavaśiṣṭabhakṣyaiḥ pūrṇān dvādaśaḍalakān gṛhītavantaḥ|"},{"book":"mathiḥ","chapter":"14","verse":"21","text":"te bhoktāraḥ strīrbālakāṁśca vihāya prāyeṇa pañca sahasrāṇi pumāṁsa āsan|"},{"book":"mathiḥ","chapter":"14","verse":"22","text":"tadanantaraṁ yīśu rlokānāṁ visarjanakāle śiṣyān taraṇimāroḍhuṁ svāgre pāraṁ yātuñca gāḍhamādiṣṭavān|"},{"book":"mathiḥ","chapter":"14","verse":"23","text":"tato lokeṣu visṛṣṭeṣu sa vivikte prārthayituṁ girimekaṁ gatvā sandhyāṁ yāvat tatraikākī sthitavān|"},{"book":"mathiḥ","chapter":"14","verse":"24","text":"kintu tadānīṁ sammukhavātatvāt saritpate rmadhye taraṅgaistaraṇirdolāyamānābhavat|"},{"book":"mathiḥ","chapter":"14","verse":"25","text":"tadā sa yāminyāścaturthaprahare padbhyāṁ vrajan teṣāmantikaṁ gatavān|"},{"book":"mathiḥ","chapter":"14","verse":"26","text":"kintu śiṣyāstaṁ sāgaropari vrajantaṁ vilokya samudvignā jagaduḥ, eṣa bhūta iti śaṅkamānā uccaiḥ śabdāyāñcakrire ca|"},{"book":"mathiḥ","chapter":"14","verse":"27","text":"tadaiva yīśustānavadat, susthirā bhavata, mā bhaiṣṭa, eṣo'ham|"},{"book":"mathiḥ","chapter":"14","verse":"28","text":"tataḥ pitara ityuktavān, he prabho, yadi bhavāneva, tarhi māṁ bhavatsamīpaṁ yātumājñāpayatu|"},{"book":"mathiḥ","chapter":"14","verse":"29","text":"tataḥ tenādiṣṭaḥ pitarastaraṇito'varuhya yīśeाrantikaṁ prāptuṁ toyopari vavrāja|"},{"book":"mathiḥ","chapter":"14","verse":"30","text":"kintu pracaṇḍaṁ pavanaṁ vilokya bhayāt toye maṁktum ārebhe, tasmād uccaiḥ śabdāyamānaḥ kathitavān, he prabho, māmavatu|"},{"book":"mathiḥ","chapter":"14","verse":"31","text":"yīśustatkṣaṇāt karaṁ prasāryya taṁ dharan uktavān, ha stokapratyayin tvaṁ kutaḥ samaśethāḥ?"},{"book":"mathiḥ","chapter":"14","verse":"32","text":"anantaraṁ tayostaraṇimārūḍhayoḥ pavano nivavṛte|"},{"book":"mathiḥ","chapter":"14","verse":"33","text":"tadānīṁ ye taraṇyāmāsan, ta āgatya taṁ praṇabhya kathitavantaḥ, yathārthastvameveśvarasutaḥ|"},{"book":"mathiḥ","chapter":"14","verse":"34","text":"anantaraṁ pāraṁ prāpya te gineṣarannāmakaṁ nagaramupatasthuḥ,"},{"book":"mathiḥ","chapter":"14","verse":"35","text":"tadā tatratyā janā yīśuṁ paricīya taddeśsya caturdiśo vārttāṁ prahitya yatra yāvantaḥ pīḍitā āsan, tāvataeva tadantikamānayāmāsuḥ|"},{"book":"mathiḥ","chapter":"14","verse":"36","text":"aparaṁ tadīyavasanasya granthimātraṁ spraṣṭuṁ vinīya yāvanto janāstat sparśaṁ cakrire, te sarvvaeva nirāmayā babhūvuḥ|"}]}