{"data":[{"book":"5 Mose","chapter":"11","verse":"1","text":"Monnɔ Awurade mo Nyankopɔn na munni nʼapɛde, ne mmara ne nʼahyɛde so bere nyinaa."},{"book":"5 Mose","chapter":"11","verse":"2","text":"Nnɛ, muntie, sɛ ɛnyɛ mo mma na wonyaa osuahu, huu Awurade, mo Nyankopɔn no nteɛso, ne tumi, ne basa kɛse, ne nsa a wateɛ mu;"},{"book":"5 Mose","chapter":"11","verse":"3","text":"nsɛnkyerɛnne a ɔyɛe ne nneɛma a ɔyɛɛ wɔ Misraim pɛɛ maa bi kaa Misraimhene Farao ne ɔman mu no nyinaa no;"},{"book":"5 Mose","chapter":"11","verse":"4","text":"dwuma a odii Misraim asraafo, wɔn apɔnkɔ ne wɔn nteaseɛnam no; sɛnea ɔmaa Po Kɔkɔɔ yiri faa wɔn bere a wɔtaa mo no ne sɛnea Awurade sɛee wɔn bere a wɔtaa mo no; ne sɛnea Awurade de ɔsɛe a to ntwa baa wɔn so no."},{"book":"5 Mose","chapter":"11","verse":"5","text":"Ɛnyɛ mo mma na wohuu nea ɔyɛ maa mo wɔ sare so hɔ de kosii sɛ mubeduu ha yi;"},{"book":"5 Mose","chapter":"11","verse":"6","text":"ne nea ɔde yɛɛ Eliab a na ɔyɛ Rubenni no mma Datan ne Abiram bere a ɔmma asase buee nʼanom wɔ mo Israelfo no anim menee wɔn ne wɔn afi ne wɔn ntamadan ne biribiara a na ɛyɛ wɔn agyapade a nkwa wɔ mu no."},{"book":"5 Mose","chapter":"11","verse":"7","text":"Mmom, ɛyɛ mo ankasa mo ani na mode ahu saa nneɛma akɛse a Awurade ayɛ yi nyinaa."},{"book":"5 Mose","chapter":"11","verse":"8","text":"Enti munni mmara a merehyɛ mo nnɛ yi nyinaa so sɛnea ɛbɛyɛ a mubenya ahoɔden akɔfa asase a morebetwa Yordan akɔ so akɔfa yi,"},{"book":"5 Mose","chapter":"11","verse":"9","text":"na mo nna aware asase a nufusu ne ɛwo sen wɔ so a Awurade kaa ntam kyerɛɛ mo agyanom sɛ ɔde bɛma wɔn ne wɔn asefo no so."},{"book":"5 Mose","chapter":"11","verse":"10","text":"Asase a morekɔ so akɔfa no nte sɛ Misraim asase a mufi so bae no a na mudua nnɔbae a mode mo nan twa suka te sɛnea moyɛ atomude turo no."},{"book":"5 Mose","chapter":"11","verse":"11","text":"Na asase a moretwa Yordan akɔfa no yɛ mmepɔw ne abon a enya osu a efi ɔsoro."},{"book":"5 Mose","chapter":"11","verse":"12","text":"Ɛyɛ asase a Awurade, mo Nyankopɔn no, ani wɔ ho. Daa Awurade, mo Nyankopɔn, ani wɔ so fi afe no mfiase de kosi nʼawie."},{"book":"5 Mose","chapter":"11","verse":"13","text":"Sɛ mufi nokwaredi mu di mmara a merehyɛ ama mo nnɛ yi so sɛ mode mo koma ne mo kra nyinaa bɛdɔ Awurade, mo Nyankopɔn no, na moasom no a,"},{"book":"5 Mose","chapter":"11","verse":"14","text":"ɛno de, ɔbɛtɔ osu agu no asase so ne bere mu ama mo, na moatumi atwa mo awi, nsa foforo ne ngo."},{"book":"5 Mose","chapter":"11","verse":"15","text":"Ɔbɛma mo sare pii na mo anantwi awe na mo nso mubedidi amee."},{"book":"5 Mose","chapter":"11","verse":"16","text":"Monhwɛ yiye, anyɛ saa a wɔbɛtwetwe mo ama moakɔsom anyame afoforo na moakotow wɔn."},{"book":"5 Mose","chapter":"11","verse":"17","text":"Ɛno na ɛbɛma Awurade abufuw ahuru atia mo; na ɔbɛto ɔsoro mu, na osu rentɔ, na asase remmɔ aduan biara, na ɛrenkyɛ na moawuwu afi asase a Awurade de rema mo no so."},{"book":"5 Mose","chapter":"11","verse":"18","text":"Enti momma me nsɛm yi ntim wɔ mo koma ne mo adwene mu. Momfa nkyekyere mo nsa sɛ nkae ade na momfa mmɔ abotiri."},{"book":"5 Mose","chapter":"11","verse":"19","text":"Monkyerɛkyerɛ mo mma na monka ho asɛm nkyerɛ wɔn bere a mote fie ne bere a monam akwan so; bere a modeda hɔ ne bere a mosɔre."},{"book":"5 Mose","chapter":"11","verse":"20","text":"Monkyerɛw ngu mo afi apongua ne mo abobow ano apon so,"},{"book":"5 Mose","chapter":"11","verse":"21","text":"sɛnea ɛbɛyɛ a, ɔsoro da so kata asase ani yi, mo ne mo mma nkwa bɛware wɔ asase a Awurade kaa ho ntam sɛ ɔde bɛma mo agyanom no so."},{"book":"5 Mose","chapter":"11","verse":"22","text":"Sɛ mudi ahyɛde ahorow a mede rema mo sɛ munni so; sɛ monnɔ Awurade, mo Nyankopɔn, nyɛ osetie mma no na munni no ni, yi so pɛpɛɛpɛ a,"},{"book":"5 Mose","chapter":"11","verse":"23","text":"ɛno de, Awurade bɛpam saa aman yi nyinaa wɔ mo anim, na mubetu aman a ɛsoso na wɔyɛ den sen mo no agu."},{"book":"5 Mose","chapter":"11","verse":"24","text":"Baabiara a mode mo anan betia no bɛyɛ mo de. Mo ahye bɛtrɛw afi sare so akosi Lebanon, na afi Asubɔnten Eufrate akosi Ntam Po no."},{"book":"5 Mose","chapter":"11","verse":"25","text":"Obiara rentumi nsɔre ntia mo, efisɛ sɛnea Awurade, mo Nyankopɔn, ahyɛ bɔ no, ɔde mo ho huboa ne osuro bɛto asase no nyinaa so wɔ baabiara a mobɛkɔ."},{"book":"5 Mose","chapter":"11","verse":"26","text":"Hwɛ, nnɛ mede nhyira ne nnome resi mo anim;"},{"book":"5 Mose","chapter":"11","verse":"27","text":"sɛ mudi Awurade, mo Nyankopɔn, mmara a merehyɛ ama mo nnɛ yi so a, ɛbɛyɛ nhyira."},{"book":"5 Mose","chapter":"11","verse":"28","text":"Na sɛ mopo Awurade, mo Nyankopɔn mmara dan fi nʼakwan a merehyɛ mo nnɛ yi so, kɔsom anyame afoforo a, ɛbɛyɛ nnome."},{"book":"5 Mose","chapter":"11","verse":"29","text":"Na sɛ Awurade, mo Nyankopɔn, de mo du asase a morekɔ so akɔfa no a, monka nhyira nsɛm mfi Gerisim Bepɔw no so na monka nnome nsɛm nso mfi Ebal Bepɔw so."},{"book":"5 Mose","chapter":"11","verse":"30","text":"Sɛnea munim no, mmepɔw abien yi wɔ Asubɔnten Yordan agya wɔ atɔe fam, a ɛkyerɛ owitɔe na ɛbɛn More kwae wɔ Kanaanfo a wɔte Araba no asase so; faako a wɔn ani tua Gilgal no."},{"book":"5 Mose","chapter":"11","verse":"31","text":"Moreyɛ atwa Yordan akɔfa asase a Awurade, mo Nyankopɔn, de rema mo no. Sɛ mokɔfa saa asase no kɔtena so a,"},{"book":"5 Mose","chapter":"11","verse":"32","text":"monhwɛ yiye na munni mmara ne ahyɛde ahorow a mede rema mo nnɛ yi no nyinaa so."}]}