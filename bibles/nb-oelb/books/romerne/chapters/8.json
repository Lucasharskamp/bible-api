{"data":[{"book":"Romerne","chapter":"8","verse":"1","text":"De menneskene som lever i fellesskap med Jesus Kristus, blir ikke dømt av Gud til å dø."},{"book":"Romerne","chapter":"8","verse":"2","text":"Kraften i Guds Ånd, som gir oss liv i fellesskap med Jesus Kristus, har gjort oss8:2 En del håndskrifter har: ”meg” eller ”deg”, som er en annet måte å uttrykke samme sak. fri fra syndens lov som fører meg i døden."},{"book":"Romerne","chapter":"8","verse":"3","text":"Loven Gud ga oss gjennom Moses8:3 Moseloven, eller den jødiske loven, finnes skrevet ned i Første til Femte Mosebok., kunne ikke frelse oss fra synden på grunn av vår menneskelige natur. Gud måtte selv gripe inn. Han sendte sin egen Sønn og lot ham bli som et syndig menneske. Det gjorde Gud for at han skulle ofre livet sitt og ta straffen for syndene våre på seg. Gjennom dette mistet synden makten over vår menneskelige natur."},{"book":"Romerne","chapter":"8","verse":"4","text":"Nå kan vi, på samme måten som Guds lov krever, være skyldfri innfor Gud. Det skjer dersom vi i stedet for å bli styrt av vår menneskelige natur, lar Guds Ånd styre oss."},{"book":"Romerne","chapter":"8","verse":"5","text":"De som blir styrt av sin menneskelige natur, tenker på det som tilfredsstiller den menneskelige naturen. De derimot som blir styrt av Guds Ånd, tenker på det som tilfredsstiller Gud."},{"book":"Romerne","chapter":"8","verse":"6","text":"Dersom den menneskelige naturen får styre våre tanker, leder det til døden. Dersom Guds Ånd får styre våre tanker, leder det til liv og fred."},{"book":"Romerne","chapter":"8","verse":"7","text":"Vår menneskelige natur får oss til å bli fiender av Gud, for det er umulig for den menneskelige naturen å underordne seg Guds lov."},{"book":"Romerne","chapter":"8","verse":"8","text":"Derfor kan de som fortsatt blir styrt av sin menneskelige natur, aldri tilfredsstille Gud."},{"book":"Romerne","chapter":"8","verse":"9","text":"Dersom Guds Ånd bor i dere, da blir dere ikke styrt av den menneskelige naturen, men av Ånden. Den som ikke har Ånden som Kristus har gitt oss, tilhører ikke Kristus."},{"book":"Romerne","chapter":"8","verse":"10","text":"Dersom Kristus bor i dere ved sin Ånd, da kommer Ånden til å gi dere evig liv. Det skjer etter som dere har blitt skyldfri innfor Gud, selv om kroppen fortsatt må dø på grunn av synden.8:10 Alternativ tolkning: Om Kristus bor i dere, har kroppen deres blitt død med ham, for syndens skyld, men deres Ånd er levende, etter som han har gjort dere skyldfri innfor Gud."},{"book":"Romerne","chapter":"8","verse":"11","text":"Ja, dersom Guds Ånd, han som vakte opp Jesus Kristus fra de døde, bor i dere, da vil Gud en dag også gjøre deres dødelige kropper levende igjen, etter som hans Ånd bor i dere."},{"book":"Romerne","chapter":"8","verse":"12","text":"Vi har, kjære søsken, ingen som helst forpliktelse mot vår menneskelige natur, i den forstand at vi må leve på den måten naturen krever."},{"book":"Romerne","chapter":"8","verse":"13","text":"Nei, den som lever på det viset, kommer til å dø. Dersom dere i Guds Ånds kraft kveler de syndige impulsene i kroppen, da får dere leve."},{"book":"Romerne","chapter":"8","verse":"14","text":"Alle som blir styrt av Guds Ånd, er Guds barn."},{"book":"Romerne","chapter":"8","verse":"15","text":"Guds Ånd lar ikke livet bli et slaveri under Gud, på den måten at dere på nytt skal være livredde for ham. Nei, Ånden gjør dere til Guds egne barn. Barn som kan rope til Gud: ”Far, min Far.”8:15 I grunnteksten: Abba, Far. ”Abba” betyr ”far” på morsmålet til Jesus, arameisk."},{"book":"Romerne","chapter":"8","verse":"16","text":"Guds Ånd hvisker mildt og trygt helt inn i hjerteroten at vi er barna hans."},{"book":"Romerne","chapter":"8","verse":"17","text":"Dersom vi er Guds barn, skal vi også arve alt det gode som finnes hos ham. Alt han har gitt sin sønn, Jesus Kristus, er nå også vårt. Dersom vi en dag skal dele herligheten med Kristus, må vi også dele lidelsene hans."},{"book":"Romerne","chapter":"8","verse":"18","text":"Jeg sier at de lidelsene vi må gå gjennom her på jorden, ikke betyr noe som helst sammenlignet med den herligheten som Gud en dag vil gi oss."},{"book":"Romerne","chapter":"8","verse":"19","text":"Ja, hele skaperverket venter med spenning på å se hvilken herlighet Guds barn skal få."},{"book":"Romerne","chapter":"8","verse":"20-21","text":"Alt det skapte har havnet på siden av Guds plan, ikke fordi skaperverket selv ville det, men fordi Gud dømte det skapte til å dø. Han ga oss likevel et håp om at det skapte en dag vil bli satt fri fra kretsløpet av konstant forgjengelighet. Ja, en dag vil alt det skapte få del i friheten som Guds barn får nyte godt av."},{"book":"Romerne","chapter":"8","verse":"22","text":"Vi vet at alt det skapte stønner som en kvinne når hun skal føde barnet sitt."},{"book":"Romerne","chapter":"8","verse":"23","text":"Til og med vi, som har fått Guds Ånd, som er en forsmak på herligheten, stønner i vårt indre. Vi venter på at Gud for alltid vil gjøre oss til barna sine og sette kroppene våre i fullkommen frihet."},{"book":"Romerne","chapter":"8","verse":"24","text":"Vi er frelst allerede nå, men har samtidig et håp om den fullkomne friheten. Dersom vi allerede var fullkomne fri, trengte vi ikke speide framover mot det som kommer. Det er vel ikke noen som håper på det som allerede har skjedd?"},{"book":"Romerne","chapter":"8","verse":"25","text":"Ved å vente på at dette håpet en dag skal bli oppfylt, lærer vi oss å holde ut."},{"book":"Romerne","chapter":"8","verse":"26","text":"For øvrig hjelper Guds Ånd oss i vår svakhet. Vi vet ikke en gang hva vi skal be om, men hans Ånd roper en ordløs bønn til Gud fra vårt indre."},{"book":"Romerne","chapter":"8","verse":"27","text":"Gud, han som kjenner hjertene til alle sine, vet hva Ånden mener. Når Guds Ånd ber for alle som tilhører Gud, da ber han alltid slik Gud vil bønnen skal være."},{"book":"Romerne","chapter":"8","verse":"28","text":"Vi vet at Gud kan bruke alt som skjer, til noe godt for dem som elsker ham, de som i trå med hans plan får tilhøre ham."},{"book":"Romerne","chapter":"8","verse":"29","text":"Det gode Gud vil, er at vi skal bli lik Jesus, hans Sønn. Gud bestemte allerede fra begynnelsen at de som takket ja til å tilhøre ham, skulle bli lik Jesus. Gjennom det skulle Sønnen bli den førstefødte i en lang rekke med søsken."},{"book":"Romerne","chapter":"8","verse":"30","text":"De som han i forveien hadde bestemt til det, skulle bli lik Sønnen. Gud innbød alle disse til å tilhøre ham og bli skyldfri innfor ham. De som har blitt skyldfri innfor Gud, skal også få dele herligheten hans."},{"book":"Romerne","chapter":"8","verse":"31","text":"Hvilken slutning skal vi trekke av dette? Jo, at dersom Gud står på vår side, da spiller det ingen rolle hvem som er imot oss!"},{"book":"Romerne","chapter":"8","verse":"32","text":"Gud sparte til og med ikke sin egen Sønn, men utleverte ham for å hjelpe oss alle. Skulle han ikke da være beredt til å skjenke oss alt det andre sammen med ham?"},{"book":"Romerne","chapter":"8","verse":"33","text":"Om noen anklager oss som har takket ja til Guds innbydelse for å tilhører ham, hva spiller vel det for rolle? Gud selv har erklært oss skyldfri innfor ham."},{"book":"Romerne","chapter":"8","verse":"34","text":"Om noen dømmer oss, hva spiller vel det for rolle? Kristus selv er vår forsvarsadvokat, han som døde og sto opp og nå sitter på Guds høyre side og regjerer sammen med ham."},{"book":"Romerne","chapter":"8","verse":"35","text":"Skulle noe kunne hindre oss fra å ta imot Kristi kjærlighet? Nei, ikke noe! Det spiller vel ingen rolle om vi opplever nød eller angst, om vi blir forfulgt, må sulte, mangler klær eller blir rammet av farer og dødstrussel."},{"book":"Romerne","chapter":"8","verse":"36","text":"At dette vil skje vet vi jo allerede. Det står i Skriften:"},{"book":"Romerne","chapter":"8","verse":"37","text":"Gjennom alt dette vinner vi en uomtvistelig seier ved det Kristus i sin kjærlighet gjorde for oss."},{"book":"Romerne","chapter":"8","verse":"38-39","text":"Det spiller vel ingen rolle om vi lever eller dør. Jeg er helt overbevist om at ikke noe kan skille oss fra den kjærligheten Gud viste oss gjennom Jesus Kristus, vår Herre. Ingen engler eller demoner, ikke noe som finnes nå eller i framtiden, ingen krefter i himmelen eller i dypet eller noe annet i tilværelsen, kan hindre kjærligheten hans fra å favne oss."}]}