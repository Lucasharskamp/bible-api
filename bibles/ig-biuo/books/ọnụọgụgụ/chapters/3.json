{"data":[{"book":"Ọnụọgụgụ","chapter":"3","verse":"1","text":"Nke a bụ akụkọ banyere usoro agbụrụ Erọn na Mosis nʼoge Onyenwe anyị gwara Mosis okwu nʼugwu Saịnaị."},{"book":"Ọnụọgụgụ","chapter":"3","verse":"2","text":"Ndị a bụ aha ụmụ ndị ikom Erọn, Nadab, ọkpara ya, Abihu, Elieza na Itama."},{"book":"Ọnụọgụgụ","chapter":"3","verse":"3","text":"Ndị a bụ aha ụmụ ndị ikom Erọn, ndị e tere mmanụ ịbụ ndị nchụaja, ndị e doro nsọ nʼihi ije ozi dịka ndị nchụaja."},{"book":"Ọnụọgụgụ","chapter":"3","verse":"4","text":"Ma Onyenwe anyị mere ka Nadab na Abihu nwụọ, nʼihu ya nʼime ọzara Saịnaị, mgbe ha ji ọkụ na-adịghị nsọ wetara ya onyinye. Ebe ọ bụ na ha amụtaghị ụmụ ndị ikom nke aka ha, ọ bụ naanị Elieza na Itama jere ozi dịka ndị nchụaja ogologo ụbọchị ndụ nna ha bụ Erọn."},{"book":"Ọnụọgụgụ","chapter":"3","verse":"5","text":"Nʼoge ahụ, Onyenwe anyị gwara Mosis okwu sị,"},{"book":"Ọnụọgụgụ","chapter":"3","verse":"6","text":"“Kpọkọtaa ebo Livayị3:6 Ndị Livayị dị iche na ndị nchụaja, ha bụ naanị ndị inyeaka nye ndị nchụaja. Ọ dị nʼakwụkwọ Ọnụ 8:6-22; 18:1-6 Ọ bụ naanị Erọn, na ụmụ ya bụ ndị na-aga ozi dịka ndị nchụaja. Nke a dị nʼakwụkwọ Ọnụ 18:7 niile were ha nyefee Erọn onye nchụaja nʼaka, ka ha bụrụ ndị inyeaka ya."},{"book":"Ọnụọgụgụ","chapter":"3","verse":"7","text":"Ha ga-ejere ya na nzukọ Izrel niile ozi nʼụlọ nzute ahụ site na ịrụ ọrụ metụtara ebe obibi ahụ."},{"book":"Ọnụọgụgụ","chapter":"3","verse":"8","text":"Ha ga-elekọta ngwongwo ụlọ nzute, rụọ ọrụ metụtara ndị Izrel niile mgbe ha na-eje ozi ha nʼebe obibi ahụ."},{"book":"Ọnụọgụgụ","chapter":"3","verse":"9","text":"Were ndị Livayị nyefee Erọn na ụmụ ya ndị ikom nʼaka. Ọ bụ ha ka a ga-esi nʼetiti ụmụ Izrel nyefee ha nʼaka kpamkpam."},{"book":"Ọnụọgụgụ","chapter":"3","verse":"10","text":"Họpụta Erọn na ụmụ ya ndị ikom ka ha bụrụ ndị na-eje ozi dịka ndị nchụaja. Onye ọbụla ọzọ bịara nso ebe nsọ ahụ ka a ga-egbu.”"},{"book":"Ọnụọgụgụ","chapter":"3","verse":"11","text":"Onyenwe anyị gwara Mosis okwu sị,"},{"book":"Ọnụọgụgụ","chapter":"3","verse":"12","text":"“Anarala m ndị Livayị dịka ndị nọchitere anya ụmụ ndị ikom mbụ niile a mụrụ nʼetiti ndị Izrel. Ndị Livayị niile bụ nke m."},{"book":"Ọnụọgụgụ","chapter":"3","verse":"13","text":"Nʼihi na ihe niile meghere akpanwa bụ nke m. Site nʼụbọchị ahụ m gburu ụmụ ndị ikom niile e buru ụzọ mụọ nʼala Ijipt ka m doro ụmụ ndị ikom niile e buru ụzọ mụọ nʼetiti ndị Izrel nsọ nye onwe m, ma mmadụ, ma anụmanụ bụ nke m. Abụ m Onyenwe anyị.”"},{"book":"Ọnụọgụgụ","chapter":"3","verse":"14","text":"Onyenwe anyị gwara Mosis okwu nʼọzara Saịnaị sị ya,"},{"book":"Ọnụọgụgụ","chapter":"3","verse":"15","text":"“Gụọ, chọpụta ihe ọnụọgụgụ ebo Livayị bụ.3:15 Ndị ikom ebo Livayị adịghị eso ndị ikom Izrel ndị ọzọ a ga agha. Ya mere na-adịghị agụnye ha nʼọnụọgụgụ dịka a na-agụnye ndị ikom ebo ndị ọzọ mgbe ha gbara iri afọ abụọ. Ọgụgụ a gụrụ ndị ikom Livayị bụ nʼihi i were ha dochie anya ndị ikom niile e bu ụzọ mụọ nʼIzrel. Ọnụ 3:40-49 Gosi ikwu na ezinaụlọ onye ọbụla si nʼime ya pụta. Chọpụta ọnụọgụgụ ndị ikom niile site nʼonye dị otu ọnwa.”"},{"book":"Ọnụọgụgụ","chapter":"3","verse":"16","text":"Ya mere, Mosis gụrụ ha ọnụ dịka iwu ọ natara site nʼokwu Onyenwe anyị si dị."},{"book":"Ọnụọgụgụ","chapter":"3","verse":"17","text":"Ndị a bụ aha ụmụ ndị ikom Livayị:"},{"book":"Ọnụọgụgụ","chapter":"3","verse":"18","text":"Ndị a bụ aha ndị ikwu Geshọn dịka ezinaụlọ ha si dị:"},{"book":"Ọnụọgụgụ","chapter":"3","verse":"19","text":"Ụmụ Kohat dịka ikwu ha si dị:"},{"book":"Ọnụọgụgụ","chapter":"3","verse":"20","text":"Ụmụ Merari dịka ikwu ha si dị:"},{"book":"Ọnụọgụgụ","chapter":"3","verse":"21","text":"Ndị Geshọn bụ ndị ikwu Libni na Shimei. Ndị a bụ ndị ikwu Geshọn."},{"book":"Ọnụọgụgụ","chapter":"3","verse":"22","text":"Ọnụọgụgụ ndị ikom dị otu ọnwa gbagoo dị puku asaa na narị ise (7,500)."},{"book":"Ọnụọgụgụ","chapter":"3","verse":"23","text":"Ndị ikwu Geshọn mara ụlọ ikwu ha nʼakụkụ ọdịda anyanwụ, nʼazụ ụlọ nzute."},{"book":"Ọnụọgụgụ","chapter":"3","verse":"24","text":"Onyendu ezinaụlọ ndị Geshọn bụ Eliasaf nwa Lael."},{"book":"Ọnụọgụgụ","chapter":"3","verse":"25","text":"Ọrụ dịrị ụmụ Geshọn bụ ilekọta ụlọ nzute ahụ, na ụlọ ikwu ya, na ihe mkpuchi ya, na akwa mgbochi ọnụ ụzọ ụlọ nzute."},{"book":"Ọnụọgụgụ","chapter":"3","verse":"26","text":"Ọ dịkwa ha nʼaka ilekọta akwa mgbochi niile nke ogige gbara ya gburugburu, na akwa e ji gechie ọnụ ụzọ ogige ahụ. Ha nwekwara ọrụ ilekọta ebe ịchụ aja, na ụdọ niile, na ozi niile metụtara ihe ndị a."},{"book":"Ọnụọgụgụ","chapter":"3","verse":"27","text":"Nke Kohat bụ ikwu ndị Aram, ndị Izha, ndị Hebrọn na ndị Uziel. Ndị a bụ ndị ikwu Kohat."},{"book":"Ọnụọgụgụ","chapter":"3","verse":"28","text":"Ọnụọgụgụ ndị ikom niile dị otu ọnwa gbagoo dị puku asatọ na narị isii (8,600)."},{"book":"Ọnụọgụgụ","chapter":"3","verse":"29","text":"Ndị ikwu Kohat mara ụlọ ikwu ha nʼakụkụ ndịda nke ebe nsọ."},{"book":"Ọnụọgụgụ","chapter":"3","verse":"30","text":"Onyendu ezinaụlọ ndị ikwu Kohat bụ Elizafan nwa Uziel."},{"book":"Ọnụọgụgụ","chapter":"3","verse":"31","text":"Ọrụ e tinyere ha nʼaka bụ ilekọta igbe ọgbụgba ndụ, tebul ahụ, ihe ịdọba oriọna ahụ na ebe ịchụ aja. Ihe ọzọ bụ ilekọta ngwongwo niile e ji eje ozi nʼebe nsọ ahụ, akwa mgbochi na ihe niile metụtara otu e si e ji ha eje ozi."},{"book":"Ọnụọgụgụ","chapter":"3","verse":"32","text":"Onyeisi ndị ndu nke ndị Livayị bụ Elieza nwa Erọn, onye nchụaja. Ọ bụ ya na-elekọta ndị ọrụ ha bụ ihu maka ihe niile metụtara ebe nsọ ahụ."},{"book":"Ọnụọgụgụ","chapter":"3","verse":"33","text":"Ndị Merari bụ ikwu Mahali na Mushi. Ndị a bụ ndị ikwu Merari."},{"book":"Ọnụọgụgụ","chapter":"3","verse":"34","text":"Ọnụọgụgụ ndị ikom niile dị otu ọnwa gbagoo dị puku isii na narị abụọ (6,200)."},{"book":"Ọnụọgụgụ","chapter":"3","verse":"35","text":"Onyendu ezinaụlọ ndị ikwu Merari bụ Zuniel nwa Abihail."},{"book":"Ọnụọgụgụ","chapter":"3","verse":"36","text":"Ọrụ e tinyere nʼaka ndị ikwu Merari bụ ilekọta mbudo niile nke ụlọ nzute ahụ, na mkpọrọ ya niile, ụkwụ ya niile, na ngwongwo niile e kwesiri iji rụọ ọrụ metụtara ha."},{"book":"Ọnụọgụgụ","chapter":"3","verse":"37","text":"Ọrụ ndị ọzọ bụ ilekọta ogidi osisi niile dị gburugburu ogige ahụ ha na ụkwụ ha, ǹtu na ụdọ ha niile."},{"book":"Ọnụọgụgụ","chapter":"3","verse":"38","text":"Mpaghara akụkụ ọwụwa anyanwụ nʼihu ụlọ nzute ahụ ka e debere maka ụlọ ikwu Mosis na Erọn, na nke ụmụ ya ndị ikom."},{"book":"Ọnụọgụgụ","chapter":"3","verse":"39","text":"Ya mere, ọnụọgụgụ ndị ikom Livayị niile Mosis na Erọn nwetara mgbe a gụrụ ha ọnụ nʼikwu nʼikwu dịka iwu Onyenwe anyị nyere ha si dị, bụ iri puku abụọ na puku abụọ (22,000). Nke a bụ ọnụọgụgụ ndị ikom niile dị site nʼotu ọnwa gaa nʼihu."},{"book":"Ọnụọgụgụ","chapter":"3","verse":"40","text":"Mgbe ahụ, Onyenwe anyị sịrị Mosis, “Gụọ ndị ikom Izrel niile e buru ụzọ mụọ, ndị dị site nʼotu ọnwa gbagoo. Chọpụta ọnụọgụgụ ha, dee aha ha niile nʼakwụkwọ."},{"book":"Ọnụọgụgụ","chapter":"3","verse":"41","text":"Nabata ndị Livayị ka ha bụrụ nke m nʼọnọdụ ndị ikom niile e bụrụ ụzọ mụọ nʼIzrel. Ọzọkwa, anụ ụlọ ndị Livayị niile bụ nke m, nʼọnọdụ ụmụ mbụ nke anụ ụlọ niile a mụrụ nʼetiti anụ ụlọ ndị Izrel niile. Abụ m Onyenwe anyị.”"},{"book":"Ọnụọgụgụ","chapter":"3","verse":"42","text":"Ya mere, Mosis gụrụ ndị ikom niile e buru ụzọ mụọ nʼIzrel, dịka Onyenwe anyị nyere ya nʼiwu,"},{"book":"Ọnụọgụgụ","chapter":"3","verse":"43","text":"chọpụta na ọnụọgụgụ ndị ikom e buru ụzọ mụọ site nʼonye dị otu ọnwa ruo nʼokenye dị iri puku abụọ na puku abụọ na narị abụọ na iri asaa na atọ (22,273)."},{"book":"Ọnụọgụgụ","chapter":"3","verse":"44","text":"Mgbe ahụ, Onyenwe anyị gwara Mosis okwu sị:"},{"book":"Ọnụọgụgụ","chapter":"3","verse":"45","text":"“Nye m ndị Livayị nʼọnọdụ ndị ikom niile e bụ ụzọ mụọ nʼIzrel. Nyekwa m anụ ụlọ ndị Livayị niile nʼọnọdụ anụ ụlọ niile e bụ ụzọ mụọ nʼIzrel. Ndị Livayị bụ nke m. Mụ onwe m bụ Onyenwe anyị."},{"book":"Ọnụọgụgụ","chapter":"3","verse":"46","text":"Ihe a ga-eji gbara narị ụmụ ndị ikom Izrel abụọ na iri ndị ikom asaa, na atọ (273) ndị e buru ụzọ mụọ mapụtara nʼelu ọnụọgụgụ ndị Livayị"},{"book":"Ọnụọgụgụ","chapter":"3","verse":"47","text":"bụ ego ruru shekel ise, na isi onye ọbụla, ụdị shekel ebe nsọ, nke ọtụtụ ya bụ iri gera abụọ."},{"book":"Ọnụọgụgụ","chapter":"3","verse":"48","text":"Were ego mgbapụta a nye Erọn na ụmụ ndị ikom ya.”"},{"book":"Ọnụọgụgụ","chapter":"3","verse":"49","text":"Ya mere, Mosis natara ego mgbapụta ahụ nʼisi onye ọbụla dị nʼọnụọgụgụ ndị ahụ mara nʼelu ọnụọgụgụ ndị Livayị."},{"book":"Ọnụọgụgụ","chapter":"3","verse":"50","text":"Ego niile ọ natara site nʼaka ndị ikom Izrel niile e bụ ụzọ mụọ bụ ọlaọcha ruru puku shekel na narị shekel atọ na iri isii na ise (1,365), dịka ihe ọtụtụ shekel ebe nsọ si dị."},{"book":"Ọnụọgụgụ","chapter":"3","verse":"51","text":"Mosis nyere Erọn na ụmụ ya ego mgbapụta ndị a dịka Onyenwe anyị nyere ya nʼiwu."}]}