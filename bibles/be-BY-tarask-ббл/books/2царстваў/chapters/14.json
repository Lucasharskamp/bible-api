{"data":[{"book":"2 ЦАРСТВАЎ","chapter":"14","verse":"1","text":"І заўважыў Ёаў, сын Саруі, што сэрца цара павярнулася да Авэсалома."},{"book":"2 ЦАРСТВАЎ","chapter":"14","verse":"2","text":"І паслаў Ёаў у Тэкою, і ўзяў адтуль разумную жанчыну, і сказаў ёй: прыкінься, быццам плачаш, і апрані жалобную вопратку, і ня мажся алеем, і назавіся жанчынаю, якая шмат дзён плакала па памерлым;"},{"book":"2 ЦАРСТВАЎ","chapter":"14","verse":"3","text":"і йдзі да цара і скажы яму так і так. І ўклаў Ёаў у вусны яе, што сказаць."},{"book":"2 ЦАРСТВАЎ","chapter":"14","verse":"4","text":"І ўвайшла жанчына Тэкаіцянка да цара і ўпала тварам сваім на зямлю, і пакланілася і сказала: памажы, цару!"},{"book":"2 ЦАРСТВАЎ","chapter":"14","verse":"5","text":"І сказаў ёй цар: што табе? І сказала яна: я ўдава, муж мой памёр;"},{"book":"2 ЦАРСТВАЎ","chapter":"14","verse":"6","text":"і ў рабы тваёй было два сыны; яны пасварыліся ў полі, і ня было каму разьвесьці іх, і пабіў адзін другога і забіў яго."},{"book":"2 ЦАРСТВАЎ","chapter":"14","verse":"7","text":"І вось, паўстала ўся радня на рабу тваю, і кажуць: аддай забойцу брата свайго; і мы заб'ем яго за душу брата ягонага, якую ён загубіў, і зьнішчым нават спадчыньніка. І так яны патушаць астатнюю іскру маю, каб не пакінуць мужу майму імя і нашчадкаў на ўлоньні зямлі."},{"book":"2 ЦАРСТВАЎ","chapter":"14","verse":"8","text":"І сказаў цар жанчыне: ідзі спакойна дамоў, я дам загад пра цябе."},{"book":"2 ЦАРСТВАЎ","chapter":"14","verse":"9","text":"Але жанчына Тэкаіцянка сказала цару: на мне, гаспадару мой цар, хай будзе віна і на доме бацькі майго, а цар і трон ягоны невінаваты."},{"book":"2 ЦАРСТВАЎ","chapter":"14","verse":"10","text":"І сказаў цар: таго, хто будзе супроць цябе, прывядзі да мяне, і ён больш не чапацьме цябе."},{"book":"2 ЦАРСТВАЎ","chapter":"14","verse":"11","text":"Яна сказала: спамяні, цару, Госпада Бога твайго, каб не памножыліся помсьнікі за кроў і не загубілі сына майго. І сказаў цар: жывы Гасподзь! не ўпадзе і волас з сына твайго на зямлю."},{"book":"2 ЦАРСТВАЎ","chapter":"14","verse":"12","text":"І сказала жанчына: дазволь рабе тваёй сказаць яшчэ слова гаспадару майму цару."},{"book":"2 ЦАРСТВАЎ","chapter":"14","verse":"13","text":"Ён сказаў: кажы. І сказала жанчына: чаму ты так робіш супроць народу Божага? Цар, вымавіўшы гэтае слова, зьвінаваціў сябе самога, бо не вяртае выгнанца свайго."},{"book":"2 ЦАРСТВАЎ","chapter":"14","verse":"14","text":"Мы памром і будзем, як вада, вылітая на зямлю, якую нельга сабраць; але Бог ня хоча загубіць душу і думае, як бы не адкінуць ад Сябе і адкінутага."},{"book":"2 ЦАРСТВАЎ","chapter":"14","verse":"15","text":"І цяпер я прыйшла сказаць цару, гаспадару майму, гэтыя словы, бо народ палохае мяне; і раба твая сказала: пагавару я з царом, ці ня зробіць ён паводле слова рабы сваёй;"},{"book":"2 ЦАРСТВАЎ","chapter":"14","verse":"16","text":"мабыць, цар выслухае і выбавіць рабу сваю з рук людзей, якія хочуць зьнішчыць мяне разам з сынам маім са спадчыны Божай."},{"book":"2 ЦАРСТВАЎ","chapter":"14","verse":"17","text":"І сказала раба твая: хай будзе слова гаспадара майго цара ўцехаю мне, бо гаспадар мой цар, як анёл Божы, і можа выслухаць і добрае і благое. І Гасподзь Бог твой будзе з табою."},{"book":"2 ЦАРСТВАЎ","chapter":"14","verse":"18","text":"І адказваў цар і сказаў жанчыне: не хавай ад мяне, пра што я спытаюся ў цябе. І сказала жанчына: кажы, гаспадару мой цар."},{"book":"2 ЦАРСТВАЎ","chapter":"14","verse":"19","text":"І сказаў цар: ці ня рука Ёава ва ўсім гэтым з табою. І адказвала жанчына і сказала: хай жыве душа твая, гаспадару мой цар; ні направа, ні налева нельга ўхіліцца ад таго, што сказаў гаспадар мой цар; правільна, раб твой Ёаў загадаў мне, і ён уклаў у вусны рабы тваёй усе гэтыя словы;"},{"book":"2 ЦАРСТВАЎ","chapter":"14","verse":"20","text":"каб прытчаю даць справе такі выгляд, раб твой Ёаў навучыў мяне; але гаспадар мой мудры, як мудры анёл Божы, каб ведаць усё, што на зямлі."},{"book":"2 ЦАРСТВАЎ","chapter":"14","verse":"21","text":"І сказаў цар Ёаву: вось, я зраблю; ідзі ж, вярні хлопца Авэсалома."},{"book":"2 ЦАРСТВАЎ","chapter":"14","verse":"22","text":"Тады Ёаў упаў тварам на зямлю і пакланіўся, і дабраславіў цара і сказаў: цяпер ведае раб твой, што здабыў упадабаньне ў вачах тваіх, гаспадару мой цар, бо цар зрабіў паводле слова раба свайго."},{"book":"2 ЦАРСТВАЎ","chapter":"14","verse":"23","text":"І ўстаў Ёаў, і пайшоў у Гесур, і прывёў Авэсалома ў Ерусалім."},{"book":"2 ЦАРСТВАЎ","chapter":"14","verse":"24","text":"І сказаў цар: хай ён вернецца ў дом свой, а твару майго ня бачыць. І пайшоў Авэсалом у свой дом, а твару царскага ня бачыў."},{"book":"2 ЦАРСТВАЎ","chapter":"14","verse":"25","text":"Ня было ва ўсім Ізраілі мужчыны такога прыгожага, як Авэсалом, і такога пахвальнага, як ён: ад падэшвы ног да верху галавы яго ня было ў ім пахібы."},{"book":"2 ЦАРСТВАЎ","chapter":"14","verse":"26","text":"Калі ён стрыг галаву сваю, - а ён стрыг яе кожны год, бо яна абцяжарвала яго, дык валасы з галавы ягонай важылі дзьвесьце сікляў па вазе царскай."},{"book":"2 ЦАРСТВАЎ","chapter":"14","verse":"27","text":"І нарадзіліся ў Авэсалома тры сыны і адна дачка, імем Тамар; яна была жанчына прыгожая."},{"book":"2 ЦАРСТВАЎ","chapter":"14","verse":"28","text":"І заставаўся Авэсалом у Ерусаліме два гады, а твару царскага ня бачыў."},{"book":"2 ЦАРСТВАЎ","chapter":"14","verse":"29","text":"І паслаў Авэсалом па Ёава, каб паслаць яго да цара; але той не захацеў прыйсьці да яго. Паслаў і другі раз, але той не захацеў прыйсьці."},{"book":"2 ЦАРСТВАЎ","chapter":"14","verse":"30","text":"І сказаў Авэсалом слугам сваім: бачыце дзялянку поля Ёава каля майго, і ў яго там ячмень: ідзеце, выпаліце яго агнём. І выпалілі слугі Авэсалома тую дзялянку поля агнём."},{"book":"2 ЦАРСТВАЎ","chapter":"14","verse":"31","text":"І ўстаў Ёаў, і прыйшоў да Авэсалома ў дом, і сказаў яму: навошта слугі твае выпалілі маю дзялянку агнём?"},{"book":"2 ЦАРСТВАЎ","chapter":"14","verse":"32","text":"І сказаў Авэсалом Ёаву: вось, я пасылаў па цябе, кажучы: прыйдзі сюды, і я пашлю цябе да цара сказаць: навошта я прыйшоў з Гесура? Лепей бы мне заставацца там. Я хачу ўбачыць твар цара. Калі ж я вінаваты, дык забі мяне."},{"book":"2 ЦАРСТВАЎ","chapter":"14","verse":"33","text":"І пайшоў Ёаў да цара і пераказаў яму. І паклікаў цар Авэсалома. Ён прыйшоў да цара і ўпаў тварам сваім на зямлю перад царом. І пацалаваў цар Авэсалома."}]}