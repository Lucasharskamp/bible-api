{"data":[{"book":"John","chapter":"12","verse":"1","text":"Nia laangi e ono i mua Tagamiami Pasoobaa, Jesus gaa hana gi Bethany, di guongo o Lazarus, taane dela ne haga mouli go Mee."},{"book":"John","chapter":"12","verse":"2","text":"Digaula ga hagatogomaalia di nadau hagamiami hiahi, gei Martha e hagamaamaa e duwwe nia meegai. Lazarus tangada e dahi i digau ala e noho i baahi o Jesus i teebele."},{"book":"John","chapter":"12","verse":"3","text":"Mary ga gaamai dana loaabi lolo kala, dela koia e hui ngadaa huoloo, ne hai gi nia ‘nard’, gaa llingi gi nia wae o Jesus, ga omo gi nia ngaahulu o dono libogo. Di lolo kala guu kala hagatau i lodo di hale deelaa.12.3 Luke 7.37-38"},{"book":"John","chapter":"12","verse":"4","text":"Tama agoago Jesus go Judas Iscariot, dela ga hagi anga a Mee, ga helekai,"},{"book":"John","chapter":"12","verse":"5","text":"“Ma e aha dela di lolo kala deenei digi hui ina gi daha gi nia bahihadu silber e dolu lau, nia bahihadu ga gila mai gaa wanga gi digau hagaloale?”"},{"book":"John","chapter":"12","verse":"6","text":"Mee ne helekai beenei, idimaa hagalee go dono manawa i digau hagaloale, gei idimaa, mee tangada gaiaa. Go mee dela e benebene di budehede hadu ge e daadaa ana mee i di maa."},{"book":"John","chapter":"12","verse":"7","text":"Jesus ga helekai, “Hudee heia a mee, diagia hua gi mee dana mee i dono baahi gi di laangi dela e danu iei Au."},{"book":"John","chapter":"12","verse":"8","text":"Godou gau hagaloale ga i godou baahi i di waalooloo, gei goodou ga hagalee gidee Au i nia madagoaa huogodoo.”12.8 Deuteronomy 15.11"},{"book":"John","chapter":"12","verse":"9","text":"Digau dogologowaahee ne longono bolo Jesus la i Bethany, digaula gaa hula gi golo. Hagalee go Jesus hua dela ne hula ginai ginaadou, e hula labelaa e mmada gi Lazarus ne haga mouli aga go Jesus."},{"book":"John","chapter":"12","verse":"10","text":"Malaa, nia dagi hai mee dabu gu hagamaanadu bolo e daaligi a Lazarus gii made labelaa,"},{"book":"John","chapter":"12","verse":"11","text":"idimaa, go mee ne hai digau o Jew dogologowaahee gi diiagi digaula, ga hagadonu a Jesus."},{"book":"John","chapter":"12","verse":"12","text":"Hooaga dono daiaa, digau dogologowaahee ne lloomoi gi Tagamiami Pasoobaa, ga longono bolo Jesus e hanimoi gi Jerusalem."},{"book":"John","chapter":"12","verse":"13","text":"Digaula gaa kae nadau manga laagau be nia louniu, gaa hula belee hagaheetugi gi Mee, ga wwolowwolo,"},{"book":"John","chapter":"12","verse":"14","text":"Jesus ga gidee Ia tama ‘donkey’, gaa gaga gi nonua, gaa hana i hongo di maa, gii hai be nnelekai di Beebaa Dabu gu helekai:"},{"book":"John","chapter":"12","verse":"15","text":"“Di waahale o Zion, goe hudee madagu!"},{"book":"John","chapter":"12","verse":"16","text":"I di matagidagi, gei nia dama agoago a Maa digi modongoohia nia mee aanei, gei i muli Jesus ne aali, gei digaula ga langahia laa bolo di Beebaa Dabu gu helekai beenei, gei digaula la guu hai nia mee aanei gi Mee."},{"book":"John","chapter":"12","verse":"17","text":"Nia daangada nogo i baahi o Jesus i dono madagoaa ne gahigahi a Lazarus gi daha mo taalunga, ga haga mouli a mee mai di made, gu haga iloo di mee dela ne hai."},{"book":"John","chapter":"12","verse":"18","text":"Digau dogologowaahee gu heetugi gi Jesus, idimaa, digaula gu longono di mogobuna a Maa dela ne hai."},{"book":"John","chapter":"12","verse":"19","text":"Nia Pharisee ga helehelekai i nadau mehanga, “Goodou mmada, gidaadou hagalee loo e gila! Mmada, digau henuailala hagatau la gu daudali hua a Mee!”"},{"book":"John","chapter":"12","verse":"20","text":"Hunu gau Greece i lodo digau ala e hula gi Jerusalem belee daumaha i di laangi Tagamiami Pasoobaa."},{"book":"John","chapter":"12","verse":"21","text":"Digaula gaa hula gi Philip (tangada mai Bethsaida i lodo Galilee), ga helekai, “Meenei, gimaadou e hiihai e heetugi gi Jesus.”"},{"book":"John","chapter":"12","verse":"22","text":"Philip gaa hana, ga hagi anga gi Andrew, gei meemaa dogolua gaa hula, ga haga iloo gi Jesus."},{"book":"John","chapter":"12","verse":"23","text":"Jesus ga helekai gi meemaa, “Di madagoaa la gu dau mai ang gi Tama Tangada e hai mee gi dono madamada aamua."},{"book":"John","chapter":"12","verse":"24","text":"Au e hagi adu di tonu: Di lii ‘wheat’ la hagalee tomo, maa digi doo gi lodo di gelegele, gii made. Ma gaa made, gei di maa gaa huwa logowaahee."},{"book":"John","chapter":"12","verse":"25","text":"Maa tangada ga aloho i dono mouli, ga hagalee mouli. Maa tangada ga de hiihai gi dono mouli henuailala, la ga hai mee hua gi di mouli, gaa hana hua beelaa.12.25 Matthew 10.39; 16.25; Mark 8.35; Luke 9.24; 17.33"},{"book":"John","chapter":"12","verse":"26","text":"Be koai e hiihai e hai hegau mai, geia e hai gi daudali Au, geia ga madalia Au i di gowaa dela iei Au. Gei dogu Damana le e hagalaamua tangada dela e hai hegau mai gi di Au."},{"book":"John","chapter":"12","verse":"27","text":"“Dolomeenei, Au gu manawa gee. Au ga helekai bolo aha? Au belee helekai boloo: ‘Tamana, Goe hudee dugu mai di madagoaa deenei’? Gei deelaa tadinga dogu hanimoi, bolo gii dau Au gi di hagaduadua deenei!"},{"book":"John","chapter":"12","verse":"28","text":"Tamana, haga madamada ina do ingoo!”"},{"book":"John","chapter":"12","verse":"29","text":"Digau dogologo e tuu i golo gu longono di lee deelaa, gei hunu ginaadou e hai bolo ma di lee atili, ge hunu ginaadou e hai bolo ma tangada di langi e leelee gi Mee!"},{"book":"John","chapter":"12","verse":"30","text":"Jesus ga helekai, “Di lee hagalee ne hai mai gi di Au, gei ne hai adu gi goodou."},{"book":"John","chapter":"12","verse":"31","text":"Dolomeenei la di madagoaa e hagi aga ai henuailala. Dolomeenei di tagi o henuailala gaa hudu gi daha."},{"book":"John","chapter":"12","verse":"32","text":"Dogu madagoaa ma ga daudau gi nua i henuailala, gei Au ga dahi mai gi di Au nia daangada huogodoo.”"},{"book":"John","chapter":"12","verse":"33","text":"Mee e helekai i nia mee aanei, belee haga modongoohia aga tagadilinga made dela e made ieia."},{"book":"John","chapter":"12","verse":"34","text":"Digau dogologo ga helekai, “Madau haganoho e hagi mai bolo di Mesaia le e mouli gaa hana hua beelaa. E hai behee, goe dela e helekai bolo Tama Tangada le e daudau gi nua? Tama Tangada deenei la koai?”12.34 Pisalem 110.4; Isaiah 9.7; Ezekiel 37.25; Daniel 7.14"},{"book":"John","chapter":"12","verse":"35","text":"Jesus ga helekai gi digaula, “Di maalama la gaa noho i godou baahi i di madagoaa dulii. Llooadu hua beelaa i di godou ala, i di madagoaa goodou e hai mee gi di maalama, gi deemee di hanadu di bouli gi goodou. Tangada dela e heehee i lodo di bouli, le e de gidee dono gowaa e hana ginai."},{"book":"John","chapter":"12","verse":"36","text":"Hagadonu ina di maalama i di madagoaa goodou e hai mee gi di maa, gii hai goodou nia daangada ni di maalama.”"},{"book":"John","chapter":"12","verse":"37","text":"Ma e aha Mee ne hai ana mogobuna haga goboina huogodoo aanei i mua nadau golomada, gei digaula hagalee hagadonu a Mee,"},{"book":"John","chapter":"12","verse":"38","text":"bolo gi kila ai nia helekai soukohp Isaiah boloo,"},{"book":"John","chapter":"12","verse":"39","text":"Deenei tadinga di nadau tee hagadonu, idimaa, Isaiah gu helekai labelaa boloo,"},{"book":"John","chapter":"12","verse":"40","text":"“God la gu haga bouli nia golomada digaula,"},{"book":"John","chapter":"12","verse":"41","text":"Isaiah ne helekai beenei, idimaa, mee gu gidee di madamada o Jesus, mee e helekai i Mee."},{"book":"John","chapter":"12","verse":"42","text":"Gei deeai, dogologowaahee nia dagi o digau o Jew ne hagadonu a Jesus, gei digaula hagalee haga modongoohia aga nadau hagadonu, idimaa, digaula e mmaadagu i nia Pharisee gi dee kili ginaadou gi daha mo synagogee."},{"book":"John","chapter":"12","verse":"43","text":"Digaula gu hiihai e haga gila aga nia hiihai o nia daangada, laa hongo di hiihai o God."},{"book":"John","chapter":"12","verse":"44","text":"Jesus ga helekai dono lee gi nua, “Be koai hua dela e hagadonu Au, geia ne hagadonu labelaa a Mee dela ne hagau mai Au."},{"book":"John","chapter":"12","verse":"45","text":"Be koai hua e gidee ia Au, e gidee labelaa a Mee dela ne hagau mai Au."},{"book":"John","chapter":"12","verse":"46","text":"Au go di maalama ne hanimoi gi henuailala, bolo digau ala e hagadonu Au, ga hagalee noho i lodo di bouli."},{"book":"John","chapter":"12","verse":"47","text":"Au hagalee hagi aga digau ala e longono agu agoago, ge hagalee daudali nia maa. Au hagalee ne hanimoi belee hagi aga henuailala, Au ne hanimoi belee haga dagaloaha henuailala."},{"book":"John","chapter":"12","verse":"48","text":"Tangada dela gaa hudu Au gi daha, ge hagalee daudali agu agoago, gei nia helekai ala ne helekai iei Au e hagi aga a mee i di laangi hagaodi."},{"book":"John","chapter":"12","verse":"49","text":"Idimaa, hagalee nnelekai ni aagu. Tamana dela ne hagau mai Au, go Mee hua dela ne dugu mai nia mee ala belee helekai mo di leelee iei Au."},{"book":"John","chapter":"12","verse":"50","text":"Gei Au e iloo bolo dana haganoho deenei le e gaamai di mouli dee odi. Agu mee ala e helekai ai, la go nia mee a Tamana ne hagi mai bolo gi helekai ai.”"}]}