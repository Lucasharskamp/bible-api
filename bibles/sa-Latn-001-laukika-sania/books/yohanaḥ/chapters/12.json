{"data":[{"book":"yohanaḥ","chapter":"12","verse":"1","text":"nistārotsavāt pūrvvaṁ dinaṣaṭke sthite yīśu ryaṁ pramītam iliyāsaraṁ śmaśānād udasthāparat tasya nivāsasthānaṁ baithaniyāgrāmam āgacchat|"},{"book":"yohanaḥ","chapter":"12","verse":"2","text":"tatra tadarthaṁ rajanyāṁ bhojye kṛte marthā paryyaveṣayad iliyāsar ca tasya saṅgibhiḥ sārddhaṁ bhojanāsana upāviśat|"},{"book":"yohanaḥ","chapter":"12","verse":"3","text":"tadā mariyam arddhaseṭakaṁ bahumūlyaṁ jaṭāmāṁsīyaṁ tailam ānīya yīśoścaraṇayo rmarddayitvā nijakeśa rmārṣṭum ārabhata; tadā tailasya parimalena gṛham āmoditam abhavat|"},{"book":"yohanaḥ","chapter":"12","verse":"4","text":"yaḥ śimonaḥ putra riṣkariyotīyo yihūdānāmā yīśuṁ parakareṣu samarpayiṣyati sa śiṣyastadā kathitavān,"},{"book":"yohanaḥ","chapter":"12","verse":"5","text":"etattailaṁ tribhiḥ śatai rmudrāpadai rvikrītaṁ sad daridrebhyaḥ kuto nādīyata?"},{"book":"yohanaḥ","chapter":"12","verse":"6","text":"sa daridralokārtham acintayad iti na, kintu sa caura evaṁ tannikaṭe mudrāsampuṭakasthityā tanmadhye yadatiṣṭhat tadapāharat tasmāt kāraṇād imāṁ kathāmakathayat|"},{"book":"yohanaḥ","chapter":"12","verse":"7","text":"tadā yīśurakathayad enāṁ mā vāraya sā mama śmaśānasthāpanadinārthaṁ tadarakṣayat|"},{"book":"yohanaḥ","chapter":"12","verse":"8","text":"daridrā yuṣmākaṁ sannidhau sarvvadā tiṣṭhanti kintvahaṁ sarvvadā yuṣmākaṁ sannidhau na tiṣṭhāmi|"},{"book":"yohanaḥ","chapter":"12","verse":"9","text":"tataḥ paraṁ yīśustatrāstīti vārttāṁ śrutvā bahavo yihūdīyāstaṁ śmaśānādutthāpitam iliyāsarañca draṣṭuṁ tat sthānam āgacchana|"},{"book":"yohanaḥ","chapter":"12","verse":"10","text":"tadā pradhānayājakāstam iliyāsaramapi saṁharttum amantrayan ;"},{"book":"yohanaḥ","chapter":"12","verse":"11","text":"yatastena bahavo yihūdīyā gatvā yīśau vyaśvasan|"},{"book":"yohanaḥ","chapter":"12","verse":"12","text":"anantaraṁ yīśu ryirūśālam nagaram āgacchatīti vārttāṁ śrutvā pare'hani utsavāgatā bahavo lokāḥ"},{"book":"yohanaḥ","chapter":"12","verse":"13","text":"kharjjūrapatrādyānīya taṁ sākṣāt karttuṁ bahirāgatya jaya jayeti vācaṁ proccai rvaktum ārabhanta, isrāyelo yo rājā parameśvarasya nāmnāgacchati sa dhanyaḥ|"},{"book":"yohanaḥ","chapter":"12","verse":"14","text":"tadā \"he siyonaḥ kanye mā bhaiṣīḥ paśyāyaṁ tava rājā garddabhaśāvakam āruhyāgacchati\""},{"book":"yohanaḥ","chapter":"12","verse":"15","text":"iti śāstrīyavacanānusāreṇa yīśurekaṁ yuvagarddabhaṁ prāpya taduparyyārohat|"},{"book":"yohanaḥ","chapter":"12","verse":"16","text":"asyāḥ ghaṭanāyāstātparyyaṁ śiṣyāḥ prathamaṁ nābudhyanta, kintu yīśau mahimānaṁ prāpte sati vākyamidaṁ tasmina akathyata lokāśca tampratīttham akurvvan iti te smṛtavantaḥ|"},{"book":"yohanaḥ","chapter":"12","verse":"17","text":"sa iliyāsaraṁ śmaśānād āgantum āhvatavān śmaśānāñca udasthāpayad ye ye lokāstatkarmya sākṣād apaśyan te pramāṇaṁ dātum ārabhanta|"},{"book":"yohanaḥ","chapter":"12","verse":"18","text":"sa etādṛśam adbhutaṁ karmmakarot tasya janaśrute rlokāstaṁ sākṣāt karttum āgacchan|"},{"book":"yohanaḥ","chapter":"12","verse":"19","text":"tataḥ phirūśinaḥ parasparaṁ vaktum ārabhanta yuṣmākaṁ sarvvāśceṣṭā vṛthā jātāḥ, iti kiṁ yūyaṁ na budhyadhve? paśyata sarvve lokāstasya paścādvarttinobhavan|"},{"book":"yohanaḥ","chapter":"12","verse":"20","text":"bhajanaṁ karttum utsavāgatānāṁ lokānāṁ katipayā janā anyadeśīyā āsan ,"},{"book":"yohanaḥ","chapter":"12","verse":"21","text":"te gālīlīyabaitsaidānivāsinaḥ philipasya samīpam āgatya vyāharan he maheccha vayaṁ yīśuṁ draṣṭum icchāmaḥ|"},{"book":"yohanaḥ","chapter":"12","verse":"22","text":"tataḥ philipo gatvā āndriyam avadat paścād āndriyaphilipau yīśave vārttām akathayatāṁ|"},{"book":"yohanaḥ","chapter":"12","verse":"23","text":"tadā yīśuḥ pratyuditavān mānavasutasya mahimaprāptisamaya upasthitaḥ|"},{"book":"yohanaḥ","chapter":"12","verse":"24","text":"ahaṁ yuṣmānatiyathārthaṁ vadāmi, dhānyabījaṁ mṛttikāyāṁ patitvā yadi na mṛyate tarhyekākī tiṣṭhati kintu yadi mṛyate tarhi bahuguṇaṁ phalaṁ phalati|"},{"book":"yohanaḥ","chapter":"12","verse":"25","text":"yo janeा nijaprāṇān priyān jānāti sa tān hārayiṣyati kintu yeा jana ihaloke nijaprāṇān apriyān jānāti seाnantāyuḥ prāptuṁ tān rakṣiṣyati|"},{"book":"yohanaḥ","chapter":"12","verse":"26","text":"kaścid yadi mama sevako bhavituṁ vāñchati tarhi sa mama paścādgāmī bhavatu, tasmād ahaṁ yatra tiṣṭhāmi mama sevakeाpi tatra sthāsyati; yo jano māṁ sevate mama pitāpi taṁ sammaṁsyate|"},{"book":"yohanaḥ","chapter":"12","verse":"27","text":"sāmprataṁ mama prāṇā vyākulā bhavanti, tasmād he pitara etasmāt samayān māṁ rakṣa, ityahaṁ kiṁ prārthayiṣye? kintvaham etatsamayārtham avatīrṇavān|"},{"book":"yohanaḥ","chapter":"12","verse":"28","text":"he pita: svanāmno mahimānaṁ prakāśaya; tanaiva svanāmno mahimānam ahaṁ prākāśayaṁ punarapi prakāśayiṣyāmi, eṣā gagaṇīyā vāṇī tasmin samaye'jāyata|"},{"book":"yohanaḥ","chapter":"12","verse":"29","text":"tacśrutvā samīpasthalokānāṁ kecid avadan megho'garjīt, kecid avadan svargīyadūto'nena saha kathāmacakathat|"},{"book":"yohanaḥ","chapter":"12","verse":"30","text":"tadā yīśuḥ pratyavādīt, madarthaṁ śabdoyaṁ nābhūt yuṣmadarthamevābhūt|"},{"book":"yohanaḥ","chapter":"12","verse":"31","text":"adhunā jagatosya vicāra: sampatsyate, adhunāsya jagata: patī rājyāt cyoṣyati|"},{"book":"yohanaḥ","chapter":"12","verse":"32","text":"yadyaī pṛthivyā ūrdvve protthāpitosmi tarhi sarvvān mānavān svasamīpam ākarṣiṣyāmi|"},{"book":"yohanaḥ","chapter":"12","verse":"33","text":"kathaṁ tasya mṛti rbhaviṣyati, etad bodhayituṁ sa imāṁ kathām akathayat|"},{"book":"yohanaḥ","chapter":"12","verse":"34","text":"tadā lokā akathayan sobhiṣiktaḥ sarvvadā tiṣṭhatīti vyavasthāgranthe śrutam asmābhiḥ, tarhi manuṣyaputraḥ protthāpito bhaviṣyatīti vākyaṁ kathaṁ vadasi? manuṣyaputroyaṁ kaḥ?"},{"book":"yohanaḥ","chapter":"12","verse":"35","text":"tadā yīśurakathāyad yuṣmābhiḥ sārddham alpadināni jyotirāste, yathā yuṣmān andhakāro nācchādayati tadarthaṁ yāvatkālaṁ yuṣmābhiḥ sārddhaṁ jyotistiṣṭhati tāvatkālaṁ gacchata; yo jano'ndhakāre gacchati sa kutra yātīti na jānāti|"},{"book":"yohanaḥ","chapter":"12","verse":"36","text":"ataeva yāvatkālaṁ yuṣmākaṁ nikaṭe jyotirāste tāvatkālaṁ jyotīrūpasantānā bhavituṁ jyotiṣi viśvasita; imāṁ kathāṁ kathayitvā yīśuḥ prasthāya tebhyaḥ svaṁ guptavān|"},{"book":"yohanaḥ","chapter":"12","verse":"37","text":"yadyapi yīśusteṣāṁ samakṣam etāvadāścaryyakarmmāṇi kṛtavān tathāpi te tasmin na vyaśvasan|"},{"book":"yohanaḥ","chapter":"12","verse":"38","text":"ataeva kaḥ pratyeti susaṁvādaṁ pareśāsmat pracāritaṁ? prakāśate pareśasya hastaḥ kasya ca sannidhau? yiśayiyabhaviṣyadvādinā yadetad vākyamuktaṁ tat saphalam abhavat|"},{"book":"yohanaḥ","chapter":"12","verse":"39","text":"te pratyetuṁ nāśankuvan tasmin yiśayiyabhaviṣyadvādi punaravādīd,"},{"book":"yohanaḥ","chapter":"12","verse":"40","text":"yadā, \"te nayanai rna paśyanti buddhibhiśca na budhyante tai rmanaḥsu parivarttiteṣu ca tānahaṁ yathā svasthān na karomi tathā sa teṣāṁ locanānyandhāni kṛtvā teṣāmantaḥkaraṇāni gāḍhāni kariṣyati|\""},{"book":"yohanaḥ","chapter":"12","verse":"41","text":"yiśayiyo yadā yīśo rmahimānaṁ vilokya tasmin kathāmakathayat tadā bhaviṣyadvākyam īdṛśaṁ prakāśayat|"},{"book":"yohanaḥ","chapter":"12","verse":"42","text":"tathāpyadhipatināṁ bahavastasmin pratyāyan| kintu phirūśinastān bhajanagṛhād dūrīkurvvantīti bhayāt te taṁ na svīkṛtavantaḥ|"},{"book":"yohanaḥ","chapter":"12","verse":"43","text":"yata īśvarasya praśaṁsāto mānavānāṁ praśaṁsāyāṁ te'priyanta|"},{"book":"yohanaḥ","chapter":"12","verse":"44","text":"tadā yīśuruccaiḥkāram akathayad yo jano mayi viśvasiti sa kevale mayi viśvasitīti na, sa matprerake'pi viśvasiti|"},{"book":"yohanaḥ","chapter":"12","verse":"45","text":"yo jano māṁ paśyati sa matprerakamapi paśyati|"},{"book":"yohanaḥ","chapter":"12","verse":"46","text":"yo jano māṁ pratyeti sa yathāndhakāre na tiṣṭhati tadartham ahaṁ jyotiḥsvarūpo bhūtvā jagatyasmin avatīrṇavān|"},{"book":"yohanaḥ","chapter":"12","verse":"47","text":"mama kathāṁ śrutvā yadi kaścin na viśvasiti tarhi tamahaṁ doṣiṇaṁ na karomi, yato heto rjagato janānāṁ doṣān niścitān karttuṁ nāgatya tān paricātum āgatosmi|"},{"book":"yohanaḥ","chapter":"12","verse":"48","text":"yaḥ kaścin māṁ na śraddhāya mama kathaṁ na gṛhlāti, anyastaṁ doṣiṇaṁ kariṣyati vastutastu yāṁ kathāmaham acakathaṁ sā kathā carame'nhi taṁ doṣiṇaṁ kariṣyati|"},{"book":"yohanaḥ","chapter":"12","verse":"49","text":"yato hetorahaṁ svataḥ kimapi na kathayāmi, kiṁ kiṁ mayā kathayitavyaṁ kiṁ samupadeṣṭavyañca iti matprerayitā pitā māmājñāpayat|"},{"book":"yohanaḥ","chapter":"12","verse":"50","text":"tasya sājñā anantāyurityahaṁ jānāmi, ataevāhaṁ yat kathayāmi tat pitā yathājñāpayat tathaiva kathayāmyaham|"}]}