{"data":[{"book":"3 Mojžíšova","chapter":"6","verse":"1","text":"Mluvil opět Hospodin k Mojžíšovi, řka:"},{"book":"3 Mojžíšova","chapter":"6","verse":"2","text":"Kdyby člověk zhřešil a přestoupením přestoupil proti Hospodinu, buď že by oklamal bližního svého v věci sobě svěřené, aneb v spolku nějakém, aneb mocí by vzal něco, aneb lstivě podvedl bližního svého,"},{"book":"3 Mojžíšova","chapter":"6","verse":"3","text":"Buď že nalezna ztracenou věc, za přelby mu ji, buď že by přisáhl falešně, kteroukoli věcí z těch, kterouž přihází se člověku učiniti a zhřešiti jí,"},{"book":"3 Mojžíšova","chapter":"6","verse":"4","text":"Když by tedy zhřešil a vinen byl: navrátí zase tu věc, kterouž mocí sobě vzal, aneb tu, kteréž lstivě s útiskem dosáhl, aneb tu, kteráž mu svěřena byla, aneb ztracenou věc, kterouž nalezl,"},{"book":"3 Mojžíšova","chapter":"6","verse":"5","text":"Aneb o kterékoli věci falešně přisáhl: tedy navrátí to z cela, a nad to pátý díl toho přidá tomu, číž bylo; to navrátí v den oběti za hřích svůj."},{"book":"3 Mojžíšova","chapter":"6","verse":"6","text":"Obět pak za hřích svůj přivede Hospodinu z drobného dobytku, skopce bez poškvrny, vedlé ceny tvé, v obět za vinu knězi."},{"book":"3 Mojžíšova","chapter":"6","verse":"7","text":"I očistí jej kněz před Hospodinem, a odpuštěno mu bude, jedna každá z těch věcí, kterouž by učinil a jí vinen byl."},{"book":"3 Mojžíšova","chapter":"6","verse":"8","text":"I mluvil Hospodin k Mojžíšovi, řka:"},{"book":"3 Mojžíšova","chapter":"6","verse":"9","text":"Přikaž Aronovi i synům jeho a rci: Tento bude řád při oběti zápalné: (slove pak obět zápalná od pálení na oltáři celou noc až do jitra, nebo oheň na oltáři vždycky hořeti bude),"},{"book":"3 Mojžíšova","chapter":"6","verse":"10","text":"Obleče se kněz v roucho své lněné, a košilku lněnou vezme na tělo své, a vyhrabe popel, když oheň spálí obět zápalnou na oltáři, a vysype jej u oltáře."},{"book":"3 Mojžíšova","chapter":"6","verse":"11","text":"Potom svleče šaty své a obleče se v roucho jiné, a vynese popel ven z stanů na místo čisté."},{"book":"3 Mojžíšova","chapter":"6","verse":"12","text":"Oheň pak, kterýž jest na oltáři, bude hořeti na něm, nebude uhašován. A bude zapalovati jím kněz dříví každého jitra, a zpořádá na něm obět zápalnou, a páliti bude na něm tuk pokojných obětí."},{"book":"3 Mojžíšova","chapter":"6","verse":"13","text":"Oheň ustavičně hořeti bude na oltáři, a nebudeť uhašen."},{"book":"3 Mojžíšova","chapter":"6","verse":"14","text":"Tento pak bude řád při oběti suché, kterouž obětovati budou synové Aronovi Hospodinu u oltáře:"},{"book":"3 Mojžíšova","chapter":"6","verse":"15","text":"Vezme hrst bělné mouky z oběti té a z oleje jejího, se vším tím kadidlem, kteréž bude na oběti suché, a páliti to bude na oltáři u vůni líbeznou, pamětné její Hospodinu."},{"book":"3 Mojžíšova","chapter":"6","verse":"16","text":"Což pak zůstane z ní, to jísti budou Aron i synové jeho; přesné jísti se bude na místě svatém, v síni stánku úmluvy jísti to budou."},{"book":"3 Mojžíšova","chapter":"6","verse":"17","text":"Nebude vařeno s kvasem, nebo jsem jim to dal za díl z obětí mých ohnivých; svaté svatých to jest, jako i obět za hřích a jako obět za vinu."},{"book":"3 Mojžíšova","chapter":"6","verse":"18","text":"Každý mužského pohlaví z synů Aronových jísti bude to právem věčným po rodech vašich, z ohnivých obětí Hospodinových. Což by se koli dotklo toho, svaté bude."},{"book":"3 Mojžíšova","chapter":"6","verse":"19","text":"I mluvil Hospodin k Mojžíšovi, řka:"},{"book":"3 Mojžíšova","chapter":"6","verse":"20","text":"Tato jest obět Aronova a synů jeho, kterouž obětovati budou Hospodinu v den pomazání jeho: Desátý díl míry efi mouky bělné za obět suchou ustavičnou, polovici toho ráno a polovici u večer."},{"book":"3 Mojžíšova","chapter":"6","verse":"21","text":"Na pánvici s olejem strojena bude; smaženou přineseš ji, a pečené kusy oběti suché obětovati budeš u vůni spokojující Hospodina."},{"book":"3 Mojžíšova","chapter":"6","verse":"22","text":"A kněz, kterýž z synů jeho po něm pomazán bude, ať ji obětuje právem věčným. Hospodinu všecko to páleno bude."},{"book":"3 Mojžíšova","chapter":"6","verse":"23","text":"A všeliká suchá obět kněžská celá spálena bude; nebudeť jedena."},{"book":"3 Mojžíšova","chapter":"6","verse":"24","text":"Mluvil pak Hospodin k Mojžíšovi, řka:"},{"book":"3 Mojžíšova","chapter":"6","verse":"25","text":"Mluv Aronovi a synům jeho a rci: Tento bude řád oběti za hřích: Na místě, kdež se zabijí obět zápalná, zabita bude obět za hřích před Hospodinem; svatá svatých jest."},{"book":"3 Mojžíšova","chapter":"6","verse":"26","text":"Kněz obětující tu obět za hřích budeť jísti ji; na místě svatém jedena bude v síni stánku úmluvy."},{"book":"3 Mojžíšova","chapter":"6","verse":"27","text":"Což by se koli dotklo masa jejího, svaté bude; a jestliže by krví její šaty skropeny byly, to, což skropeno jest, obmyješ na místě svatém."},{"book":"3 Mojžíšova","chapter":"6","verse":"28","text":"A nádoba hliněná, v níž by vařeno bylo, rozražena bude; pakli by v nádobě měděné vařeno bylo, vytřena a vymyta bude vodou."},{"book":"3 Mojžíšova","chapter":"6","verse":"29","text":"Všeliký pohlaví mužského mezi kněžími jísti to bude; svaté svatých jest."},{"book":"3 Mojžíšova","chapter":"6","verse":"30","text":"Ale žádná obět za hřích, (z jejížto krve něco vneseno bylo by do stánku úmluvy k očištění v svatyni), nebude jedena; ohněm spálena bude."}]}