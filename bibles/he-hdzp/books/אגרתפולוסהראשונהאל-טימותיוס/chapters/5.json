{"data":[{"book":"אגרת פולוס הראשונה אל-טימותיוס","chapter":"5","verse":"1","text":"לעולם אל תגער באדם זקן, אלא נהג בו בכבוד כאילו היה אביך. אל הצעירים ממך דבר כאל אחים אהובים."},{"book":"אגרת פולוס הראשונה אל-טימותיוס","chapter":"5","verse":"2","text":"את הנשים המבוגרות ממך כבד כאמהות, והתייחס אל הצעירות כאל אחיותיך – חשוב עליהן אך ורק מחשבות טהורות."},{"book":"אגרת פולוס הראשונה אל-טימותיוס","chapter":"5","verse":"3","text":"עליך לכבד את אלה שהן באמת אלמנות, כלומר, אלה שנותרו בודדות וחסרות עזרה."},{"book":"אגרת פולוס הראשונה אל-טימותיוס","chapter":"5","verse":"4","text":"אך אם לאלמנה יש ילדים או נכדים, חובתם לשאת באחריות לפרנסתה, וכך ישיבו לה גמול על כל מה שעשתה למענם. התנהגות כזאת מוצאת־חן בעיני אלוהים."},{"book":"אגרת פולוס הראשונה אל-טימותיוס","chapter":"5","verse":"5","text":"על הקהילה לדאוג לאלמנות שנותרו עניות ובודדות, אם הן בוטחות בה׳ ומרבות בתפילה."},{"book":"אגרת פולוס הראשונה אל-טימותיוס","chapter":"5","verse":"6","text":"אולם אלמנה שחיה חיי תענוגות היא מתה באופן רוחני."},{"book":"אגרת פולוס הראשונה אל-טימותיוס","chapter":"5","verse":"7","text":"צווה עליהן דברים אלה כדי שתהיינה ללא דופי."},{"book":"אגרת פולוס הראשונה אל-טימותיוס","chapter":"5","verse":"8","text":"מי שאינו דואג לקרוביו, ובמיוחד לבני־משפחתו, כופר באמונה והוא גרוע מאלה שאינם מאמינים."},{"book":"אגרת פולוס הראשונה אל-טימותיוס","chapter":"5","verse":"9","text":"אל תכלול ברשימת האלמנות את אלה שהן מתחת לגיל שישים ואת אלה שנישאו ליותר מבעל אחד."},{"book":"אגרת פולוס הראשונה אל-טימותיוס","chapter":"5","verse":"10","text":"על האלמנה להיות ידועה במעשיה הטובים, בחינוך ילדיה, בהכנסת אורחים, ברחיצת רגלי המאמינים, בעזרתה לנזקקים ובהקדשת עצמה לעשיית מעשים טובים."},{"book":"אגרת פולוס הראשונה אל-טימותיוס","chapter":"5","verse":"11","text":"אל תכלול ברשימה את האלמנות הצעירות, כי כשהן מאבדות את מנוחתן והיצרים הטבעיים שלהן מתחזקים, הן מתרחקות מהמשיח ומשתוקקות להינשא בשנית."},{"book":"אגרת פולוס הראשונה אל-טימותיוס","chapter":"5","verse":"12","text":"כך הן בוגדות באמונתן במשיח."},{"book":"אגרת פולוס הראשונה אל-טימותיוס","chapter":"5","verse":"13","text":"יותר מזה, הן מתרגלות לחיי עצלות, נודדות מבית לבית, מרכלות ומתערבות בענייניהם של אחרים."},{"book":"אגרת פולוס הראשונה אל-טימותיוס","chapter":"5","verse":"14","text":"לכן אני חושב כי מוטב שהצעירות הללו תינשאנה שוב, תלדנה ילדים ותדאגנה למשק הבית, כי אז לא יוכל איש למתוח עליהן ביקורת."},{"book":"אגרת פולוס הראשונה אל-טימותיוס","chapter":"5","verse":"15","text":"כבר עתה יש ביניהן כאלה שנטשו את אמונתן במשיח והלכו אחרי השטן."},{"book":"אגרת פולוס הראשונה אל-טימותיוס","chapter":"5","verse":"16","text":"אני חוזר ואומר לכם: קרובי האלמנה חייבים לדאוג לה ולפרנס אותה, ואל להם להטיל את המעמסה על הקהילה, כי אז תוכל הקהילה לפרנס את האלמנות שבאמת זקוקות לעזרה."},{"book":"אגרת פולוס הראשונה אל-טימותיוס","chapter":"5","verse":"17","text":"מנהיגי הקהילה שממלאים היטב את תפקידם ראויים לכבוד רב, במיוחד אלה שעמלים בהפצת הבשורה ובהוראת דבר האלוהים."},{"book":"אגרת פולוס הראשונה אל-טימותיוס","chapter":"5","verse":"18","text":"כי כתבי־הקודש אומרים: ”לא תחסם שור בדישו“, ובמקום אחר כתוב: ”הפועל ראוי לשכרו.“"},{"book":"אגרת פולוס הראשונה אל-טימותיוס","chapter":"5","verse":"19","text":"אל תאמין להאשמות נגד מנהיג קהילה אלא אם כן שמעת את עדותם של שניים, שלושה אנשים."},{"book":"אגרת פולוס הראשונה אל-טימותיוס","chapter":"5","verse":"20","text":"אם הוא באמת חטא, יש להוכיחו לפני כל הקהילה, כדי שאיש לא ילך בעקבותיו."},{"book":"אגרת פולוס הראשונה אל-טימותיוס","chapter":"5","verse":"21","text":"לפני אלוהים, אדוננו ישוע המשיח והמלאכים בחירי ה׳, אני מצווה עליך לקיים את המצוות האלה ללא משוא־פנים, ואל תשפוט ללא חקירה."},{"book":"אגרת פולוס הראשונה אל-טימותיוס","chapter":"5","verse":"22","text":"לעולם אל תמהר למנות מנהיג קהילה, שמא הוא אדם חוטא, והאנשים עלולים לחשוב שאתה שותף לחטאיו. התרחק מכל חטא!"},{"book":"אגרת פולוס הראשונה אל-טימותיוס","chapter":"5","verse":"23","text":"(אגב, אני מייעץ לך לשתות מעט יין במקום מים. היין יועיל לכאבי הבטן שלך החוזרים ונשנים)."},{"book":"אגרת פולוס הראשונה אל-טימותיוס","chapter":"5","verse":"24","text":"יש אנשים שחטאיהם ידועים וגלויים, וכמובן שהם יישפטו על כך, ויש אנשים שחטאיהם אינם ידועים – רק יום־הדין יוציא לאור את האמת המרה."},{"book":"אגרת פולוס הראשונה אל-טימותיוס","chapter":"5","verse":"25","text":"כך גם מעשיהם הטובים של מאמינים מסוימים ידועים לאנשים רבים. אך גם אם לא כל מעשיהם הטובים ידועים עדיין, הם ייצאו לאור במוקדם או במאוחר."}]}