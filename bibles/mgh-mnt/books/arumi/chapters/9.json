{"data":[{"book":"Arumi","chapter":"9","verse":"1","text":"Kinohimiacha aka phi ikeekhene, mii ki ntu a Kuristo akinoothacha. Nrima aka unoholhelhiya ni Iphumu ya Nlhuku phi nokihimiechesha."},{"book":"Arumi","chapter":"9","verse":"2","text":"Nrima aka uhokelhiya ihuzuni yo uweria uhinomalha,"},{"book":"Arumi","chapter":"9","verse":"3","text":"ukhalhawaya wo nlhatu wo mahalha a ashilhoko aka, attu o nikosho naka, kanlhapelha wiira Nlhuku akilhave ni ukimwalhaaniha ni Kuristo."},{"book":"Arumi","chapter":"9","verse":"4","text":"Yayo phi attu o Uisraeli, Nlhuku aapannge awe ukhalha achishaana awe ni waavaha nthimicho awe, alhehanne awe ni waavaha Malhehero awe, ni Inupa awe yo unthimicha ni malhehano awe."},{"book":"Arumi","chapter":"9","verse":"5","text":"Yayo phi uchuulhu wa manyaapwiiya e Iburaniya. Ni Kuristo ayariaka unikoshoni waya. Nlhuku notawara chittu chonkhaye, atotopelhiye mahuku o uhimalha! Aye."},{"book":"Arumi","chapter":"9","verse":"6","text":"Kineera aka phi ilha, malhove a Nlhuku khoochenlhe utimirihiya. Ukhalhawaya kuhiwe kila ntu yarelhe mwa Aisraeli phi ntu a Nlhuku."},{"book":"Arumi","chapter":"9","verse":"7","text":"Mena kahii attu onkhaye anokhuma wi iyari ya Aburahimu, phi nohalha upochera malhehano. Ukhalhawaya Nlhuku ahalheeha Aburahimu wiira, “Ashichulhu inyu o malhehano anohalha ukhuma u Naisaka.”"},{"book":"Arumi","chapter":"9","verse":"8","text":"Maana aya anokhalha wiira ayarelhe ntu kahiwe phi ashaana a Nlhuku. Nansho ashaana ayarelhe wo malhehano a Nlhuku phi nohalha wiihaniya ashaana a Aburahimu."},{"book":"Arumi","chapter":"9","verse":"9","text":"Ukhalhawaya malhehano a Nlhuku aneera, “Ikatema vanohalha aya uphiya kinoohokolhia, ni Asara anowa unnyara mwaana.”"},{"book":"Arumi","chapter":"9","verse":"10","text":"Kuhiwe yayoru. Arabeka ni ayo ahaayara mavata wa athumwanaya amoka apwiiya Naisaka."},{"book":"Arumi","chapter":"9","verse":"11","text":"Nansho wo wooniha wiira Nlhuku noworia uthanlha, ata yayo ashaana elhi ayo ahinayariaa mena ahinachuwelha waanyulha moombone ni uwonya,"},{"book":"Arumi","chapter":"9","verse":"12","text":"Arabeka aheerelhiya wiira, “Mwaana mulhupalhe uyo noowa aarumiya uvara ntheko ni mwankani uyo.” Paahi etu uthanlha wa Nlhuku uri wo uttuna wawe, mena kuhiwe wo ittu iriyoothe ipangiye ni ntu."},{"book":"Arumi","chapter":"9","verse":"13","text":"Thoko Malhove Matakatifu chineera aya, “Kahonttuna Yakhobo, nansho Esau kinonvenga.”"},{"book":"Arumi","chapter":"9","verse":"14","text":"Niireke chani etu? Nlhuku vavawo khapannge ittu yo ulhoka? Ata mena!"},{"book":"Arumi","chapter":"9","verse":"15","text":"Ukhalhawaya aheerelha ashinna Musa, “Kinonchukulhelha ntu riyoothe kinonthanana aka unchukulhelha, kinomoonelha ikiriri ntu riyoothe kinonttuna aka.”"},{"book":"Arumi","chapter":"9","verse":"16","text":"Paahi etu chittu chonkhaye chinokhulhuvelha ikiriri ya Nlhuku, mena kuhii wo mitheko ama chinothanana awe ntu."},{"book":"Arumi","chapter":"9","verse":"17","text":"Ukhalhawaya Malhove Matakatifu aneera Nlhuku aheerelha Nafarao, “Kahouvarani umwene wiira uwaninyu ikuru aka yooniye ni nchina naka niromolhiye mwiilhaponi mwonkhaye.”"},{"book":"Arumi","chapter":"9","verse":"18","text":"Paahi etu Nlhuku nomoonelha ikiriri ntu riyoothe nothanana awe umoonelha ikiriri, ni unhelha itiyamaru ntu nonthanana awe unhelha itiyamaru."},{"book":"Arumi","chapter":"9","verse":"19","text":"Vekinaka mmoka inyu nookikoha, “Yakhalhaka chiicho etu, nlhatuni etu Nlhuku noowona attu wiira ahowonya? Mpani etu nohalha uvinga chinottuna awe Nlhuku?”"},{"book":"Arumi","chapter":"9","verse":"20","text":"Nansho phi apani inyu, mpaka nkoherere uttuna wa Nlhuku? Chani iyoopwe inowooria unkoha ntu upilhe wiira, “Nlhatuni no ukuupa thoko choo?”"},{"book":"Arumi","chapter":"9","verse":"21","text":"Ntu owuupa miapu hanaa ikuru yo wuupa wo ulhoko urinawe miapu miilhi, mmoka wo weesheriya chittu cho maana ni nkina wo weesheriya ikokonokhwa."},{"book":"Arumi","chapter":"9","verse":"22","text":"Chiichammo phiri aya wa Nlhuku. Ahothanana wooniha urushiya wawe ni waahimeria attu achuwelhe ikuru awe. Ukhalhawaya ahaavilhelha chinene attu anrushilhe, yaaphwanelhiye ulhakalhihiya."},{"book":"Arumi","chapter":"9","verse":"23","text":"Tho ahothanana woonechesha winchiva wo nthimicho awe animinenlhe awe hii, noonenlhe ikiriri awe, hii nishungilhe awe toka khalhayi niwe naapochera nthimicho wawe."},{"book":"Arumi","chapter":"9","verse":"24","text":"Ukhalhawaya hii phi attu niihanne awe, nihikhumme mwa Ayahudi vekha ayaru nansho tho munlhokoni mwa attu ahiri Ayahudi."},{"book":"Arumi","chapter":"9","verse":"25","text":"Phi chiichammo Athithi chinohimia aya nkitabuni mwa anamilhohi Nahosea,"},{"book":"Arumi","chapter":"9","verse":"26","text":"Ni vakittu veerelhiya aya,"},{"book":"Arumi","chapter":"9","verse":"27","text":"Chiichammo anamilhohi ashinna Isaya vanonlhelha aya attu o Israeli chineera aya, “Inakhalhaka attu o Israeli ari enchi thoko nhaava wo umbwaani, attu vakani tu phi nohalha woopolhiya,"},{"book":"Arumi","chapter":"9","verse":"28","text":"Ukhalhawaya Athithi anootimiriha chitema ihukumu aya vachulhu ilhapo yonkhaye.”"},{"book":"Arumi","chapter":"9","verse":"29","text":"Thoko tho ashinna Isaya chenre aya khalhayi wiira, “Yakaari Athithi o Machiri khanihiyenre ashaana akina o Uisraeli, nanlhikaana thoko attu o Usodoma, ni ukhalha thoko attu o Ugomora.”"},{"book":"Arumi","chapter":"9","verse":"30","text":"Paahi niireke etu wiira attu ahiri Ayahudi, ahinovarechesha ikekhia, Nlhuku haalhakelha wo nrima urinaya,"},{"book":"Arumi","chapter":"9","verse":"31","text":"uno attu o Israeli athothaka malhehero o waapanga ooniye ahopanga chittu chinothanana awe Nlhuku nansho khayaapantte ittu."},{"book":"Arumi","chapter":"9","verse":"32","text":"Nlhatuni etu? Ukhalhawaya khayaari akhulhuvelhaka upisha nrima nansho aakhulhuvelha mitheko chaapanga aya. Paahi etu ahowulhuwelha “Va nlhuku ninokwakwathuwa attu”."},{"book":"Arumi","chapter":"9","verse":"33","text":"Thoko Malhove Matakatifu chilhempe aya,"}]}