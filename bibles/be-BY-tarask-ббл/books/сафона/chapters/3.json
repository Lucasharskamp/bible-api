{"data":[{"book":"САФОНА","chapter":"3","verse":"1","text":"Гора гораду нячыстаму і апаганенаму, прыгнятальніку!"},{"book":"САФОНА","chapter":"3","verse":"2","text":"Ня слухае голасу, ня прымае настаўленьняў, на Госпада не спадзяецца, да Бога свайго не набліжаецца."},{"book":"САФОНА","chapter":"3","verse":"3","text":"Князі яго сярод яго - рыклівыя ільвы, судзьдзі яго - вечаровыя ваўкі, якія не пакідаюць да раніцы ніводнай косткі."},{"book":"САФОНА","chapter":"3","verse":"4","text":"Прарокі яго - людзі легкадумныя, вераломныя; сьвятары яго апаганьваюць сьвятыню, топчуць закон."},{"book":"САФОНА","chapter":"3","verse":"5","text":"Гасподзь праведны пасярод яго, ня чыніць няпраўды, кожнае раніцы яўляе суд свой нязьменна; але беззаконьнік ня ведае сораму."},{"book":"САФОНА","chapter":"3","verse":"6","text":"Я вынішчыў народы, разбурыў цьвярдыні іхнія; спустошыў вуліцы іхнія, так што ніхто ўжо ня ходзіць па іх; спляжаны гарады іхнія: няма ніводнага чалавека, няма жыхароў."},{"book":"САФОНА","chapter":"3","verse":"7","text":"Я казаў: «бойся толькі Мяне, прымай настаўленьне»! і ня будзе зьнішчана жытлішча ягонае, і не спасьцігне яго ліха, якое Я пастанавіў яму; а яны рупліва стараліся псаваць усе свае дзеяньні."},{"book":"САФОНА","chapter":"3","verse":"8","text":"Дык вось, чакайце мяне, кажа Гасподзь, да таго дня, калі Я паўстану дзеля спусташэньня, бо Мною вызначана сабраць народы, склікаць царствы, каб выліць на іх абурэньне Маё; бо агнём палкасьці Маёй зжэрта будзе ўся зямля."},{"book":"САФОНА","chapter":"3","verse":"9","text":"Тады зноў Я дам народам вусны чыстыя, каб усе заклікалі імя Госпада і служылі Яму аднадушна."},{"book":"САФОНА","chapter":"3","verse":"10","text":"З пазарэчных краін Эфіопіі прыхільнікі Мае - дзеці расьсеяных Маіх - прынясуць Мне дарункі."},{"book":"САФОНА","chapter":"3","verse":"11","text":"У той дзень ты ня будзеш сарамаціць сябе рознымі ўчынкамі тваімі, якімі ты грашыў супроць Мяне, бо тады Я выдалю спасярод цябе тых, якія марнаславяцца тваёй знакамітасьцю, і ня будзеш болей упадаць у пыху на сьвятой гары Маёй."},{"book":"САФОНА","chapter":"3","verse":"12","text":"Але пакіну сярод цябе народ пакорлівы і просты, і яны будуць спадзявацца на імя Гасподняе."},{"book":"САФОНА","chapter":"3","verse":"13","text":"Рэшта Ізраіля ня будзе рабіць няпраўды, ня будзе гаварыць маны, і ня знойдзецца ў вуснах у іх языка падступнага, бо самыя будуць пасьвіцца і пакоіцца, і ніхто не патрывожыць іх."},{"book":"САФОНА","chapter":"3","verse":"14","text":"Радуйся, дачка Сіёна! трыюмфуй, Ізраіле! Весяліся і радуйся ад усяго сэрца, дачка Ерусаліма!"},{"book":"САФОНА","chapter":"3","verse":"15","text":"Адмяніў Гасподзь прысуд над табою, прагнаў ворага твайго! Гасподзь, цар Ізраілеў, пасярод цябе: ужо болей ня ўбачыш ліха."},{"book":"САФОНА","chapter":"3","verse":"16","text":"У той дзень скажуць Ерусаліму: «ня бойся», і Сіёну: «хай жа ня слабнуць рукі твае!"},{"book":"САФОНА","chapter":"3","verse":"17","text":"Гасподзь Бог твой сярод цябе: Ён мае сілу ўратаваць цябе; узьвяселіцца за цябе радасьцю, будзе літасьцівы паводле любові Сваёй, будзе радавацца за цябе зь весялосьцю»."},{"book":"САФОНА","chapter":"3","verse":"18","text":"Наракальнікаў на радасныя сьвяты Я зьбяру; твае яны, на іх цісьне паганьбеньне."},{"book":"САФОНА","chapter":"3","verse":"19","text":"Вось, Я ўцісну ўсіх уціскальнікаў тваіх у той час і выратую кульгавае, і зьбяру расьсеянае, і прывяду іх у пашану і знакамітасьць на ўсёй гэтай зямлі паганьбеньня іхняга."},{"book":"САФОНА","chapter":"3","verse":"20","text":"У той час прывяду вас і тады зьбяру вас; бо зраблю вас знакамітымі і ганаровымі сярод усіх народаў зямлі, калі вярну палон ваш перад вачыма вашымі, кажа Гасподзь."}]}