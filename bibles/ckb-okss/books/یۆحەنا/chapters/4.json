{"data":[{"book":"یۆحەنا","chapter":"4","verse":"1","text":"فەریسییەکان بیستیان کە عیسا لە یەحیا زیاتر قوتابی دروستکردووە و لە ئاو هەڵکێشاوە،"},{"book":"یۆحەنا","chapter":"4","verse":"2","text":"هەرچەندە عیسا خۆی خەڵکی لە ئاو هەڵنەدەکێشا، بەڵکو قوتابییەکانی."},{"book":"یۆحەنا","chapter":"4","verse":"3","text":"کاتێک عیسا ئەمەی زانی4‏:3 لە زمانی یۆنانی ڕێکخستنی وشەکان جیاوازە، بەڵام بۆ ئاسانی لە تێگەیشتنی بەم شێوەیە دانراوە.‏ یەهودیای بەجێهێشت و گەڕایەوە جەلیل."},{"book":"یۆحەنا","chapter":"4","verse":"4","text":"جا دەبووایە بە ناوچەی سامیرەدا تێبپەڕێت."},{"book":"یۆحەنا","chapter":"4","verse":"5","text":"ئیتر گەیشتە شارۆچکەیەکی سامیرە کە ناوی سوخار بوو، نزیک ئەو پارچە زەوییەی یاقوب دابوویە یوسفی کوڕی."},{"book":"یۆحەنا","chapter":"4","verse":"6","text":"بیری یاقوبیش لەوێ بوو. جا لەبەر ئەوەی کە عیسا لە گەشتەکە ماندوو بوو، لەلای بیرەکە دانیشت، نزیکەی کاتژمێر دوازدە4‏:6 یۆنانی: کاتژمێری شەشەم.‏ بوو."},{"book":"یۆحەنا","chapter":"4","verse":"7","text":"کاتێک ژنێکی سامیرەیی هات بۆ ئەوەی ئاو ببات، عیسا پێی فەرموو: «هەندێک ئاوم بدەرێ.»"},{"book":"یۆحەنا","chapter":"4","verse":"8","text":"لەو کاتەدا قوتابییەکانی چووبوونە ناو شار تاکو خواردن بکڕن."},{"book":"یۆحەنا","chapter":"4","verse":"9","text":"جا ژنە سامیرەییەکە پێی گوت: «تۆ جولەکەیت و منیش ژنێکی سامیرەییم، چۆن داوای ئاوم لێ دەکەیت؟» چونکە جولەکەکان تێکەڵی سامیرەییەکان نابن."},{"book":"یۆحەنا","chapter":"4","verse":"10","text":"عیساش وەڵامی دایەوە: «ئەگەر بەخشینی خودات بزانیایە و هەروەها ئەوەش کێیە کە پێت دەڵێت ”ئاوم بدەرێ،“ ئەوسا تۆ داوات لێ دەکرد و ئەویش ئاوی ژیانی پێدەدایت.»"},{"book":"یۆحەنا","chapter":"4","verse":"11","text":"ژنەکە پێی گوت: «بەڵام گەورەم، دۆلکەت پێ نییە و بیرەکەش قووڵە. ئیتر تۆ ئاوی ژیانت لەکوێ بوو؟"},{"book":"یۆحەنا","chapter":"4","verse":"12","text":"خۆ لە یاقوبی باوکمان گەورەتر نیت کە بیرەکەی پێداوین، خۆی و کوڕەکانی و ماڵاتەکانیشی لێیان خواردووەتەوە؟»"},{"book":"یۆحەنا","chapter":"4","verse":"13","text":"عیسا وەڵامی دایەوە: «هەرکەسێک لەم ئاوە بخواتەوە جارێکی دیکە تینووی دەبێتەوە."},{"book":"یۆحەنا","chapter":"4","verse":"14","text":"بەڵام ئەوەی لەو ئاوە بخواتەوە کە من دەیدەمێ، هەرگیز تینووی نابێت، بەڵکو ئەو ئاوەی من دەیدەمێ تێیدا دەبێتە کانیاوێک و هەڵدەقوڵێت، ژیانی هەتاهەتایی دەبەخشێ.»"},{"book":"یۆحەنا","chapter":"4","verse":"15","text":"ژنەکەش پێی گوت: «گەورەم، ئەو ئاوەم بدەرێ تاکو تینوو نەبم و نەیەمەوە ئێرە بۆ ئاوکێشان.»"},{"book":"یۆحەنا","chapter":"4","verse":"16","text":"عیسا پێی فەرموو: «بڕۆ، مێردەکەت بانگ بکە و وەرەوە ئێرە.»"},{"book":"یۆحەنا","chapter":"4","verse":"17","text":"ژنەکە وەڵامی دایەوە: «مێردم نییە.»"},{"book":"یۆحەنا","chapter":"4","verse":"18","text":"لە ڕاستیدا پێنج مێردت هەبوو، ئێستاش ئەوەی هەتە مێردت نییە. ئەمەشت بە ڕاستی گوت.»"},{"book":"یۆحەنا","chapter":"4","verse":"19","text":"ژنەکە پێی گوت: «گەورەم، وای دەبینم کە تۆ پێغەمبەر بیت."},{"book":"یۆحەنا","chapter":"4","verse":"20","text":"باوباپیرانمان لەم شاخەدا خودایان پەرستووە، بەڵام ئێوە دەڵێن ئۆرشەلیم4‏:20 مەبەستی لە پەرستگایە کە لە ئۆرشەلیمە.‏ ئەو شوێنەیە کە پێویستە پەرستنی لێ بکرێت.»"},{"book":"یۆحەنا","chapter":"4","verse":"21","text":"عیسا پێی فەرموو: «خانم، باوەڕم پێ بکە، کاتێک دێت ئێوە باوک دەپەرستن، بەڵام نە لەسەر ئەم شاخە و نە لە ئۆرشەلیم."},{"book":"یۆحەنا","chapter":"4","verse":"22","text":"ئەوەی ئێوە دەیپەرستن نایناسن، بەڵام ئەوەی ئێمە دەیپەرستین دەیناسین، چونکە ڕزگاری لە جولەکەوەیە."},{"book":"یۆحەنا","chapter":"4","verse":"23","text":"بەڵام کاتێک دێت ئەویش کە ئێستایە خواپەرستە ڕاستەقینەکان بە ڕۆحی پیرۆز و ڕاستی باوک دەپەرستن، چونکە باوک داوای ئەم جۆرە خواپەرستانە دەکات."},{"book":"یۆحەنا","chapter":"4","verse":"24","text":"خودا ڕۆحە و پێویستە ئەوانەی دەیپەرستن بە ڕۆحی پیرۆز و ڕاستی بیپەرستن.»"},{"book":"یۆحەنا","chapter":"4","verse":"25","text":"ژنەکە پێی گوت: «دەزانم مەسیا دێت، کە پێی دەگوترێ مەسیح، کە ئەو هات هەموو شتێکمان پێ ڕادەگەیەنێت.»"},{"book":"یۆحەنا","chapter":"4","verse":"26","text":"عیساش پێی فەرموو: «من ئەوم، ئەوەی قسەت لەگەڵ دەکات.»"},{"book":"یۆحەنا","chapter":"4","verse":"27","text":"لەو کاتەدا قوتابییەکانی گەیشتن و سەرسام بوون کە لەگەڵ ژنێک قسە دەکات. بەڵام کەس نەیگوت: «چیت دەوێت؟» یان «بۆچی قسەی لەگەڵ دەکەیت؟»"},{"book":"یۆحەنا","chapter":"4","verse":"28","text":"ئینجا ژنەکە گۆزەکەی بەجێهێشت، چووە ناو شار و بە خەڵکی گوت:"},{"book":"یۆحەنا","chapter":"4","verse":"29","text":"«وەرن ئەو پیاوە ببینن کە هەرچییەکم کردووە پێی فەرمووم! دەبێ مەسیح نەبێت؟»"},{"book":"یۆحەنا","chapter":"4","verse":"30","text":"ئیتر خەڵکەکە لە شار هاتنە دەرەوە و چوونە لای."},{"book":"یۆحەنا","chapter":"4","verse":"31","text":"لەو کاتەدا قوتابییەکان تکایان لێی دەکرد: «ڕابی، شتێک بخۆ!»"},{"book":"یۆحەنا","chapter":"4","verse":"32","text":"بەڵام پێی فەرموون: «من خواردنێکم هەیە دەیخۆم، کە ئێوە نایزانن.»"},{"book":"یۆحەنا","chapter":"4","verse":"33","text":"لەبەر ئەوە قوتابییەکان بە یەکتریان دەگوت: «کەس هیچی بۆ هێناوە بیخوات؟»"},{"book":"یۆحەنا","chapter":"4","verse":"34","text":"عیساش پێی فەرموون: «خواردنی من ئەوەیە خواستی ئەوە ئەنجام بدەم کە ناردوومی و کارەکەی تەواو بکەم."},{"book":"یۆحەنا","chapter":"4","verse":"35","text":"ئەی ئێوە ناڵێن: ”پاش چوار مانگ کاتی دروێنە دێت“؟ ئەوەتا پێتان دەڵێم: چاوتان هەڵبڕن و سەیری کێڵگەکان بکەن وا زەرد هەڵگەڕاون بۆ دروێنە."},{"book":"یۆحەنا","chapter":"4","verse":"36","text":"سەپانیش کرێ وەردەگرێت و بۆ ژیانی هەتاهەتایی بەرهەم کۆدەکاتەوە، تاکو تۆوچێن و سەپان پێکەوە دڵشاد بن."},{"book":"یۆحەنا","chapter":"4","verse":"37","text":"لەبەر ئەوە ئەو پەندە ڕاستە کە دەڵێت: ”یەکێک تۆو دەکات و یەکێکی دیکە دروێنە دەکات.“"},{"book":"یۆحەنا","chapter":"4","verse":"38","text":"من ئێوەم بۆ دروێنەیەک ناردووە کە پێوەی ماندوو نەبوون. کەسانی دیکە پێوەی ماندوو بوون و ئێوە بەرهەمی ماندووبوونیان دەخۆن.»"},{"book":"یۆحەنا","chapter":"4","verse":"39","text":"زۆر لە سامیرەییەکانی ئەو شارە باوەڕیان بە عیسا هێنا، لەبەر قسەی ئەو ژنەی کە شایەتی دەدا: «هەرچییەکم کردووە پێی فەرمووم.»"},{"book":"یۆحەنا","chapter":"4","verse":"40","text":"لەبەر ئەوە کاتێک سامیرەییەکان هاتنە لای عیسا، تکایان لێکرد لەلایان بمێنێتەوە، ئەویش دوو ڕۆژ لەوێ مایەوە."},{"book":"یۆحەنا","chapter":"4","verse":"41","text":"ژمارەیەکی زۆر زیاتریش بەهۆی قسەکانییەوە باوەڕیان هێنا."},{"book":"یۆحەنا","chapter":"4","verse":"42","text":"بە ژنەکەیان دەگوت: «چیتر بەهۆی قسەی تۆوە نییە کە ئێمە باوەڕ دەهێنین، چونکە خۆمان بیستمان و دەزانین کە ئەم پیاوە بەڕاستی ڕزگارکەری جیهانە!»"},{"book":"یۆحەنا","chapter":"4","verse":"43","text":"پاش ئەو دوو ڕۆژە عیسا ئەوێی بەجێهێشت و چوو بۆ جەلیل،"},{"book":"یۆحەنا","chapter":"4","verse":"44","text":"چونکە خۆی فەرمووبووی کە پێغەمبەر لە شاری خۆی ڕێزی لێ ناگیرێت."},{"book":"یۆحەنا","chapter":"4","verse":"45","text":"لەبەر ئەوە کاتێک هاتە جەلیل، جەلیلییەکان پێشوازییان لێی کرد، چونکە ئەوانیش بۆ جەژن هاتبوون و هەموو ئەو شتانەیان بینیبوو کە لە جەژندا4‏:45 مەبەست لە جەژنی پەسخەیە، جولەکەکانی هەموو جیهان بۆ بەشدار بوون لەو جەژنە دەهاتنە ئۆرشەلیم. هەروەها یۆحەنا 2‏:23‏‏.‏ لە ئۆرشەلیم کردبووی."},{"book":"یۆحەنا","chapter":"4","verse":"46","text":"عیسا دیسان هاتەوە شارۆچکەی قانا لە ناوچەی جەلیل کە لەوێ ئاوی کردبووە شەراب. لەو شارۆچکەیەدا کاربەدەستێکی پاشا هەبوو کە کوڕەکەی لە کەفەرناحوم نەخۆش بوو."},{"book":"یۆحەنا","chapter":"4","verse":"47","text":"کاتێک کە بیستی عیسا لە یەهودیاوە هاتووەتە جەلیل، چووە لای و لێی پاڕایەوە کە بێت بۆ ئەوەی کوڕەکەی چاک بکاتەوە کە لە سەرەمەرگدا بوو."},{"book":"یۆحەنا","chapter":"4","verse":"48","text":"ئینجا عیسا پێی فەرموو: «ئەگەر ئێوە پەرجوو و کاری سەرسوڕهێنەر نەبینن هەرگیز باوەڕ ناهێنن.»"},{"book":"یۆحەنا","chapter":"4","verse":"49","text":"کاربەدەستەکەش پێی گوت: «گەورەم، پێش ئەوەی کوڕەکەم بمرێت، وەرە.»"},{"book":"یۆحەنا","chapter":"4","verse":"50","text":"عیسا پێی فەرموو: «بڕۆ! کوڕەکەت دەژیێت.» پیاوەکە باوەڕی بەو قسەیە کرد کە عیسا پێی فەرموو و ڕۆیشت."},{"book":"یۆحەنا","chapter":"4","verse":"51","text":"کە بە ڕێگاوە بوو، کۆیلەکانی تووشی بوون و هەواڵیان پێدا کە کوڕەکەی زیندووە."},{"book":"یۆحەنا","chapter":"4","verse":"52","text":"جا سەبارەت بەو کاتژمێرەی تێیدا چاکتر ببووەوە پرسیاری لێکردن، وەڵامیان دایەوە: «دوێنێ کاتژمێر یەکی4‏:52 یۆنانی: کاتژمێری حەوتەم.‏ پاش نیوەڕۆ تایەکە بەریدا.»"},{"book":"یۆحەنا","chapter":"4","verse":"53","text":"باوکەکە زانی کە ڕێک ئەو کاتە بووە کە عیسا پێی فەرمووبوو: «کوڕەکەت دەژیێت.» ئەوسا خۆی و خاووخێزانی هەموو باوەڕیان هێنا."},{"book":"یۆحەنا","chapter":"4","verse":"54","text":"ئەمەش دووەم پەرجوو بوو کە عیسا کردی، دوای ئەوەی لە یەهودیاوە هاتە جەلیل."}]}