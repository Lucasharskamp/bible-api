{"data":[{"book":"Galatifoɔ","chapter":"4","verse":"1","text":"Asɛm a mereka ne sɛ, mpɛn dodoɔ a ɔdedifoɔ no yɛ abɔfra no, ɛwom sɛ agyapadeɛ no nyinaa hyɛ ne nsa deɛ, nanso nsonsonoeɛ biara nna ɔno ne akoa ntam."},{"book":"Galatifoɔ","chapter":"4","verse":"2","text":"Esiane sɛ ɔnnyiniiɛ no enti, nnipa bi wɔ hɔ a wɔhwɛ toto nneɛma ma no kɔsi ɛberɛ a nʼagya ahyɛ sɛ wɔnnane agyapadeɛ no mma no no."},{"book":"Galatifoɔ","chapter":"4","verse":"3","text":"Saa ara na na yɛn nso yɛteɛ. Na yɛte sɛ mmɔfra a ewiase ahonhom dii yɛn so."},{"book":"Galatifoɔ","chapter":"4","verse":"4","text":"Nanso, mmerɛ pa no duruiɛ no, Onyankopɔn somaa ne Ba a ɔbaa woo no Mmara ase"},{"book":"Galatifoɔ","chapter":"4","verse":"5","text":"sɛ ɔmmɛgye wɔn a wɔhyɛ Mmara ase sɛdeɛ wɔbɛyɛ Onyankopɔn mma."},{"book":"Galatifoɔ","chapter":"4","verse":"6","text":"Esiane sɛ moyɛ mma enti, Onyankopɔn somaa ne Ba no Honhom baa yɛn akoma mu, Honhom a ɛfrɛ “Agya, Agya.”"},{"book":"Galatifoɔ","chapter":"4","verse":"7","text":"Enti, wonyɛ akoa bio, na mmom woyɛ ɔba. Esiane sɛ woyɛ ne ba enti, Onyankopɔn de deɛ ɔwɔ nyinaa bɛma ne mma."},{"book":"Galatifoɔ","chapter":"4","verse":"8","text":"Mmerɛ bi a atwam no, na monnim Onyankopɔn, enti na moyɛ nkoa ma wɔn a wɔnyɛ anyame."},{"book":"Galatifoɔ","chapter":"4","verse":"9","text":"Nanso, afei a moahunu Onyankopɔn anaasɛ Onyankopɔn ahunu mo yi, adɛn enti na mopɛ sɛ modane mo ho ma nkyerɛkyerɛ a aba nni mu no? Adɛn enti na mopɛ sɛ wɔde mo yɛ nkoa bio?"},{"book":"Galatifoɔ","chapter":"4","verse":"10","text":"Modi nna, abosome, nnapɔnna ne mfeɛ bi."},{"book":"Galatifoɔ","chapter":"4","verse":"11","text":"Mesuro sɛ, ɛkwan bi so, masɛe mʼahoɔden wɔ mo ho."},{"book":"Galatifoɔ","chapter":"4","verse":"12","text":"Mesrɛ mo, me nuanom, monyɛ sɛ me, ɛfiri sɛ meyɛɛ sɛ mo. Monyɛɛ me bɔne biara."},{"book":"Galatifoɔ","chapter":"4","verse":"13","text":"Sɛdeɛ monim no, ɛberɛ a mebɛkaa Asɛmpa no kyerɛɛ mo no, mede yadeɛ na ɛbaeɛ."},{"book":"Galatifoɔ","chapter":"4","verse":"14","text":"Ɛwom sɛ na me yadeɛ no ha mo deɛ, nanso moampo me. Mmom, mogyee me sɛdeɛ mobɛgye Onyankopɔn ɔbɔfoɔ; mogyee me sɛdeɛ mobɛgye Kristo Yesu."},{"book":"Galatifoɔ","chapter":"4","verse":"15","text":"Anigyeɛ a mowɔ no nyinaa afa he? Mɛtumi aka sɛ, sɛ mobɛtumi a, anka mobɛtutu mo ani de ama me."},{"book":"Galatifoɔ","chapter":"4","verse":"16","text":"Nokorɛ a meka kyerɛ mo enti na afei mabɛyɛ mo ɔtamfoɔ yi?"},{"book":"Galatifoɔ","chapter":"4","verse":"17","text":"Saa nnipa no pɛ sɛ wɔtwe mo ba wɔn nkyɛn, nanso wɔnni adwene pa. Wɔhwehwɛ sɛ wɔbɛtete me ne mo ntam na ama mo ani aku wɔn ho sɛdeɛ wɔn ani ku mo ho no."},{"book":"Galatifoɔ","chapter":"4","verse":"18","text":"Ɛyɛ sɛ mobɛyɛ nsi ɛberɛ biara, ɛberɛ a mewɔ mo nkyɛn ne ɛberɛ a menni mo nkyɛn mpo."},{"book":"Galatifoɔ","chapter":"4","verse":"19","text":"Me mma pa, mo a mo enti merehunu awoyea bio kɔsi sɛ Kristo bɛda ne ho adi wɔ mo mu no,"},{"book":"Galatifoɔ","chapter":"4","verse":"20","text":"mepɛ sɛ mewɔ mo nkyɛn, na anka masesa kwan a me fa so kasa, ɛfiri sɛ me tirim ntene me wɔ mo ho."},{"book":"Galatifoɔ","chapter":"4","verse":"21","text":"Monka nkyerɛ me, mo a mopɛ sɛ mohyɛ Mmara no ase no, monnim deɛ Mmara no ka no anaa?"},{"book":"Galatifoɔ","chapter":"4","verse":"22","text":"Wɔatwerɛ sɛ, na Abraham wɔ mma baanu. Ɔne afenaa bi woo baako na ɔne ɔbaa bi a ɔde ne ho nso woo baako."},{"book":"Galatifoɔ","chapter":"4","verse":"23","text":"Afenaa ba no, wɔwoo no honam kwan so, ɛnna ɔbaa a ɔde ne ho no nso, Onyankopɔn bɔhyɛ enti na ɔwoo ne ba no."},{"book":"Galatifoɔ","chapter":"4","verse":"24","text":"Saa asɛm yi yɛ mfatoho ɛfiri sɛ, saa mmaa baanu yi gyina hɔ ma apam mmienu. Apam baako firi bepɔ Sinai so, na ɛgyina hɔ ma mma a wɔbɛyɛ nkoa: Ɔno ne Hagar."},{"book":"Galatifoɔ","chapter":"4","verse":"25","text":"Hagar gyina hɔ ma bepɔ Sinai a ɛwɔ Arabia na ɛte sɛ kuropɔn Yerusalem, ɛfiri sɛ ɔne ne mma wɔ nkoasom mu."},{"book":"Galatifoɔ","chapter":"4","verse":"26","text":"Nanso, Yerusalem a ɛwɔ ɔsoro no deɛ, ɛde ne ho na ɔyɛ yɛn maame."},{"book":"Galatifoɔ","chapter":"4","verse":"27","text":"Ɛfiri sɛ wɔatwerɛ sɛ,"},{"book":"Galatifoɔ","chapter":"4","verse":"28","text":"Me nuanom mmaa ne mmarima, bɔhyɛ no enti na wɔwoo mo sɛdeɛ wɔwoo Isak no."},{"book":"Galatifoɔ","chapter":"4","verse":"29","text":"Saa ɛberɛ no na ɔba a wɔnam honam kwan so woo no no taa deɛ wɔnam Honhom no tumi mu woo no no. Na ɛnnɛ yi nso, ɛte saa."},{"book":"Galatifoɔ","chapter":"4","verse":"30","text":"Na Atwerɛsɛm no ka sɛn? “Pam afenaa no ne ne babarima yi firi ha; ɛfiri sɛ, afenaa babarima no ne ɔdehyeɛ no renkyɛ agyapadeɛ no.”"},{"book":"Galatifoɔ","chapter":"4","verse":"31","text":"Enti, anuanom, yɛnyɛ afenaa no mma, na mmom, yɛyɛ ɔbaa a ɔde ne ho no mma."}]}