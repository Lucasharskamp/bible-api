{"data":[{"book":"لٍوِ سّرّشّدُبّ","chapter":"26","verse":"1","text":"«وٌ نَشَ كُيٍ يٌ يَءِلَن، وٌ نَشَ عَلَ ندٍ رَقَلَ، وٌ نَشَ فّمّ بَتُ دَاشِ دْشْ، وٌ نَشَ فّمّ مَسٌلِشِ بَتُ، بَرِ مَ عَلَتَلَ نَن ﭑ نَ، وٌ مَرِفِ عَلَ."},{"book":"لٍوِ سّرّشّدُبّ","chapter":"26","verse":"2","text":"وٌ شَ ﭑ مَ مَلَبُي لْشْييٍ رَبَتُ، وٌ شَ ﭑ مَ يِرٍ سّنِيّنشِ بِنيَ. عَلَتَلَ نَن ﭑ نَ.»"},{"book":"لٍوِ سّرّشّدُبّ","chapter":"26","verse":"3","text":"«شَ وٌ ﭑ مَ سّرِيّ سُشُ، شَ وٌ ﭑ مَ يَامَرِيٍ رَبَتُ،"},{"book":"لٍوِ سّرّشّدُبّ","chapter":"26","verse":"4","text":"ﭑ تُنّ رَفٌرٌ مَ نّ وٌ بّ عَ وَشَتِ، بْشِ دَشَمُي رَ مِنِمَ نّ، سَنسِيٍ بٌفِمَ نّ شّ مَ."},{"book":"لٍوِ سّرّشّدُبّ","chapter":"26","verse":"5","text":"سَنسِ بْنبْ تّمُي بُمَ نّ هَن وّنِ بٌفِ بَ تّمُي. وّنِ بٌفِ بَ تّمُي قَن بُمَ نّ هَن سَنسِ سِ تّمُي. وٌ وَ سَمَ نّ بَلٌي رَ، وٌ سَبَتِ وٌ شَ بْشِ مَ بْحّسَ كُي."},{"book":"لٍوِ سّرّشّدُبّ","chapter":"26","verse":"6","text":"ﭑ هِننّمَ وٌ رَ عَلَكٌ وٌ شَ شِ بْحّسَ كُي، عَلَكٌ بُرُنيِ سُبٍيٍ نُن فٍرٍ سٌي نَشَ وٌ تْورْ وٌ شْنيِ."},{"book":"لٍوِ سّرّشّدُبّ","chapter":"26","verse":"7","text":"وٌ نْمَ نّ وٌ يَشُييٍ رَ سَنتِدّفّمَ رَ."},{"book":"لٍوِ سّرّشّدُبّ","chapter":"26","verse":"8","text":"وٌ شَ سْورِ سُولِ قَمَ نّ وٌ يَشُي مِشِ كّمّ كٍرِدٍ. وٌ شَ سْورِ كّمّ قَمَ وٌ يَشُي مِشِ وُلُ قُ كٍرِدٍ. وٌ قَمَ نْدٍ وٌ يَشُييٍ رَ فٍرٍ كُي."},{"book":"لٍوِ سّرّشّدُبّ","chapter":"26","verse":"9","text":"وٌن بِرِن نَ عَ رَ. ﭑ دِ وُيَشِ قِمَ نّ وٌ مَ، ﭑ وٌ رَوُيَ. ﭑ نَن ﭑ مَ سَاتّ رَكَمَلِمَ نّ وٌ بّ."},{"book":"لٍوِ سّرّشّدُبّ","chapter":"26","verse":"10","text":"وٌ يَلَ مَالٍ دٌنمَ نّ هَن مَالٍ شَبَ تّمُي. وٌ عَ قٌرِ بَمَ نّ عَ سَسٍيٍ كُي عَ شَ فبٌي مَ، عَلَكٌ وٌ شَ نْ مَالٍ نّينّ رَفَتَدٍ."},{"book":"لٍوِ سّرّشّدُبّ","chapter":"26","verse":"11","text":"ﭑ لُمَ نّ وٌ سّيتِ مَ، ﭑ مُ مّيمَ وٌ رَ."},{"book":"لٍوِ سّرّشّدُبّ","chapter":"26","verse":"12","text":"ﭑ حّرّ مَ نّ وٌ يَ مَ. وٌ مَرِفِ عَلَ نَن ﭑ نَ، وٌ قَن بَرَ قِندِ ﭑ مَ حَمَ رَ."},{"book":"لٍوِ سّرّشّدُبّ","chapter":"26","verse":"13","text":"عَلَتَلَ نَن ﭑ نَ، وٌ مَرِفِ عَلَ، نَشَن وٌ رَ مِنِ مِسِرَ بْشِ رَ عَلَكٌ وٌ نَشَ لُ عٍ يِ رَ. ﭑ بَرَ كٌنيِيَ كٌتٍ بَ وٌ شُن مَ، عَلَكٌ وٌ شَ حّرّ شُننَكٍلِ كُي.»"},{"book":"لٍوِ سّرّشّدُبّ","chapter":"26","verse":"14","text":"«كْنْ، شَ وٌ مُ ﭑ شُي رَ مّ، شَ وٌ مُ ﭑ مَ يَامَرِيٍ بِرِن نَبَتُ،"},{"book":"لٍوِ سّرّشّدُبّ","chapter":"26","verse":"15","text":"شَ وٌ مُ ﭑ مَ سّرِيّ سُشُ، شَ وٌ مُ بِرَ ﭑ وَشْنقٍ قْشْ رَ، شَ وٌ ﭑ مَ سَاتّ كَنَ،"},{"book":"لٍوِ سّرّشّدُبّ","chapter":"26","verse":"16","text":"ﭑ يِ نَن نَبَمَ وٌ رَ؛ ﭑ يِهَدِ رَفٌرٌ مَ نّ وٌ مَ، ﭑ وٌ رَقُرَ مَ نّ قُرٍ حَاشِ رَ نَشَن وٌ يَيٍ كَنَمَ، نَشَن وٌ بْحّ تْورْ مَ. وٌ سَنسِ شْرِيٍ سِمَ نّ قُقَقُ، بَرِ مَ وٌ يَشُييٍ نَ بِرِن دٌنمَ نّ."},{"book":"لٍوِ سّرّشّدُبّ","chapter":"26","verse":"17","text":"ﭑ فبِلٍنمَ نّ وٌ قْشْ رَ. وٌ يَشُييٍ نْمَ نّ وٌ رَ، وٌ شْننَنتٍيٍ وٌ يَمَرِ مَ نّ. وٌ لُمَ فَاشُي نَن كُي، وٌ نُ وٌ فِ هَلِ مِشِ مُ نَ وٌ قْشْ رَ.»"},{"book":"لٍوِ سّرّشّدُبّ","chapter":"26","verse":"18","text":"«كْنْ نَ بِرِن كُي، وٌ مُ قَمَ ﭑ شُي رَ مّدٍ. ﭑ وٌ حَشَنكَتَمَ هَن سَنمَيَ سٌلٌقٍرٍ وٌ شَ يُنُبِيٍ شَ قٍ رَ."},{"book":"لٍوِ سّرّشّدُبّ","chapter":"26","verse":"19","text":"ﭑ وٌ شَ يّتّ عِفبٌحَ كَنَمَ نّ. ﭑ كٌورٍ بَلَنمَ نّ وٌ يَ رَ هَن وٌ شَ بْشِ شْرْشْ عَلْ وُرٍ فبٍيلِ."},{"book":"لٍوِ سّرّشّدُبّ","chapter":"26","verse":"20","text":"وٌ سّنبّ حْنمَ نّ قُقَقُ. وٌ شَ بْشِ تٌندِ مَ نّ دَشَمُي رَ مِنِدٍ، وٌ شَ سَنسِيٍ مُ بٌفِمَ سْنْن.»"},{"book":"لٍوِ سّرّشّدُبّ","chapter":"26","verse":"21","text":"«شَ وٌ لُ ﭑ مَتَندِ رَ، شَ وٌ مُ ﭑ شُي رَ مّ، ﭑ وٌ حَشَنكَتَمَ هَن سَنمَيَ سٌلٌقٍرٍ وٌ شَ يُنُبِيٍ شَ قٍ رَ."},{"book":"لٍوِ سّرّشّدُبّ","chapter":"26","verse":"22","text":"ﭑ بُرُنيِ سُبٍيٍ رَقَمَ نّ وٌ شِلِ مَ. عٍ وٌ شَ دِيٍ قَشَمَ نّ، عٍ وٌ شَ شُرُ سٍيٍ عِبْو، عٍ وٌ سْنتْ هَن مِشِ حْن كِرَيٍ شْن مَ.»"},{"book":"لٍوِ سّرّشّدُبّ","chapter":"26","verse":"23","text":"«نَ بِرِن نَبَ شَنبِ وٌ رَ، شَ وٌ مُ تِن ﭑ مَ سّرِيّ رَ، شَ وٌ لُ ﭑ مَتَندِ رَ،"},{"book":"لٍوِ سّرّشّدُبّ","chapter":"26","verse":"24","text":"ﭑ قٍ شْرْشْي رَقَمَ نّ وٌ مَ، ﭑ وٌ حَشَنكَتَ هَن سَنمَيَ سٌلٌقٍرٍ وٌ شَ يُنُبِيٍ شَ قٍ رَ."},{"book":"لٍوِ سّرّشّدُبّ","chapter":"26","verse":"25","text":"ﭑ فٍرٍ رَكٍلِمَ نّ وٌ مَ ﭑ مَ سَاتّ كَنَشِ شَ قٍ رَ. وٌ نَ وٌ نْشُن وٌ شَ تَا مَكَنتَشِيٍ كُي، ﭑ وٌ رَقُرَ مَ نّ قُرٍ حَاشِ رَ، وٌ قَ لُ وٌ يَشُييٍ سَفٌي."},{"book":"لٍوِ سّرّشّدُبّ","chapter":"26","verse":"26","text":"ﭑ كَامّ رَدِنمَ وٌ مَ تّمُي نَشّ، فِنّ قُ تَامِ فَنمَ نّ تَامِ فَنسٍ كٍرٍن كُي. عٍ نَ عِتَشُن عَ شُنشُرِ رَ، عٍ عَ شَنِن وٌ شْن مَ وٌ عَ دٌن، كْنْ عَ مُ وٌ وَ سَمَ.»"},{"book":"لٍوِ سّرّشّدُبّ","chapter":"26","verse":"27","text":"«نَ بِرِن نَبَ شَنبِ وٌ رَ، شَ وٌ مُ وٌ تُلِ مَتِ ﭑ نَ، شَ وٌ تٌندِ ﭑ وَشْنقٍ سُشُدٍ،"},{"book":"لٍوِ سّرّشّدُبّ","chapter":"26","verse":"28","text":"ﭑ قٍ شْرْشْي رَقَمَ نّ وٌ مَ، ﭑ وٌ حَشَنكَتَ هَن سَنمَيَ سٌلٌقٍرٍ وٌ شَ يُنُبِيٍ شَ قٍ رَ."},{"book":"لٍوِ سّرّشّدُبّ","chapter":"26","verse":"29","text":"وٌ قَمَ وٌ شَ دِيٍ سُبٍ يَتِ دٌندٍ."},{"book":"لٍوِ سّرّشّدُبّ","chapter":"26","verse":"30","text":"ﭑ وٌ شَ كُيٍ بَتُدٍيٍ كَنَمَ نّ نَشٍيٍ نَ فٍيَيٍ قَرِ. ﭑ وٌ شَ فّمّيٍ رَبِرَ مَ نّ، وٌ نَشٍيٍ بَتُمَ. ﭑ قُرٍيٍ مَلَنمَ نّ وٌ شَ كُيٍيٍ قَرِ. ﭑ وٌ رَبّحِنمَ نّ،"},{"book":"لٍوِ سّرّشّدُبّ","chapter":"26","verse":"31","text":"ﭑ وٌ شَ تَايٍ قِندِ فبٍنفبٍرٍنيِ رَ، ﭑ وٌ شَ بَتُدٍيٍ كَنَ، ﭑ تٌندِ وٌ شَ سّرّشّيٍ سُشُدٍ سْنْن."},{"book":"لٍوِ سّرّشّدُبّ","chapter":"26","verse":"32","text":"ﭑ نَ فّ وٌ شَ بْشِ كَنَدٍ، وٌ يَشُييٍ يَتِ قَمَ كَابَدٍ نَ شَ قٍ رَ."},{"book":"لٍوِ سّرّشّدُبّ","chapter":"26","verse":"33","text":"ﭑ وٌ رَيٍنسٍنمَ نّ حَمَنّ فبّتّيٍ مَ، ﭑ وٌ حَشَنكَتَمَ نّ سَنتِدّفّمَ رَ. وٌ شَ بْشِ كَنَمَ نّ، مِشِ يٌ مُ لُمَ وٌ شَ تَايٍ كُي.»"},{"book":"لٍوِ سّرّشّدُبّ","chapter":"26","verse":"34","text":"«نَ وَشَتِ بُن مَ وٌ شَ بْشِ مَلَبُمَ نّ. وٌ نَ وٌ يَشُييٍ يِرٍ تّمُي نَشّ، وٌ شَ بْشِ قَنمَ نّ مَلَبُي سَابُي رَ."},{"book":"لٍوِ سّرّشّدُبّ","chapter":"26","verse":"35","text":"وٌ شَ بْشِ مَلَبُي سْتْمَ نَ وَشَتِ نَن كُي عَ مُ نَشَن سْتْ وٌ نُ نَ مّننِ تّمُي نَشّ."},{"book":"لٍوِ سّرّشّدُبّ","chapter":"26","verse":"36","text":"نَشٍيٍ مُ قَشَمَ نَ فٍرٍيٍ كُي، نٍيٍ لُمَ نّ فَاشُي كُي عٍ يَشُييٍ يِرٍ، هَلِ وُرِ بُرّشّ نَن دِن عٍ رَ، قٌ عٍ عٍ فِ. عٍ عٍ فِمَ نّ، عٍ بِرَ هَلِ سَنتِدّفّمَ كَنيِ يٌ مُ نَ عٍ قْشْ رَ."},{"book":"لٍوِ سّرّشّدُبّ","chapter":"26","verse":"37","text":"عٍ بِرَ مَ نّ عٍ بٌورٍ قَرِ، عَلْ سَنتِدّفّمَ كَنيِ نَن عٍ قْشْ رَ، عَ قَ لِ مِشِ يٌ مُ نَ عٍ قْشْ رَ. وٌ مُ نْمَ تِدٍ وٌ يَشُييٍ يَ رَ."},{"book":"لٍوِ سّرّشّدُبّ","chapter":"26","verse":"38","text":"وٌ سْنتْمَ نّ سِ فبّتّيٍ تَفِ، وٌ يَشُييٍ نْمَ نّ وٌ رَ."},{"book":"لٍوِ سّرّشّدُبّ","chapter":"26","verse":"39","text":"نَشٍيٍ مُ قَشَمَ فٍرٍ كُي وٌ يَ مَ، نٍيٍ قَمَ نّ قَشَدٍ عٍ يَشُييٍ شَ بْشِ مَ عٍ شَ يُنُبِيٍ نُن عٍ بٍنبَيٍ شَ يُنُبِيٍ شَ قٍ رَ.»"},{"book":"لٍوِ سّرّشّدُبّ","chapter":"26","verse":"40","text":"«عٍ قَمَ عٍ شَ يُنُبِيٍ نُن عٍ بٍنبَيٍ شَ يُنُبِيٍ مَسٍندٍ ﭑ بّ، عَ نُن عٍ نَشَن نَبَشِ ﭑ نَ مَتَندِ كُي."},{"book":"لٍوِ سّرّشّدُبّ","chapter":"26","verse":"41","text":"ﭑ قَن عٍ تْورْ مَ نّ عٍ يَشُييٍ شَ بْشِ كُي، عَلَكٌ مِشِ نَشٍيٍ عٍ يّتّ قِشِ ﭑ مَ، عٍ شَ مَفٌرٌ. عٍ شَ عٍ شَ يُنُبِيٍ سَرٍ قِ."},{"book":"لٍوِ سّرّشّدُبّ","chapter":"26","verse":"42","text":"نَ تّمُي ﭑ نَن ﭑ حْشْ سَمَ نّ ﭑ مَ سَاتّ شْن مَ نَشَن نَ ﭑ تَن، نُن يَشُبَ، عِسِيَفَ، نُن عِبُرَهِمَ تَفِ. ﭑ مُ نّيمُمَ نَ بْشِ مَ."},{"book":"لٍوِ سّرّشّدُبّ","chapter":"26","verse":"43","text":"بْشِ قَمَ نّ مَلَبُدٍ نَ تّمُي، بَرِ مَ عِسِرَيِلَكَيٍ بَرَ سِفَ ثٌن عٍ شَ يُنُبِ سَرٍ قِدٍ. عٍ بَرَ ﭑ مَ سّرِيّ بّحِن، عٍ بَرَ يٌ ﭑ مَ يَامَرِيٍ مَ.»"},{"book":"لٍوِ سّرّشّدُبّ","chapter":"26","verse":"44","text":"«كْنْ، ﭑ نَ عٍ كٍرِ سِفَقٍ رَ عٍ يَشُييٍ يِرٍ تّمُي نَشّ، ﭑ مُ عٍ رَبّحِنمَ هَن عٍ شَ سْنتْ. ﭑ مُ ﭑ مَ سَاتّ كَنَمَ عٍ تَن مَ قٍ رَ، بَرِ مَ عَلَتَلَ نَن ﭑ نَ، عٍ مَرِفِ عَلَ."},{"book":"لٍوِ سّرّشّدُبّ","chapter":"26","verse":"45","text":"ﭑ نَن ﭑ حْشْ سَمَ نّ ﭑ مَ سَاتّ سِنفٍ شْن مَ، ﭑ عٍ رَ مِنِ مِسِرَ بْشِ رَ سِيٍ يَ شْرِ تّمُي نَشّ، عَلَكٌ ﭑ شَ قِندِ عٍ مَرِفِ عَلَ رَ. عَلَتَلَ نَن ﭑ نَ.»"},{"book":"لٍوِ سّرّشّدُبّ","chapter":"26","verse":"46","text":"عَلَتَلَ شَ سّرِيّ، عَ شَ يَامَرِيٍ، نُن عَ شَ مَسٍنيِيٍ نَن نَ كِ عَلَتَلَ نَشٍيٍ مَسٍنشِ عِسِرَيِلَكَيٍ بّ عَننَبِ مُنسَ سَابُي رَ تُرُ سِنِنَ فٍيَ قَرِ."}]}