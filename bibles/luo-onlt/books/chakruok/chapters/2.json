{"data":[{"book":"Chakruok","chapter":"2","verse":"1","text":"Kuom mano chwech polo gi piny norumo gi gik mane ni eigi duto ka moro ka moro oket kare."},{"book":"Chakruok","chapter":"2","verse":"2","text":"E odiechiengʼ mar abiriyo Nyasaye nosetieko tichne mane osebedo ka otimo; omiyo odiechiengʼ mar abiriyo noyweyo kuom tijene duto."},{"book":"Chakruok","chapter":"2","verse":"3","text":"Kendo Nyasaye nogwedho odiechiengʼ mar abiriyo mi owale obedo maler, nimar odiechiengno ema noyweyoe bangʼ tieko duto."},{"book":"Chakruok","chapter":"2","verse":"4","text":"Ma e nonro mar polo kod piny kane ochwegi."},{"book":"Chakruok","chapter":"2","verse":"5","text":"ne onge buya mane osetwi e piny kendo ne onge yien mane osedongo nikech Jehova Nyasaye ne pok ooro koth e piny kendo ne onge dhano mawuotho ewi lowo,"},{"book":"Chakruok","chapter":"2","verse":"6","text":"kata kamano achiya mar pi ne wuok koa ei lowo kendo ne omiyo piny duto obedo mangʼich."},{"book":"Chakruok","chapter":"2","verse":"7","text":"Eka Jehova Nyasaye nochweyo dhano gi lowo kendo nokudho muya mar ngima ei ume, mi dhano nobedo mangima."},{"book":"Chakruok","chapter":"2","verse":"8","text":"Eka Jehova Nyasaye noloso puodho ma yo wuok chiengʼ mar Eden, kendo noketoe dhano mane osechweyo."},{"book":"Chakruok","chapter":"2","verse":"9","text":"Eka Jehova Nyasaye noketo kit yien duto mondo onyagi ewi lowo, ne gin yiende malombo wangʼ kendo mag chiemo. E dier puodho ne nitie yath machiwo ngima kendo yath mamiyo ngʼato ngʼeyo ber gi rach."},{"book":"Chakruok","chapter":"2","verse":"10","text":"Aora mamiyo puodho bedo mangʼich ne mol koa Eden; kendo koa kanyo to aorano ne pogore nyadingʼwen."},{"book":"Chakruok","chapter":"2","verse":"11","text":"Bath aorano mokwongo iluongo ni Pishon; en omol koluwo piny Havila duto kama ne nitiere gi dhahabu mangʼeny."},{"book":"Chakruok","chapter":"2","verse":"12","text":"(Dhahabu mar pinyno ber; duogo manyilni maber kod kite mabeyo miluongo ni oniks bende yudoree.)"},{"book":"Chakruok","chapter":"2","verse":"13","text":"Bath aorano mar ariyo iluongo ni Gihon; en omol koluwo piny Kush duto."},{"book":"Chakruok","chapter":"2","verse":"14","text":"Bath aorano mar adek iluongo ni Tigris; en omol koluwo yo wuok chiengʼ mar Ashur. To bath aorano mar angʼwen iluongo ni Yufrate."},{"book":"Chakruok","chapter":"2","verse":"15","text":"Eka Jehova Nyasaye nokawo Adam kendo nokete e puoth Eden mondo olose kendo orite."},{"book":"Chakruok","chapter":"2","verse":"16","text":"Kendo Jehova Nyasaye nomiyo Adam chik niya, “In thuolo mar chamo olemb yien moro amora e puodho;"},{"book":"Chakruok","chapter":"2","verse":"17","text":"to kik icham olemb yath mamiyo ngʼato ngʼeyo ber gi rach, nimar chiengʼ ma inichame to initho.”"},{"book":"Chakruok","chapter":"2","verse":"18","text":"Jehova Nyasaye nowacho niya, “Ok ber mondo Adam obed kende, abiro losone jakony mowinjore kode.”"},{"book":"Chakruok","chapter":"2","verse":"19","text":"Kuom mano, Jehova Nyasaye nokawo lowo ma ochweyogo le mae thim kod winy duto mafuyo e kor polo. Eka nokelogi ne Adam mondo ochakgi nying kendo nying mane Adam omiyo gik mangimago ema nobedo nying-gi."},{"book":"Chakruok","chapter":"2","verse":"20","text":"Omiyo Adam nochako jamni duto nying, gi winy manie kor polo kod le duto manie thim."},{"book":"Chakruok","chapter":"2","verse":"21","text":"Kuom mano Jehova Nyasaye nomiyo nindo matut otero Adam; kendo kane onindo, nogolo achiel kuom ngʼedene mi nodino kanyo gi ringʼo."},{"book":"Chakruok","chapter":"2","verse":"22","text":"Eka Jehova Nyasaye noloso dhako koa kuom ngʼet mane ogolo kuom Adam kendo nokele ni Adam."},{"book":"Chakruok","chapter":"2","verse":"23","text":"Adam nowacho niya,"},{"book":"Chakruok","chapter":"2","verse":"24","text":"Kuom mano, dichwo nowe wuon kod min kendo nopadre gi chiege; mi gidok ringruok achiel."},{"book":"Chakruok","chapter":"2","verse":"25","text":"Adam kod chiege ne niduge, to ne gionge wichkuot."}]}