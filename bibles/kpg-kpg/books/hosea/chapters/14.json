{"data":[{"book":"Hosea","chapter":"14","verse":"1","text":"Goodou go digau Israel, huli gi muli, lloomoi gi Dimaadua go di godou God. Godou huaidu la guu hai goodou gi dugidugi godou wae gi hingahinga."},{"book":"Hosea","chapter":"14","verse":"2","text":"Lloomoi gi muli gi Dimaadua, tigidaumaha gi Mee i talodalo deenei:"},{"book":"Hosea","chapter":"14","verse":"3","text":"Assyria e deemee loo di benebene gimaadou,"},{"book":"Hosea","chapter":"14","verse":"4","text":"Dimaadua ga helekai, “Au ga laha mai labelaa agu dama. Au ga aloho i digaula aga i lodo dogu manawa hagatau, gei ga hagalee hagawelewele gi digaula."},{"book":"Hosea","chapter":"14","verse":"5","text":"Au ga hagahumalia digau Israel, gadoo be di uwa dela ma gaa doo iha gi hongo tenua maangoo. Digaula ga moholoholo be nia akai, nia aga digaula ga mau dangihi gadoo be nia aga o nia laagau ‘cedar’ o Lebanon."},{"book":"Hosea","chapter":"14","verse":"6","text":"Digaula ga mouli i di mouli hoou, ga madamada gadoo be nia laagau olib. Digaula gaa kala hogi, gaa hai hogi labelaa be nia laagau ‘cedar’ o Lebanon."},{"book":"Hosea","chapter":"14","verse":"7","text":"Gei digaula gaa noho labelaa i lala ogu madamada humalia. Digaula gaa dogi nadau haga dili, gaa huwa logo gadoo be di gowaa dogi waini. Digaula gaa tomo, gaa dele ono longo gadoo be nia waini o Lebanon."},{"book":"Hosea","chapter":"14","verse":"8","text":"Digau Israel ga hagalee hai hegau labelaa gi nia balu god, gei Au ga hagagila nadau dalodalo ga benebene digaula. Au ga haga malu digaula, gadoo be di laagau ‘pine’ tomo e hai ono lau laagau humalia. Ma ko Au dela e hidi mai iei nadau maluagina huogodoo.”"},{"book":"Hosea","chapter":"14","verse":"9","text":"Digau kabemee le e hai gi iloo ginaadou nia mee aanei e hihi i ginei, mo di hagalabagau ina nia maa. Nia ala o Dimaadua le e donu, e hula ai digau ala e hai di tonu, gei digau huaidu le e hingahinga i nia maa gaa too gi lala, idimaa, digaula hagalee e daudali nia maa."}]}