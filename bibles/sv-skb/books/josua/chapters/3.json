{"data":[{"book":"Josua","chapter":"3","verse":"1","text":"Tidigt följande morgon bröt Josua och alla israeliterna upp från Shittim och kom till Jordan. De slog läger där innan de gick över [Jordanfloden]."},{"book":"Josua","chapter":"3","verse":"2","text":"Efter tre dagar gick ledarna genom lägret"},{"book":"Josua","chapter":"3","verse":"3","text":"och de befallde folket: ”När ni ser Herrens, er Guds, förbundsark, bli buren av de levitiska prästerna, då ska ni bryta upp och marschera efter den,"},{"book":"Josua","chapter":"3","verse":"4","text":"men var noga med att låta det vara ett avstånd på omkring 2 000 alnar [900 meter; 4 Mos 35:5] mellan den och er. Närmare bör ni inte komma den, för att ni ska veta vilken väg ni ska gå, eftersom ni inte har gått den vägen förut.”"},{"book":"Josua","chapter":"3","verse":"5","text":"Josua sade till folket: ”Helga er [förbered er, avskilj er för helig tjänst – ett personligt ansvar att göra upp med synden], för i morgon ska Herren göra under bland er.”"},{"book":"Josua","chapter":"3","verse":"6","text":"Därefter sade Josua till prästerna: ”Tag förbundsarken och gå framför folket.” Då tog de förbundsarken och gick framför folket."},{"book":"Josua","chapter":"3","verse":"7","text":"Och Herren (Jahve) sade till Josua: ”Idag ska jag börja att göra dig stor i Israels åsyn, för att de ska veta (vara intimt förtrogna med) att jag är med dig på samma sätt som jag var med Mose,"},{"book":"Josua","chapter":"3","verse":"8","text":"och du ska befalla prästerna att bära förbundsarken och säga: ”När ni kommer till vattenbrynet på Jordan ska jag låta Jordan stå still (ska jag hindra vattnet från att flöda)”."},{"book":"Josua","chapter":"3","verse":"9","text":"Och Josua sade till Israels söner: ”Kom närmare och lyssna till Herren er Guds (Jahve Elohims) ord”."},{"book":"Josua","chapter":"3","verse":"10","text":"Josua sade: ”Här är hur ni ska veta att den levande Guden är mitt ibland er, och att han verkligen ska driva ut:"},{"book":"Josua","chapter":"3","verse":"11","text":"Se, hela jordens Herres (Adonajs) förbundsark går före er över Jordan. [Josua fortsätter och ger anledningen till att de kan lita på att de ska segra:] ”Se, arken! Hela jordens Herres (Adonaj, fokus på Guds storhet och makt) förbundsark ska gå framför er i [ner i] Jordan [floden]."},{"book":"Josua","chapter":"3","verse":"12","text":"Nu ska ni därför ta tolv män från Israels stammar, en man för varje stam."},{"book":"Josua","chapter":"3","verse":"13","text":"Och det ska ske att när prästerna som bär Herrens (Jahves) förbundsark sätter sina fotsulor i Jordans vatten, då ska hela jordens Herre (Adonaj) låta Jordans vatten skäras av, även vattnet som kommer uppströms ifrån och det ska stå i en hög. [Detta påminner om hur de korsade Röda havet, se 2 Mos 14.]"},{"book":"Josua","chapter":"3","verse":"14","text":"Och det hände när folket tog ner sina tält för att gå över Jordan, att prästerna som bar förbundsarken var framför folket,"},{"book":"Josua","chapter":"3","verse":"15","text":"och när de som bar arken kom till Jordan och prästernas fötter rörde vid vattenytan – för Jordan svämmade över alla sina bräddar under hela skördetiden –"},{"book":"Josua","chapter":"3","verse":"16","text":"att vattnet som kom uppströms ifrån stod still och reste sig som en hög vägg långt bort vid staden Adam [3 mil norr om Jeriko], staden bredvid Tsaretan, och så var det ända ner till Aravahavet, Salthavet (Döda havet). Det (vattnet) var helt avskuret och folket gick över mitt emot Jeriko."},{"book":"Josua","chapter":"3","verse":"17","text":"Och prästerna som bar Herrens förbundsark stod stadigt på torr mark mitt i Jordan, medan hela Israel passerade över på torr mark, till dess att hela folket hade passerat torrskodda över Jordan."}]}