{"data":[{"book":"Rapar Mar Chik","chapter":"34","verse":"1","text":"Eka Musa ne oidho got Nebo koa e pap mar Moab nyaka ewi Pisga ka ongʼado Jeriko. Kanyo ema Jehova Nyasaye nonyise piny Kanaan duto, chakre Gilead nyaka Dan,"},{"book":"Rapar Mar Chik","chapter":"34","verse":"2","text":"piny Naftali kod piny Efraim gi Manase, piny Juda duto nyaka chopi e Nam Mediterania man yo podho chiengʼ;"},{"book":"Rapar Mar Chik","chapter":"34","verse":"3","text":"piny mar Negev kod paw Holo mar Jeriko miluongo ni Dala Maduongʼ mar Othidhe nyaka Zoar."},{"book":"Rapar Mar Chik","chapter":"34","verse":"4","text":"Eka Jehova Nyasaye nowachone niya, “Ma e piny mane asingora ka akwongʼora ne Ibrahim, Isaka kod Jakobo kane awachonegi ni, ‘Pinyni anami nyikwau.’ Aseyie mondo ine pinyni gi wangʼi, to kata kamano ok iningʼad loka midonjie.”"},{"book":"Rapar Mar Chik","chapter":"34","verse":"5","text":"Kendo Musa jatich Jehova Nyasaye notho Moab mana kaka Jehova Nyasaye nowacho."},{"book":"Rapar Mar Chik","chapter":"34","verse":"6","text":"Ne oike Moab, e holo mochomore gi Beth Peor, to nyaka chil kawuono onge ngʼama ongʼeyo kama liende nitie."},{"book":"Rapar Mar Chik","chapter":"34","verse":"7","text":"Musa ne ja-higni mia achiel kod piero ariyo kane otho, to kata kamano wengene ne ok ojony kata tekone bende ok orumo."},{"book":"Rapar Mar Chik","chapter":"34","verse":"8","text":"Jo-Israel ne oywago Musa e pap man Moab kuom ndalo piero adek nyaka ndalo mag kuyo kod ywak orumo."},{"book":"Rapar Mar Chik","chapter":"34","verse":"9","text":"Koro Joshua wuod Nun ne opongʼ gi roho mar rieko nimar Musa ne oseketo lwetene kuome. Omiyo jo-Israel nochiko itgi kowuoyonegi kendo negitimo gik mane Jehova Nyasaye ochiko Musa."},{"book":"Rapar Mar Chik","chapter":"34","verse":"10","text":"Koa kanyo pok janabi moro owuok e Israel maromo gi Musa ngʼat mane Jehova Nyasaye ongʼeyo wangʼ gi wangʼ."},{"book":"Rapar Mar Chik","chapter":"34","verse":"11","text":"En ngʼat mane otimo honni kod ranyisi mane Jehova Nyasaye oore mondo otim e piny Misri ne Farao kendo ne jodonge koda ka piny duto."},{"book":"Rapar Mar Chik","chapter":"34","verse":"12","text":"Nimar onge ngʼat ma osenyiso tekone maduongʼ kata timo timbe makare mane Musa otimo ka jo-Israel duto neno."}]}