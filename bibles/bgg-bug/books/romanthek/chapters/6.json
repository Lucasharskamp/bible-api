{"data":[{"book":"Romanthek","chapter":"6","verse":"1","text":"Gethek nyie yao, chiihphado? Hamangkhung-aphuii ro bushun ne bajo rey yi pha gethek ne layog shii rai habey?"},{"book":"Romanthek","chapter":"6","verse":"2","text":"Khuchung magunde asi, gethek ne layog shii iyjong—chiihphado khi-èrek ne sieng ne rai mua phlei?"},{"book":"Romanthek","chapter":"6","verse":"3","text":"Nathek ne thiegjong, gethek ne Isu Masi rog shii ò rai pha khowo yi shii, ji è gethek ne ai è iy pha rog shii ò rai pha khowo yijong ro."},{"book":"Romanthek","chapter":"6","verse":"4","text":"Gethek ro khowo ji re-è, chiihphado, gethek de ai è iy pha ji thang ne ai rog shii wieng muii, Aphuii ro blu biisiie ji è Masi ne iy biisa è dinne hòi pha duiine, ji è gethek de iwo chai shii sieng."},{"book":"Romanthek","chapter":"6","verse":"5","text":"Ji pha iidoh è ai mirek duiine gethek de ai rog ò jia shii iy, ji duiine gethek de ai mirek duiine ai rog shii chai hòi din."},{"book":"Romanthek","chapter":"6","verse":"6","text":"Chiih-è gethek ne thieg layog pha blu shii awailum ne mua yi pha, gethek ro ihèg chai ne iy pha rog shii awai ro bai shii ruii, ji è gethek ne dinne bajo layog ro khiao arai sha phro."},{"book":"Romanthek","chapter":"6","verse":"7","text":"Bran iy mage shii, ai ne layog pha blu è ichad rek phi."},{"book":"Romanthek","chapter":"6","verse":"8","text":"Gethek Masi rog shii nya iy dang ne, gethek de ai rog shii sieng phrone gethek è migi rek."},{"book":"Romanthek","chapter":"6","verse":"9","text":"Gethek ne thieg Masi iy ne hòi din chiih-è khuchung de a-iy sha phro—Iy pha ji è ai lakhung shii boh akhoh sha phro."},{"book":"Romanthek","chapter":"6","verse":"10","text":"Chiih-è ji è, nyieliieshii ai iy dun, layog ne ai lakhung shii blu oi sha ro; chiih-è thuh ai ne ò shii chai sieng ne rai pha ji ne Hamangkhung-aphuii chiang rai ro."},{"book":"Romanthek","chapter":"6","verse":"11","text":"Ji duiine nathek ne iy pha ji shii ne now chid, ji è layog chiang è ruang rey muii, jishii Masi Isu chiang è Hamangkhung-aphuii rog shii ne sieng phro."},{"book":"Romanthek","chapter":"6","verse":"12","text":"Ji-è nathek nawaithekhlum ne chid pha ji shii nuii yi pha, Layog ne mua pha siuthek shii khuchung de boh akhoh sha phro."},{"book":"Romanthek","chapter":"6","verse":"13","text":"Nawairo siu pha ichua ne awie pha blia rek pha layog shii aphi rabo, Jishii, nawaishii ne hanyie yi iy pha ji è chai yi pha duiine Hamangkhung-aphuii shii phi bo, chiih-è nathek ro zab chai shii giangthek bliathek rek pha aishii phi muii bo."},{"book":"Romanthek","chapter":"6","verse":"14","text":"Layog ne nathek ro Ithong arab rabo; chiih-è nathek ne Iphey iliing shii arai ro jishii Hamangkhung-aphuii ro bushun iliing shii ro."},{"book":"Romanthek","chapter":"6","verse":"15","text":"Nyie, chiihphado? Nyieliieshii gethek ne Iphey iliing shii asi jishii gethek ne Hamangkhung-aphuii ro bushun iliing shii, ji è gethek ne layog rek habey? Khuchung de asi!"},{"book":"Romanthek","chapter":"6","verse":"16","text":"Nathek ne hì thieg nathek è giak ro khiaothek rek pha nuii mage shii, nathek ne ithek khiao rey ruii, nathek ne layog pha khiao rek arone iy ruii phro, dinne nuii pha khiao rek arone Hamangkhung-aphuii rog shii rangsua sieng ruii phro."},{"book":"Romanthek","chapter":"6","verse":"17","text":"Jishii Hamangkhung-aphuii shii laso ro! now bo luang jia na de layog ro khiao ro, thuh shii nathek è zab nawai lubu rog shii izaithek ji choi ro."},{"book":"Romanthek","chapter":"6","verse":"18","text":"Nane layog è thoh srane giang pha khiao rey dun ro."},{"book":"Romanthek","chapter":"6","verse":"19","text":"(Gune idang gao pha nyuak è yao nyieliieshii nathek ne agao mua.) Luang jia nathek è de nawaithek shii awie pha awie shii khiao rek pha nathek è zab phi muii. Ji duiine ithek de thuh shii gang chiih-è giang shii khiao rek pha nawaithek shii zab muii bo."},{"book":"Romanthek","chapter":"6","verse":"20","text":"Nathek yi layog ro khiao ba shii, nathek shii ne giang è thoh phi phro."},{"book":"Romanthek","chapter":"6","verse":"21","text":"Nathek shii wo pha blia rek pha hì ne nathek shii nyie mua lai, iidoh nathek shii ne iy pha ji mua phro!"},{"book":"Romanthek","chapter":"6","verse":"22","text":"Ji shii thuh nathek ne layog è ichad rek phi chiih-è Hamangkhung-aphuii ro khiao rey sha ro. Nathek è mua pha ne chai ro aishii zab phi muii bo, chiih-è iidoh shii idang chai mua ruii phro."},{"book":"Romanthek","chapter":"6","verse":"23","text":"Layog ne iy pha riinang phi ruii phro; jishii Hamangkhung-aphuii ro lei pha lasen Masi Isu gethek ro Ithong rog shii ò rai yi pha idang pha chai ro."}]}