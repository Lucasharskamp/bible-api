{"data":[{"book":"Maimaitawar Shariʼa","chapter":"10","verse":"1","text":"A lokacin Ubangiji ya ce mini, “Ka sassaƙa alluna biyu na dutse kamar na farko, ka haura wurina a kan dutse. Ka kuma yi akwatin katako.10.1 Wato, akwatin alkawari"},{"book":"Maimaitawar Shariʼa","chapter":"10","verse":"2","text":"Ni kuwa zan yi rubutu a kan allunan nan biyu, kalmomin da suke a alluna na farko, waɗanda ka farfashe. Za a ajiye su a cikin akwatin.”"},{"book":"Maimaitawar Shariʼa","chapter":"10","verse":"3","text":"Sai na yi akwatin da itacen ƙirya, na kuma sassaƙa alluna biyu na dutse kamar na farko, sai na haura dutse da alluna biyun a hannuwana."},{"book":"Maimaitawar Shariʼa","chapter":"10","verse":"4","text":"Ubangiji kuwa ya sāke yin rubutu a waɗannan alluna abin da ya rubuta a allunan farko, wato, Dokoki Goma da ya furta a kan dutse a tsakiyar wuta, a ranar da mutane suka taru. Sai Ubangiji ya ba ni su."},{"book":"Maimaitawar Shariʼa","chapter":"10","verse":"5","text":"Sa’an nan na sauko daga dutsen, na kuma ajiye allunan a cikin akwatin da na yi, yadda Ubangiji ya umarce ni, kuma suna can a yanzu."},{"book":"Maimaitawar Shariʼa","chapter":"10","verse":"6","text":"(Isra’ilawa suka kama hanya daga rijiyoyin Beyerot Bene Ya’akan zuwa Mosera. A can Haruna ya rasu, aka kuma binne shi. Sai Eleyazar ɗansa ya gāje shi a matsayin firist."},{"book":"Maimaitawar Shariʼa","chapter":"10","verse":"7","text":"Daga can suka tashi zuwa Gudgoda, daga Gudgoda kuma suka tafi Yotbata, ƙasa mai rafuffukan ruwa."},{"book":"Maimaitawar Shariʼa","chapter":"10","verse":"8","text":"A lokacin Ubangiji ya keɓe kabilar Lawi don su riƙa ɗaukar akwatin alkawarin Ubangiji, su tsaya a gaban Ubangiji, su riƙa yin masa hidima, su kuma sa albarka a cikin sunansa, yadda suke yi har wa yau."},{"book":"Maimaitawar Shariʼa","chapter":"10","verse":"9","text":"Shi ya sa Lawiyawa ba su da rabo, ko gādo a cikin ’yan’uwansu; Ubangiji ne gādonsu yadda Ubangiji Allahnku ya faɗa musu.)"},{"book":"Maimaitawar Shariʼa","chapter":"10","verse":"10","text":"To, na kasance a kan dutse yini arba’in da dare arba’in kamar yadda dā na yi da farko. Ubangiji kuwa ya saurare ni a wannan lokaci kuma. Ba nufinsa ba ne yă hallaka ku."},{"book":"Maimaitawar Shariʼa","chapter":"10","verse":"11","text":"Ubangiji ya ce mini, “Ka sauka, ka jagoranci mutanen a hanyarsu, domin su shiga, su kuma mallaki ƙasar da na rantse wa kakanninsu, zan ba su.”"},{"book":"Maimaitawar Shariʼa","chapter":"10","verse":"12","text":"Yanzu fa, ya Isra’ila, mene ne Ubangiji Allahnku yake so a gare ku, in ba ku ji tsoron Ubangiji Allahnku, ku yi tafiya cikin hanyoyinsa, ku ƙaunace shi, ku bauta wa Ubangiji Allahnku da dukan zuciyarku da kuma dukan ranku,"},{"book":"Maimaitawar Shariʼa","chapter":"10","verse":"13","text":"ku kuma kiyaye umarnan Ubangiji da kuma ƙa’idodinsa da nake ba ku a yau don amfaninku ba?"},{"book":"Maimaitawar Shariʼa","chapter":"10","verse":"14","text":"Sammai, har da sama sammai, da duniya, da kome da yake cikinta na Ubangiji Allahnku ne."},{"book":"Maimaitawar Shariʼa","chapter":"10","verse":"15","text":"Duk da haka Ubangiji ya ƙaunaci kakanninku, ya kuma zaɓe ku, ku zuriyarsu, a bisa dukan al’ummai, yadda yake a yau."},{"book":"Maimaitawar Shariʼa","chapter":"10","verse":"16","text":"Saboda haka sai ku kame zukatanku, kada ku ƙara yin taurinkai."},{"book":"Maimaitawar Shariʼa","chapter":"10","verse":"17","text":"Gama Ubangiji Allahnku ne Allahn alloli da Ubangijin iyayengiji, Allah mai girma, mai ƙarfi da kuma mai banrazana, wanda ba ya sonkai, ba ya cin hanci."},{"book":"Maimaitawar Shariʼa","chapter":"10","verse":"18","text":"Yakan tsare marayu da gwauraye, yana ƙaunar baƙon da yake zama a cikinku, yana ba su abinci da tufafi."},{"book":"Maimaitawar Shariʼa","chapter":"10","verse":"19","text":"Sai ku ƙaunaci baƙi, gama dā ku ma baƙi ne a ƙasar Masar."},{"book":"Maimaitawar Shariʼa","chapter":"10","verse":"20","text":"Ku ji tsoron Ubangiji Allahnku, ku kuma bauta masa. Ku manne masa, ku kuma yi rantsuwarku da sunansa."},{"book":"Maimaitawar Shariʼa","chapter":"10","verse":"21","text":"Shi ne abin yabonku; shi ne Allahnku, wanda ya aikata muku waɗancan manya abubuwa banmamaki masu banrazanar da kuka gani da idanunku."},{"book":"Maimaitawar Shariʼa","chapter":"10","verse":"22","text":"Kakanninku da suka gangara zuwa Masar, su saba’in ne, yanzu kuwa Ubangiji Allahnku ya sa kuka ƙaru, kuka zama kamar taurari a sama."}]}