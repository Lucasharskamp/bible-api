{"data":[{"book":"ፓይዲ ማፃኣፔ","chapter":"33","verse":"1","text":"ዒስራዔኤሌ ዓሳ ፔኤኮ ፃጶና ፃጶና ፓቂንቲ ሙሴና ዓኣሮኔና ዔያቶ ዔኪ ዓኣዼም ጊብፄፓ ኬስካዖ ዴንዲ ዴንዲ ዴዔ ቤዞ ዔርዛ ሃይሳ ያዺኬ፦"},{"book":"ፓይዲ ማፃኣፔ","chapter":"33","verse":"2","text":"ዒማና ዔያታ ዱንኪ ዱንኪ ዴዔ ቤዞኮ ሱንፆ ናንጊና ናንጋ ጎዳ ዓይሤ ጎይፆ ሙሴ ፃኣፔኔ።"},{"book":"ፓይዲ ማፃኣፔ","chapter":"33","verse":"3","text":"ዒስራዔኤሌ ዴራ ጊብፄ ዓጫፓ ኬስኬሢ ሌዖኮ ቤርታሳ ዓጊና ፄኤሬንቴ ታጶ ዶንጋሳ ኬሎና ጌይፃ ዑሣ ዓኣዺፆ ቦንቾ ኬሎኮ ጉቶኬ፤ ጊብፄ ዓሳ ቢያ ሆታ ዔያቶ ዛጋንቴ ናንጊና ናንጋ ጎዳ ዔያቶ ካፔም ራምሴ ካታማፓ ዔያታ ኬስኬኔ፤"},{"book":"ፓይዲ ማፃኣፔ","chapter":"33","verse":"4","text":"ጊብፄ ዓሳ ዒማና ናንጊና ናንጋ ጎዳ ዔያቶኮ ዎዼ፥ ቶይዶ ናኣቶ ዱኡካኔ፤ ናንጊና ናንጋ ጎዳ ዬያይዲ ዎጊ ጊብፄ ዓጫ ካኣሽኪንታ ፆኦዛ ፓሡዋያ ማዔሢ ዔርዜኔ።"},{"book":"ፓይዲ ማፃኣፔ","chapter":"33","verse":"5","text":"ዒስራዔኤሌ ዓሳ ራምሴይዳፓ ዔቂ ዴንዲ ሱኮቴይዳ ዱንኪ ዴዔኔ፤"},{"book":"ፓይዲ ማፃኣፔ","chapter":"33","verse":"6","text":"ዬካፓ ዔቂ ዓሲ ናንጉዋ ዳውሎኮ ጋፒንፆይዳ ዓኣ ዔታሜ ጎዖ ቤዛ ዱንኪ ዴዔኔ፤"},{"book":"ፓይዲ ማፃኣፔ","chapter":"33","verse":"7","text":"ጊንሣ ሃሣ ባዓልፃፖኔኮ ዓባ ኬስካ ባንፃ ዓኣ ፒሃሂሮቴ ባንሢ ማዒ ሚግዶሌ ዓጮኮ ሆታ ዱንኪ ዴዔኔ፤"},{"book":"ፓይዲ ማፃኣፔ","chapter":"33","verse":"8","text":"ዬኖ ቤዛፓ ዔቂ ዞቄ ባዞና ፒንቃዖ ሹሬ ቦኦሎ ሙኬኔ፤ ዬኖይዳፓ ሃይሦ ኬሊ ሃንታዖ ማኣራ ጎዖ ቤዛ ዱንኪ ዴዔኔ፤"},{"book":"ፓይዲ ማፃኣፔ","chapter":"33","verse":"9","text":"ማኣራይዳፓ ዔቂ ታጶ ላምዖ ዋኣሢ ዓልቃ ቤሲና ላንካይታሚ ቴምሬ33፡9 ቴምሬ ዬና ሚፄላ ሜኤፄ ማላያታዖ ዓኣፓ ሙሙይንታ ሚሢኬ። ሚሢ ዓኣ፥ ዔሊሜ ዴንዲ ዒኢካ ዱንኪ ዴዔኔ።"},{"book":"ፓይዲ ማፃኣፔ","chapter":"33","verse":"10","text":"ዬኖ ቤዛፓ ሃሣ ዔቂ ዞቄ ባዞ ኮይላ ዱንኪ ዴዔኔ፤"},{"book":"ፓይዲ ማፃኣፔ","chapter":"33","verse":"11","text":"ዞቄ ባዞ ኮይላፓ ዔቂ ዓሲ ናንጉዋ ሲና ዳውሎይዳ፤"},{"book":"ፓይዲ ማፃኣፔ","chapter":"33","verse":"12","text":"ሲና ቦኦላፓ ዔቃዖ ዳፒቃ ጎዖ ቤዛ፤"},{"book":"ፓይዲ ማፃኣፔ","chapter":"33","verse":"13","text":"ዳፒቃፓ ጊንሣ ዔቂ ዓሉሼይዳ፤"},{"book":"ፓይዲ ማፃኣፔ","chapter":"33","verse":"14","text":"ሃሣ ዓሉሼይዳፓ ዔቃዖ ዑሽኮ ዋኣሢባኣ፥ ሬፕዲሜይዳ ዱንኪ ዴዔኔ።"},{"book":"ፓይዲ ማፃኣፔ","chapter":"33","verse":"15-37","text":"ሬፕዲሜይዳፓ ዔቂ ዴንዲ ሆኦሬ ዹኮ ሄላንዳኣና ዔያታ ዱንኪ ዴዔ ቤዛ ሃካፓ ሊካ ፓይዲንታ ቤዞኬ፦ ዓሲ ናንጉዋ ሲና ዳውላ፥ ቂብሮት ሃትዓዋ33፡15-37 ቂብሮት ሃትዓዋ ዬና ቤዛ «ዓፃዺሢ ዱኡፒ» ጌይንቴ ቤዞኬ።፥ ሃፄሮቴ፥ ሪቲማ፥ ሪሞንፔሬዜ፥ ሊቢና፥ ሪሳ፥ ቄሄላታ፥ ሼፔሬ ዹኮ ኮይላ፥ ሃራዳ፥ ማቅህሎቴ፥ ታሃቴ፥ ታና ሚትቃ፥ ሃሾሞና፥ ሞሴሮቴ፥ ቤኔያዕቃ፥ ሆርሃጊድጋኣዴ፥ ዮፅባታ፥ ዓብሪና፥ ዔፂዮንጋብሬ፥ ፂኔ ቦኦሎይዳ፤ ጌይፃ፦ ቃዴሴይዳ፥ ዔዶኦሜ ዓጮኮ ዛጳ ዓኣ ሆኦሬ ዹኮ ኮይላ ዱንኪ ዴዔኔ።"},{"book":"ፓይዲ ማፃኣፔ","chapter":"33","verse":"38-39","text":"ቄኤሳሢ ዓኣሮኔ ናንጊና ናንጋ ጎዳ ዓይሤም ሆኦሬ ዹኮ ኬስኪ፥ ዒስራዔኤሌ ዓሳ ጊብፄ ዓጫፓ ኬስኬንቴ ዖይዲታማሳ ሌዖኮ ዶንጋሳ ዓጊና ፄኤሮ ፄኤሬ ዓቦና ሌዓ ዒዛኮ ፄኤታና ላማታሚ ሃይሦ ማዔንቴ ዒኢካ ሃይቄኔ። 33፡38-39 ፓይ. ማፃ 20፡22-28፤ ላሚ. ዎማ 10፡6፤ 32፡50።"},{"book":"ፓይዲ ማፃኣፔ","chapter":"33","verse":"40","text":"ዒማና ካኣናኔ ዓጫ፥ ዾኦሎ ዛሊና ዓኣ ዓራዴ ዓጮይዳ ናንጋ፥ ካኣናኔ ዓሲ ማዔያታዖ ዓራዴ ዓጮኮ ካኣቲስኬይ ዒስራዔኤሌ ዓሳ ሙኬሢ ዋይዜኔ። 33፡40 ፓይ. ማፃ 21፡1።"},{"book":"ፓይዲ ማፃኣፔ","chapter":"33","verse":"41-49","text":"ሆኦሬ ዹኮ ኮይላፓ ዴንዲ ሞዓኣቤ ቦኦሎ ሄላንዳኣና ዒስራዔኤሌ ዓሳ ዱንኪ ዴዔ ቤዛ ሃካፓ ሊካ ፓይዲንታ ቤዞኬ፦ ፄልሞና፥ ፑኖኔ፥ ዖቦቴ፥ ሞዓኣቤ ዓጮ ዛጳ ዓኣ ዓባሪሜ፥ ዲቦንጋኣዴ፥ ዓልሞንዲብላታይሜ፥ ናባው ዹኮኮ ሆታ ዓኣ ዓብሪሜ ዹኮ ኮይላ፥ ዒያርኮኮ ሆታ ዓኣ ሞዓኣቤ ቦኦሎይዳ፤ ጌይፃ፦ ሻሮ ካሮ ጌይንታ ቤዞፓ ዴንዲ ሻሮ ዶኦጮ ጌይንታ ቤዞ ሄላንዳኣና ዱንኪ ዴዔኔ።"},{"book":"ፓይዲ ማፃኣፔ","chapter":"33","verse":"50","text":"ዒያርኮኮ ሆታ፥ ዮርዳኖሴ ዎሮ ሱካ፥ ሞዓኣቤ ቦኦሎይዳ ዔያታ ዓኣንቴ ዒስራዔኤሌ ዴሮም ኬኤዛንዳጉዲ ናንጊና ናንጋ ጎዳ ሙሴም ዒንጌ ዳምባ ሃካፓ ሊካ ኬኤዚንታሢኬ፦"},{"book":"ፓይዲ ማፃኣፔ","chapter":"33","verse":"51","text":"«ዮርዳኖሴና ፒንቂ ካኣናኔ ዓጮ ዒንሢ ጌሌ ዎዶና፥"},{"book":"ፓይዲ ማፃኣፔ","chapter":"33","verse":"52","text":"ዬኖ ዓጮይዳ ናንጋ ዓሶ ቢያ ዒንሢ ቤርታፓ ዳውሲ ኬሱዋቴ፤ ዔያቶኮ ሹጮና ዓንጎናይዳፓ ኮሺንቴ ካኣሽኮ ፆኦዞ ሜንሢ ባይዙዋቴ፤ ጌሜሮይዳ ዔያቶኮ ማዢንቲ ማዢንቲ ዓኣ ዚጎ ቤዞዋ ሻሂ ባይዙዋቴ።"},{"book":"ፓይዲ ማፃኣፔ","chapter":"33","verse":"53","text":"ታ ዒንሢም ዒዞ ዒንጌያታሢሮ ዓጬሎ ዔኪ ዒዞይዳ ናንጉዋቴ።"},{"book":"ፓይዲ ማፃኣፔ","chapter":"33","verse":"54","text":"ሳዔሎዋ ዱማ ዱማ ፃጶና ቶኦኮና ቶኦኮና ማዒጋፓ ዒፃ ዓጊ ጊሽቲ ዔኩዋቴ፤ ዓሳ ዺቤ ቶኦኮም ዳልጊ ሳዓ፥ ዓሳ ዻካ ማዔ ቶኦኮም ዻካ ሳዓ ዒንጊንቶንጎ። ፔቴ ፔቴሢም ዒፃሢ ኬዴ ቤዛ ዔያቶሮ ማዓንዳኔ፤ ዔያታ ፔኤኮ ዓዶንሢ ሱንፆና ሱንፆና ፔ ሳዓ ማሂ ዔኮንጎ። 33፡54 ፓይ. ማፃ 26፡54-56።"},{"book":"ፓይዲ ማፃኣፔ","chapter":"33","verse":"55","text":"ዓጬሎይዳ ናንጋ ዓሶ ቢያ ዒንሢ ዳኪ ባይዚባኣያታቴ ጋዓንቴ ዓኣፖይዳ ዒንሢኮ ቡኡራጉዲ፥ ጎኦቦይዳ ዒንሢኮ ጫርጋ ዓንጊሢጉዲ ማዒ ዒንሢ ሜታሳንዳኔ፤ ዒንሢ ዴዔ ዓጮይዳ ቢያ ኬሊ ዖልዚና ዔያታ ዒንሢ ሜታሳንዳኔ።"},{"book":"ፓይዲ ማፃኣፔ","chapter":"33","verse":"56","text":"ዒንሢ ዔያቶ ዳኪ ባይዚባኣያታቴ ዔያቶ ባይዛኒ ማሌ ጎይፆ ዒንሢ ታ ባይዛንዳኔ» ጋዓያኬ።"}]}