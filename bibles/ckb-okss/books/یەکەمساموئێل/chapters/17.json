{"data":[{"book":"یەکەم ساموئێل","chapter":"17","verse":"1","text":"ئەوە بوو فەلەستییەکان هێزەکانیان بۆ جەنگ کۆکردەوە و لە سۆکۆی یەهودا کۆبوونەوە، لەنێوان سۆکۆ و عەزێقا لە ئەفەس دەمیم خێوەتگایان هەڵدا."},{"book":"یەکەم ساموئێل","chapter":"17","verse":"2","text":"شاول و پیاوانی ئیسرائیلیش لە دۆڵی ئێلە کۆبوونەوە و خێوەتگایان بۆ جەنگ هەڵدا، بەرەیان بەست بۆ ڕووبەڕووبوونەوەی فەلەستییەکان."},{"book":"یەکەم ساموئێل","chapter":"17","verse":"3","text":"جا فەلەستی و ئیسرائیلییەکان لەسەر دوو گردی بەرامبەر یەکتر ڕاوەستابوون، دۆڵێکیشیان لەنێوان بوو."},{"book":"یەکەم ساموئێل","chapter":"17","verse":"4","text":"پاڵەوانێکی خەڵکی گەت کە ناوی گۆلیات بوو لەناو خێوەتگای فەلەستییەکان هاتە دەرەوە، درێژییەکەی شەش باڵ و بستێک17‏:4 شەش باڵ و بستێک: نزیکەی سێ مەتر.‏ بوو."},{"book":"یەکەم ساموئێل","chapter":"17","verse":"5","text":"کڵاوێکی بڕۆنز لەسەری و زرێیەکی17‏:5 زرێ: بەڕگێکی کانزاییە کە لە کاتی شەڕ دەپۆشرێت.‏ پولەکەداریشی لەبەردا بوو، کێشی زرێیەکە پێنج هەزار شاقل17‏:5 پێنج هەزار شاقل: نزیکەی 57 کیلۆگرام.‏ بڕۆنز بوو."},{"book":"یەکەم ساموئێل","chapter":"17","verse":"6","text":"هەروەها پارچەیەک بڕۆنز لولاقی پۆشیبوو، تیرێکی بڕۆنزیش لەنێو شانەکانی بوو،"},{"book":"یەکەم ساموئێل","chapter":"17","verse":"7","text":"دەسکی ڕمەکەی وەک نۆردی جۆڵاکان وابوو، نووکەکەشی شەش سەد شاقل17‏:7 شەش سەد شاقل: نزیکەی7 کیلۆگرام.‏ ئاسن بوو، هەڵگری قەڵغانەکەی لەبەردەمیەوە دەڕۆیشت."},{"book":"یەکەم ساموئێل","chapter":"17","verse":"8","text":"جا گۆلیات وەستا و بانگی ڕیزەکانی ئیسرائیلی کرد و پێی گوتن: «بۆچی هاتوونەتە دەرەوە تاکو بۆ جەنگ ڕیزببەستن؟ ئایا من فەلەستی و ئێوەش خزمەتکارانی شاول نین؟ جا پیاوێک بۆ خۆتان هەڵبژێرن و با بۆم بێتە خوارەوە."},{"book":"یەکەم ساموئێل","chapter":"17","verse":"9","text":"ئەگەر توانی لەگەڵمدا بجەنگێت و بمکوژێت، ئەوا دەبینە خزمەتکارتان، بەڵام ئەگەر من بەسەریدا زاڵ بووم و کوشتم، ئەوا ئێوە دەبنە خزمەتکارمان و خزمەتمان دەکەن.»"},{"book":"یەکەم ساموئێل","chapter":"17","verse":"10","text":"ئینجا فەلەستییەکە گوتی: «من ئەمڕۆ تەحەدای ڕیزەکانی ئیسرائیل دەکەم، پیاوێکم بدەنێ بۆ ئەوەی پێکەوە لەگەڵ یەکتری بجەنگین.»"},{"book":"یەکەم ساموئێل","chapter":"17","verse":"11","text":"کاتێک شاول و هەموو ئیسرائیل گوێیان لە قسەکانی فەلەستییەکە بوو، سڵەمینەوە و زۆر ترسان."},{"book":"یەکەم ساموئێل","chapter":"17","verse":"12","text":"داودی کوڕی یەسای ئەفراتی، لە بێت‌لەحمی یەهودا بوو. یەسا هەشت کوڕی هەبوو، لە ماوەی پاشایەتی شاولدا لە تەمەنی پیریدا بوو."},{"book":"یەکەم ساموئێل","chapter":"17","verse":"13","text":"هەر سێ کوڕە گەورەکەی یەسا بۆ جەنگ دوای شاول کەوتبوون، ناوی سێ کوڕەکەی کە بۆ جەنگ چووبوون، ئەلیاب نۆبەرەکە و دووەمیان ئەبیناداب و سێیەمیان شەمما بوو."},{"book":"یەکەم ساموئێل","chapter":"17","verse":"14","text":"داودیش بچووکترینیان بوو، سێ کوڕە گەورەکەش دوای شاول کەوتبوون."},{"book":"یەکەم ساموئێل","chapter":"17","verse":"15","text":"جا داود هاتوچۆی دەکرد، ناوبەناو لەلای شاول دەگەڕایەوە بۆ لەوەڕاندنی مەڕەکانی باوکی لە بێت‌لەحم."},{"book":"یەکەم ساموئێل","chapter":"17","verse":"16","text":"بۆ ماوەی چل ڕۆژ، بەیانییان و ئێواران، فەلەستییەکە دەهاتە پێش و دەوەستا."},{"book":"یەکەم ساموئێل","chapter":"17","verse":"17","text":"ئەوە بوو یەسا بە داودی کوڕی گوت: «ئێستا ئێفەیەک17‏:17 نزیکەی 22 لیتر.‏ لەم دانەوێڵە برژاوە و ئەم دە نانە بۆ براکانت ببە و ڕابکە بۆ خێوەتگاکەیان،"},{"book":"یەکەم ساموئێل","chapter":"17","verse":"18","text":"ئەم دە پارچە پەنیرەش بە فەرماندەی یەکەکە بدە و سەلامەتی براکانت بەسەربکەوە و نیشانەیەکیان لێ وەربگرە."},{"book":"یەکەم ساموئێل","chapter":"17","verse":"19","text":"شاول و ئەوان و هەموو پیاوانی ئیسرائیل لە دۆڵی ئێلە لە دژی فەلەستییەکان دەجەنگان.»"},{"book":"یەکەم ساموئێل","chapter":"17","verse":"20","text":"بەیانی زوو داود لە خەو هەستا و مەڕەکانی لەلای پاسەوانێک بەجێهێشت، بارگەکەی هەڵگرت و ڕۆیشت، هەروەک یەسای باوکی فەرمانی پێ کردبوو. لە هەمان ئەو کاتەدا گەیشتە خێوەتگاکە کە سوپا بۆ بەرەکانی جەنگ دەچوون و نەعرەتەی جەنگیان دەکێشا."},{"book":"یەکەم ساموئێل","chapter":"17","verse":"21","text":"جا ئیسرائیل و فەلەستییەکان ڕیزیان دەبەست، ڕیز بەرامبەر ڕیز."},{"book":"یەکەم ساموئێل","chapter":"17","verse":"22","text":"داودیش شتومەکەکەی کە پێی بوو بە پاسەوانی شتومەکەکان سپارد، بۆ بەرەی جەنگ ڕایکرد، هات و لە سەلامەتی براکانی پرسی."},{"book":"یەکەم ساموئێل","chapter":"17","verse":"23","text":"کاتێک قسەی لەگەڵ دەکردن، پاڵەوانەکەی خەڵکی گەت، گۆلیاتی فەلەستی لە بەرەی فەلەستییەکانەوە هاتە پێشەوە، بە هەمان شێوازی پێشوو هاواری کرد، داودیش گوێی لێبوو."},{"book":"یەکەم ساموئێل","chapter":"17","verse":"24","text":"هەموو پیاوانی ئیسرائیلیش کە پیاوەکەیان بینی زۆر ترسان و لێی هەڵاتن."},{"book":"یەکەم ساموئێل","chapter":"17","verse":"25","text":"پیاوانی ئیسرائیل قسەیان دەکرد و دەیانگوت: «ئەو پیاوەتان بینی کە هاتە پێشەوە؟ بۆ تەحەداکردنی ئیسرائیل بوو. ئەو پیاوەی بیکوژێت پاشا زۆر دەوڵەمەندی دەکات و کچەکەی خۆی دەداتێ، ماڵی باوکیشی لە ئیسرائیل لە باج دەبەخشرێت.»"},{"book":"یەکەم ساموئێل","chapter":"17","verse":"26","text":"داودیش بەو پیاوانەی گوت کە لەگەڵی ڕاوەستابوون: «چی دەکرێت بۆ ئەو پیاوەی ئەو فەلەستییە بکوژێت، ئەو شەرمەزارییە لەسەر ئیسرائیل لاببات؟ ئەو فەلەستییە خەتەنەنەکراوە کێیە هەتا تەحەدای سوپای خودای زیندوو بکات؟»"},{"book":"یەکەم ساموئێل","chapter":"17","verse":"27","text":"ئەوانیش قسەکەیان بۆ دووبارە کردەوە کە دەیانگوت، پێیان گوت: «ئاوا دەکرێت بۆ ئەو پیاوەی کە ئەمە بکوژێت.»"},{"book":"یەکەم ساموئێل","chapter":"17","verse":"28","text":"کاتێک ئەلیابی برا گەورەی گوێی لێبوو کە داود لەگەڵ پیاوەکان قسە دەکات، ئەلیاب زۆر لێی تووڕە بوو و گوتی: «بۆ دابەزیت؟ ئەو کەمە مەڕەت لە چۆڵەوانیدا بەسەر کێدا بەجێهێشت؟ من دەزانم چەند لەخۆباییت و دڵت چەند خراپە، چونکە تۆ تەنها بۆ تەماشاکردنی جەنگەکە دابەزیویت.»"},{"book":"یەکەم ساموئێل","chapter":"17","verse":"29","text":"داودیش گوتی: «ئێستا من چیم کردووە؟ هەر قسەکردن نییە؟»"},{"book":"یەکەم ساموئێل","chapter":"17","verse":"30","text":"ئینجا لەلای ئەو چوو بۆ لای یەکێکی دیکە و هەمان قسەی کردەوە و جەنگاوەرەکانیش هەمان وەڵامیان دایەوە."},{"book":"یەکەم ساموئێل","chapter":"17","verse":"31","text":"ئەو قسانەی داود گوتی بیسترانەوە و بە شاول ڕاگەیەنرا و ئەویش ناردی بە شوێنیدا."},{"book":"یەکەم ساموئێل","chapter":"17","verse":"32","text":"داود بە شاولی گوت: «کەس بەهۆی ئەوەوە دڵی خورپە نەکات. خزمەتکارەکەت دەچێت و لەگەڵ ئەو فەلەستییە دەجەنگێت.»"},{"book":"یەکەم ساموئێل","chapter":"17","verse":"33","text":"شاولیش بە داودی گوت: «ناتوانیت بچیت بۆ ئەو فەلەستییە و لەگەڵیدا بجەنگیت، چونکە تۆ منداڵیت و ئەویش لە منداڵییەوە جەنگاوەرە.»"},{"book":"یەکەم ساموئێل","chapter":"17","verse":"34","text":"داودیش بە شاولی گوت: «خزمەتکارەکەت شوانی مەڕەکانی باوکی بووە. هەر کاتێک شێرێک یان ورچێک دەهات و مەڕێکیان لە مێگەلەکە دەبرد،"},{"book":"یەکەم ساموئێل","chapter":"17","verse":"35","text":"من بەدوایدا دەچووم و دەمکوشت و لە دەمی دەربازم دەکرد، کاتێک بۆم هەڵدەستا ملیم دەگرت و لێم دەدا و دەمکوشت."},{"book":"یەکەم ساموئێل","chapter":"17","verse":"36","text":"خزمەتکارەکەت شێر و ورچی دەکوشت و ئەو فەلەستییە خەتەنەنەکراوەش وەک یەکێک دەبێت لەوان، چونکە تەحەدای ڕیزەکانی سوپای خودای زیندووی کردووە."},{"book":"یەکەم ساموئێل","chapter":"17","verse":"37","text":"یەزدان کە منی لە چنگی شێر و ورچ دەرباز کردووە، هەر ئەو لە چنگ ئەم فەلەستییە دەربازم دەکات.»"},{"book":"یەکەم ساموئێل","chapter":"17","verse":"38","text":"ئینجا شاول کراسەکەی خۆی لەبەر داود کرد و کڵاوێکی بڕۆنزی لەسەر سەری دانا و زرێیەکی لەبەرکرد."},{"book":"یەکەم ساموئێل","chapter":"17","verse":"39","text":"داودیش شمشێرەکەی لەسەر کراسەکەی بەست و ویستی پێیانەوە بڕوات، چونکە تاقی نەکردبووەوە."},{"book":"یەکەم ساموئێل","chapter":"17","verse":"40","text":"گۆچانەکەی بەدەستەوە گرت، پێنج بەردی لووسی لە دۆڵەکەدا هەڵبژارد و خستییە ناو توورەکەی شوانییەکەی لەناو هەگبەکەی، قۆچەقانییەکەی بەدەستەوە گرت و لە فەلەستییەکە چووە پێش."},{"book":"یەکەم ساموئێل","chapter":"17","verse":"41","text":"لەو کاتەدا فەلەستییەکە هات و لە داود نزیک بووەوە، هەڵگری قەڵغانەکەشی لەپێشیەوە دەڕۆیشت."},{"book":"یەکەم ساموئێل","chapter":"17","verse":"42","text":"کاتێک فەلەستییەکە تەماشای کرد و داودی بینی، بە سووکی سەیری کرد، چونکە منداڵێکی سوورە و قۆز بوو."},{"book":"یەکەم ساموئێل","chapter":"17","verse":"43","text":"فەلەستییەکە بە داودی گوت: «من سەگم هەتا تۆ بە گۆچانەوە بۆم بێیت؟» ئینجا بە خوداوەندەکانی خۆی نەفرەتی لە داود کرد و"},{"book":"یەکەم ساموئێل","chapter":"17","verse":"44","text":"پێی گوت: «بۆم وەرە هەتا گۆشتی تۆ بدەمە باڵندەکانی ئاسمان و دڕندەکانی دەشتودەر!»"},{"book":"یەکەم ساموئێل","chapter":"17","verse":"45","text":"داودیش بە فەلەستییەکەی گوت: «تۆ بە شمشێر و ڕم و تیر بۆم دێیت، بەڵام منیش بە ناوی یەزدانی سوپاسالارەوە بۆت دێم، خودای سوپای ئیسرائیل، ئەوەی تەحەدات کرد."},{"book":"یەکەم ساموئێل","chapter":"17","verse":"46","text":"ئەمڕۆ یەزدان لە دەستمدا بەندت دەکات و دەتکوژم و سەرت لێ دەکەمەوە، ئەمڕۆ لاشەکانی سوپای فەلەستییەکان بە باڵندەکانی ئاسمان و ئاژەڵەکانی زەوی دەدەم، جا هەموو زەوی دەزانێت کە ئیسرائیل خودای هەیە."},{"book":"یەکەم ساموئێل","chapter":"17","verse":"47","text":"هەموو ئەم کۆمەڵەش دەزانن کە ڕزگاریی یەزدان بە شمشێر و ڕم نییە، چونکە ئەم جەنگە هی یەزدانە و ئێوەمان دەداتە دەست.»"},{"book":"یەکەم ساموئێل","chapter":"17","verse":"48","text":"جا کاتێک فەلەستییەکە نزیک بووەوە بۆ هێرشکردنە سەر داود، داود بە پەلە ڕووەو ڕیزی جەنگەکە ڕایکرد بۆ بەرەنگاربوونەوەی فەلەستییەکە."},{"book":"یەکەم ساموئێل","chapter":"17","verse":"49","text":"داود دەستی بۆ توورەکەکەی درێژکرد و بەردێکی لێ دەرهێنا و بە قۆچەقانییەکەی تێی گرت و لە ناوچەوانی فەلەستییەکەی دا، بەردەکە لە ناوچەوانی چەقی و بە ڕوودا کەوتە سەر زەوی."},{"book":"یەکەم ساموئێل","chapter":"17","verse":"50","text":"بەم جۆرە داود بە قۆچەقانی و بە بەرد بەسەر فەلەستییەکەدا سەرکەوت، کاتێک لە فەلەستییەکەی دا و کوشتی، داود هیچ شمشێری بەدەستەوە نەبوو."},{"book":"یەکەم ساموئێل","chapter":"17","verse":"51","text":"ئینجا داود ڕایکرد و چووە سەر فەلەستییەکە، شمشێرەکەی هەڵگرت و لە کێلانەکەیەوە17‏:51 ‏یان کالان.‏ ڕایکێشا، کوشتی و بە شمشێرەکەی سەری لێکردەوە."},{"book":"یەکەم ساموئێل","chapter":"17","verse":"52","text":"دوای ئەوە پیاوانی ئیسرائیل و یەهودا هەستان و هاواریان کرد و دوای فەلەستییەکان کەوتن هەتا گەت و دەروازەکانی عەقرۆن. جا کوژراوەکانی فەلەستییەکان لە ڕێگای شەعەرایم هەتا گەت و عەقرۆن کەوتن."},{"book":"یەکەم ساموئێل","chapter":"17","verse":"53","text":"کاتێک نەوەی ئیسرائیل لە ڕاونانی فەلەستییەکان گەڕانەوە، خێوەتگاکەیان تاڵان کردن."},{"book":"یەکەم ساموئێل","chapter":"17","verse":"54","text":"داودیش سەری فەلەستییەکەی هەڵگرت و بردی بۆ ئۆرشەلیم، چەکەکانی فەلەستییەکەشی لەناو چادرەکەی خۆی دانا."},{"book":"یەکەم ساموئێل","chapter":"17","verse":"55","text":"کاتێک شاول داودی بینی کە بۆ بەرەنگاربوونەوەی فەلەستییەکە چووە، لە ئەبنێری فەرماندەی گشتی سوپاکەی پرسی: «ئەبنێر، ئەو گەنجە کوڕی کێیە؟»"},{"book":"یەکەم ساموئێل","chapter":"17","verse":"56","text":"پاشاش گوتی: «بپرسە، بزانە ئەم گەنجە کوڕی کێیە؟»"},{"book":"یەکەم ساموئێل","chapter":"17","verse":"57","text":"کاتێک داود لە کوشتنی فەلەستییەکە گەڕایەوە، ئەبنێر بردی بۆ بەردەم شاول و سەری فەلەستییەکەشی بەدەستەوە بوو."},{"book":"یەکەم ساموئێل","chapter":"17","verse":"58","text":"شاولیش پێی گوت: «ئەی گەنج تۆ کوڕی کێیت؟»"}]}