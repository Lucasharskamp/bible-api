{"data":[{"book":"متی","chapter":"7","verse":"1","text":"«در مورد دیگران قضاوت نکنید، تا خودتان مورد قضاوت قرار نگیرید."},{"book":"متی","chapter":"7","verse":"2","text":"زیرا هر طور که دیگران را مورد قضاوت قرار دهید و برایشان رأی صادر کنید، همان‌گونه نیز در مورد شما قضاوت خواهد شد. و با همان معیاری که دیگران را قضاوت کنید، خود نیز مورد قضاوت قرار خواهید گرفت."},{"book":"متی","chapter":"7","verse":"3","text":"چرا پَرِ کاه را در چشم برادرت می‌بینی، اما تیر چوب را در چشم خود نمی‌بینی؟"},{"book":"متی","chapter":"7","verse":"4","text":"چگونه جرأت می‌کنی به برادرت بگویی: ”بگذار پر کاه را از چشمت درآورم“، حال آنکه خودت تیرِ چوبی در چشم داری؟"},{"book":"متی","chapter":"7","verse":"5","text":"ای ریاکار، نخست چوب را از چشم خود درآور، آنگاه می‌توانی بهتر ببینی تا پرِ کاه را از چشم برادرت درآوری."},{"book":"متی","chapter":"7","verse":"6","text":"«آنچه مقدّس است به سگها ندهید، و مرواریدهای خود را جلوی خوکها نیندازید، زیرا آنها مرواریدها را لگدمال می‌کنند و برگشته، به شما حمله‌ور می‌شوند."},{"book":"متی","chapter":"7","verse":"7","text":"«درخواست کنید تا به شما داده شود؛ بجویید تا پیدا کنید؛ بکوبید تا در به روی شما باز شود."},{"book":"متی","chapter":"7","verse":"8","text":"زیرا هر که درخواست کند، به دست خواهد آورد، و هر که بجوید، پیدا خواهد کرد، و هر که بکوبد، در به رویش باز خواهد شد."},{"book":"متی","chapter":"7","verse":"9","text":"کدام یک از شما اگر فرزندش از او نان بخواهد، به او سنگ می‌دهد؟"},{"book":"متی","chapter":"7","verse":"10","text":"یا اگر ماهی بخواهد، به او مار می‌دهد؟"},{"book":"متی","chapter":"7","verse":"11","text":"پس اگر شما، اشخاص گناهکار، می‌دانید که باید چیزهای خوب را به فرزندانتان بدهید، چقدر بیشتر پدر آسمانی شما به کسانی که از او درخواست کنند، هدایای خوب عطا خواهد کرد."},{"book":"متی","chapter":"7","verse":"12","text":"پس با مردم آن گونه رفتار کنید که انتظار دارید با شما رفتار کنند. این است اصل تورات و کتب انبیا."},{"book":"متی","chapter":"7","verse":"13","text":"«تنها با عبور از درِ تنگ می‌توانید به ملکوت خدا دست یابید. راهی که به سوی هلاکت می‌رود بسیار عریض است و دروازه‌اش بسیار وسیع، و کسانی که آن را انتخاب می‌کنند، بسیارند."},{"book":"متی","chapter":"7","verse":"14","text":"اما دری که به روی حیات جاودان گشوده می‌شود، بسیار تنگ است و راهش نیز باریک، و تنها عدهٔ کمی به آن راه می‌یابند."},{"book":"متی","chapter":"7","verse":"15","text":"«مراقب پیامبران دروغین باشید، آنها که در لباس میشِ بی‌آزار نزد شما می‌آیند، اما در واقع گرگهای درنده می‌باشند."},{"book":"متی","chapter":"7","verse":"16","text":"ایشان را می‌توانید از میوه‌هایشان بشناسید، یعنی از شیوۀ عملکردشان. آیا انگور را از بوتۀ خار یا انجیر را از خَس می‌چینند؟"},{"book":"متی","chapter":"7","verse":"17","text":"درخت خوب، میوهٔ خوب می‌دهد و درخت بد، میوهٔ بد."},{"book":"متی","chapter":"7","verse":"18","text":"درخت خوب نمی‌تواند میوهٔ بد بدهد؛ درخت بد نیز نمی‌تواند میوهٔ خوب بدهد."},{"book":"متی","chapter":"7","verse":"19","text":"پس هر درختی که میوهٔ بد بدهد، بریده شده، در آتش انداخته می‌شود."},{"book":"متی","chapter":"7","verse":"20","text":"بله، همان‌طور که درخت را از میوه‌اش می‌شناسند، شما نیز می‌توانید مردم را از اعمالشان بشناسید."},{"book":"متی","chapter":"7","verse":"21","text":"«گمان مبرید هر که مرا ”خداوندا! خداوندا!“ صدا کند، وارد ملکوت آسمان خواهد شد. فقط آنانی وارد خواهند شد که ارادۀ پدر آسمانی مرا در عمل به‌جا آوَرَند."},{"book":"متی","chapter":"7","verse":"22","text":"در روز داوری، بسیاری به من خواهند گفت: ”خداوندا! خداوندا! ما به نام تو نبوّت کرده، پیام تو را به مردم رساندیم، و با ذکر نام تو، ارواح پلید را اخراج کردیم، و معجزاتِ بسیاری به نام تو انجام دادیم.“"},{"book":"متی","chapter":"7","verse":"23","text":"اما من با صراحت پاسخ خواهم داد: ”هرگز شما را نشناخته‌ام. از من دور شوید، ای بدکاران.“»"},{"book":"متی","chapter":"7","verse":"24","text":"«هر که به تعالیم من گوش فرا می‌دهد و به آنها عمل می‌کند، شخصی داناست. او مانند کسی است که خانه‌اش را بر صخره‌ای محکم بنا کرد."},{"book":"متی","chapter":"7","verse":"25","text":"هر چه باران بارید و سیل آمد، و باد و توفان بر آن خانه وزید، خراب نشد، زیرا روی صخره بنا شده بود."},{"book":"متی","chapter":"7","verse":"26","text":"اما هر که تعالیم مرا بشنود و از آنها اطاعت نکند، نادان است. او مانند کسی است که خانه‌اش را بر شن و ماسه بنا کرد."},{"book":"متی","chapter":"7","verse":"27","text":"وقتی باران و سیل آمد و باد و توفان بر آن خانه وزید، چنان خراب شد که اثری از آن باقی نماند.»"},{"book":"متی","chapter":"7","verse":"28","text":"وقتی عیسی بیان این امور را به پایان رساند، جماعت از تعلیم او شگفت‌زده شدند،"},{"book":"متی","chapter":"7","verse":"29","text":"زیرا با قدرت و اقتدار به ایشان تعلیم می‌داد، نه مانند علمای دین یهود."}]}