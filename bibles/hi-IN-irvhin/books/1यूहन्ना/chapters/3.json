{"data":[{"book":"1 यूहन्ना","chapter":"3","verse":"1","text":"देखो, पिता ने हम से कैसा प्रेम किया है, कि हम परमेश्वर की सन्तान कहलाएँ, और हम हैं भी; इस कारण संसार हमें नहीं जानता, क्योंकि उसने उसे भी नहीं जाना।"},{"book":"1 यूहन्ना","chapter":"3","verse":"2","text":"हे प्रियों, अब हम परमेश्वर की सन्तान हैं, और अब तक यह प्रगट नहीं हुआ, कि हम क्या कुछ होंगे! इतना जानते हैं, कि जब यीशु मसीह प्रगट होगा तो हम भी उसके समान होंगे, क्योंकि हम उसको वैसा ही देखेंगे जैसा वह है।"},{"book":"1 यूहन्ना","chapter":"3","verse":"3","text":"और जो कोई उस पर यह आशा रखता है, वह अपने आपको वैसा ही पवित्र करता है, जैसा वह पवित्र है।"},{"book":"1 यूहन्ना","chapter":"3","verse":"4","text":"जो कोई पाप करता है, वह व्यवस्था का विरोध करता है; और पाप तो व्यवस्था का विरोध है।"},{"book":"1 यूहन्ना","chapter":"3","verse":"5","text":"और तुम जानते हो, कि यीशु मसीह इसलिए प्रगट हुआ, कि पापों को हर ले जाए; और उसमें कोई पाप नहीं। (यूह. 1:29)"},{"book":"1 यूहन्ना","chapter":"3","verse":"6","text":"जो कोई उसमें बना रहता है, वह पाप नहीं करता: जो कोई पाप करता है, उसने न तो उसे देखा है, और न उसको जाना है।"},{"book":"1 यूहन्ना","chapter":"3","verse":"7","text":"प्रिय बालकों, किसी के भरमाने में न आना; जो धार्मिकता का काम करता है, वही उसके समान धर्मी है।"},{"book":"1 यूहन्ना","chapter":"3","verse":"8","text":"जो कोई पाप करता है, वह शैतान की ओर से है, क्योंकि शैतान आरम्भ ही से पाप करता आया है। परमेश्वर का पुत्र इसलिए प्रगट हुआ, कि शैतान के कामों को नाश करे।"},{"book":"1 यूहन्ना","chapter":"3","verse":"9","text":"जो कोई परमेश्वर से जन्मा है वह पाप नहीं करता; क्योंकि उसका बीज उसमें बना रहता है: और वह पाप कर ही नहीं सकता, क्योंकि वह परमेश्वर से जन्मा है।"},{"book":"1 यूहन्ना","chapter":"3","verse":"10","text":"इसी से परमेश्वर की सन्तान, और शैतान की सन्तान जाने जाते हैं; जो कोई धार्मिकता नहीं करता, वह परमेश्वर से नहीं, और न वह जो अपने भाई से प्रेम नहीं रखता।"},{"book":"1 यूहन्ना","chapter":"3","verse":"11","text":"क्योंकि जो समाचार तुम ने आरम्भ से सुना, वह यह है, कि हम एक दूसरे से प्रेम रखें।"},{"book":"1 यूहन्ना","chapter":"3","verse":"12","text":"और कैन के समान न बनें, जो उस दुष्ट से था, और जिसने अपने भाई की हत्या की। और उसकी हत्या किस कारण की? इसलिए कि उसके काम बुरे थे, और उसके भाई के काम धार्मिक थे। (भज. 38: 20)"},{"book":"1 यूहन्ना","chapter":"3","verse":"13","text":"हे भाइयों, यदि संसार तुम से बैर करता है तो अचम्भा न करना।"},{"book":"1 यूहन्ना","chapter":"3","verse":"14","text":"हम जानते हैं, कि हम मृत्यु से पार होकर जीवन में पहुँचे हैं; क्योंकि हम भाइयों से प्रेम रखते हैं। जो प्रेम नहीं रखता, वह मृत्यु की दशा में रहता है।"},{"book":"1 यूहन्ना","chapter":"3","verse":"15","text":"जो कोई अपने भाई से बैर रखता है, वह हत्यारा है; और तुम जानते हो, कि किसी हत्यारे में अनन्त जीवन नहीं रहता।"},{"book":"1 यूहन्ना","chapter":"3","verse":"16","text":"हमने प्रेम इसी से जाना, कि उसने हमारे लिए अपने प्राण दे दिए; और हमें भी भाइयों के लिये प्राण देना चाहिए।"},{"book":"1 यूहन्ना","chapter":"3","verse":"17","text":"पर जिस किसी के पास संसार की सम्पत्ति हो और वह अपने भाई को जरूरत में देखकर उस पर तरस न खाना चाहे, तो उसमें परमेश्वर का प्रेम कैसे बना रह सकता है? (व्यव. 15:7,8)"},{"book":"1 यूहन्ना","chapter":"3","verse":"18","text":"हे मेरे प्रिय बालकों, हम वचन और जीभ ही से नहीं, पर काम और सत्य के द्वारा भी प्रेम करें।"},{"book":"1 यूहन्ना","chapter":"3","verse":"19","text":"इसी से हम जानेंगे, कि हम सत्य के हैं; और जिस बात में हमारा मन हमें दोष देगा, उस विषय में हम उसके सामने अपने मन को आश्वस्त कर सकेंगे।"},{"book":"1 यूहन्ना","chapter":"3","verse":"20","text":"क्योंकि परमेश्वर हमारे मन से बड़ा है3:20 परमेश्वर हमारे मन से बड़ा है: वह हमारे सब पापों को जानता हैं जो हम लोग विवेकपूर्ण करते हैं, और उनके सभी पापों को स्पष्ट रूप से जो हम करते हैं देखता हैं। वह इससे भी अधिक जानता है। वह सभी पापों को जानता हैं जिसे हम भूल गए हैं।; और सब कुछ जानता है।"},{"book":"1 यूहन्ना","chapter":"3","verse":"21","text":"हे प्रियों, यदि हमारा मन हमें दोष न दे, तो हमें परमेश्वर के सामने साहस होता है।"},{"book":"1 यूहन्ना","chapter":"3","verse":"22","text":"और जो कुछ हम माँगते हैं, वह हमें उससे मिलता है; क्योंकि हम उसकी आज्ञाओं को मानते हैं; और जो उसे भाता है वही करते हैं।"},{"book":"1 यूहन्ना","chapter":"3","verse":"23","text":"और उसकी आज्ञा यह है कि हम उसके पुत्र यीशु मसीह के नाम पर विश्वास करें और जैसा उसने हमें आज्ञा दी है उसी के अनुसार आपस में प्रेम रखें।"},{"book":"1 यूहन्ना","chapter":"3","verse":"24","text":"और जो परमेश्वर की आज्ञाओं को मानता है, वह उसमें, और परमेश्वर उनमें बना रहता है: और इसी से, अर्थात् उस पवित्र आत्मा से जो उसने हमें दिया है, हम जानते हैं, कि वह हम में बना रहता है।"}]}