{"data":[{"book":"رْ مَ","chapter":"6","verse":"1","text":"وٌن قَ مُنسٍ قَلَمَ قَ؟ وٌن مَن شَ نُ لُ يُنُبِ رَبَ رَ، عَلَكٌ عَلَ شَ هِننّ شُن شَ مَسَ؟"},{"book":"رْ مَ","chapter":"6","verse":"2","text":"عَستْقُلَهِ! وٌن بَرَ وٌن كٌبٍ سٌ يُنُبِ رَ عَلْ قَشَمِشِ عَ كٌبٍ سٌمَ دُنِحَ رَ كِ نَشّ. وٌن مَن قَ نْمَ حّرّدٍ يُنُبِ كُي دِ؟"},{"book":"رْ مَ","chapter":"6","verse":"3","text":"وٌن تَن بِرِن نَشٍيٍ بَرَ وٌن شُنشَ يٍ شْورَ، وٌن نُن عَلَ شَ مِشِ سُفَندِشِ عِسَ نَن قَ عَ رَ قَ. وٌ مُ عَ كٌلٌن عَ وٌن شُنشَقٍ يٍ شْورَ نَ بَرَ مِسَالِ عِسَ شَ قَشّ رَ؟"},{"book":"رْ مَ","chapter":"6","verse":"4","text":"وٌن شُنشَقٍ يٍ شْورَ سَابُي رَ، وٌن نُن مَرِفِ عِسَ بَرَ قَشَ، وٌن مَن بَرَ سَ فَبُرِ عَ سّيتِ مَ. يِ رَبَشِ نّ عَلَكٌ وٌن قَن شَ دُنِحّءِفِرِ نّينّ تٌنفٌ، عَلْ عَلَ شَ مِشِ سُفَندِشِ كٍلِ قَشَمِشِيٍ تَفِ كِ نَشّ بَبَ عَلَ سّنبّ مَكَابَشِ سَابُي رَ."},{"book":"رْ مَ","chapter":"6","verse":"5","text":"نَ كُي، شَ وٌن نُن مَرِفِ عِسَ بَرَ قِندِ كٍرٍن نَ وٌن وٌن شُنشَشِ يٍ شْورَ تّمُي نَشّ عَ شَ قَشّ مَ مِسَالِ رَ، وٌن مَن قَمَ نّ رَكٍلِدٍ قَشّ مَ عَلْ عَ تَن."},{"book":"رْ مَ","chapter":"6","verse":"6","text":"وٌن شَ عَ كٌلٌن عَ وٌن مَ قٍ قٌرِ بَرَ بَنبَن وُرِ مَفَلَنبُشِ مَ عَ نُن مَرِفِ عِسَ رَ، عَلَكٌ وٌن يُفٍ قٌرِ شَ مَسَرَ نَشَن نُ يُنُبِ رَبَمَ، وٌن نَشَ قِندِ يُنُبِ شَ كٌنيِيٍ رَ سْنْن."},{"book":"رْ مَ","chapter":"6","verse":"7","text":"بَرِ مَ شَ مِشِ بَرَ قَشَ، عَ كَنيِ بَرَ فبِلٍن يُنُبِ رَبَقٍ قْشْ رَ."},{"book":"رْ مَ","chapter":"6","verse":"8","text":"يَكْسِ، شَ وٌن بَرَ قَشَ وٌن نُن عَلَ شَ مِشِ سُفَندِشِ، وٌن مَن لَشِ عَ رَ عَ وٌن كِسِمَ نّ وٌن نُن عَ تَن،"},{"book":"رْ مَ","chapter":"6","verse":"9","text":"بَرِ مَ وٌن عَ كٌلٌن عَ عَلَ شَ مِشِ سُفَندِشِ تٌ بَرَ رَكٍلِ قَشّ مَ نَ كِ عَ مُ قَشَمَ سْنْن. قَشّ شَ نْي يٌ مُ نَ عَ قَرِ سْنْن."},{"book":"رْ مَ","chapter":"6","verse":"10","text":"عَ تٌ قَشَ، يُنُبِ مُ سٍسٍ نْمَ عَ رَ سْنْن. عَ تٌ بَرَ رَكٍلِ قَشّ مَ، عَ قَ كِسِشِ عَلَ نَن بّ."},{"book":"رْ مَ","chapter":"6","verse":"11","text":"نَ كُي، وٌ شَ وٌ يّتّ تٌ قَشَمِشِ رَ يُنُبِ تَن مَبِرِ. وٌ مَن تٌ كِسِشِ، وٌ بَرَ قِندِ عَلَ نَن شَ كِسِ مِشِ رَ عَ شَ مِشِ سُفَندِشِ عِسَ سَابُي رَ."},{"book":"رْ مَ","chapter":"6","verse":"12","text":"نَ نَن عَ تٌشِ عَ مُ لَن يُنُبِ شَ نْ وٌ نِي رَ سْنْن، عَلَكٌ وٌ نَشَ بِرَ وٌ نِي وَشْنقٍ كٌبِيٍ قْشْ رَ."},{"book":"رْ مَ","chapter":"6","verse":"13","text":"وٌ نَشَ وٌ قَتٍ رَبٌلٌ يُنُبِ يِ، عَ شَ قِندِ قٍ كٌبِ رَبَسٍ رَ. وٌ شَ وٌ يّتّ بِرِن سَ عَلَ سَفٌي عَلْ مِشِ نَشٍيٍ كٍلِشِ قَشّ مَ، عٍ كِسِ. وٌ قَتٍ بِرِن شَ قِندِ تِنشِنيِ رَبَسٍ نَن نَ عَلَ بّ"},{"book":"رْ مَ","chapter":"6","verse":"14","text":"نَ كُي، وٌ نَشَ عَ لُ يُنُبِ شَ نْ وٌ رَ، بَرِ مَ سّرِيّ شَ نْي مُ وٌ قَرِ سْنْن. وٌ قَ نَ عَلَ شَ هِننّ نَن كُي."},{"book":"رْ مَ","chapter":"6","verse":"15","text":"وٌن قَ نَ مَ دِ؟ سّرِيّ شَ نْي تٌ مُ وٌن قَرِ سْنْن وٌن تٌ قَ نَ عَلَ شَ هِننّ نَن كُي، وٌن شَ يُنُبِ رَبَ يِرٍ؟ عَستْقُلَهِ!"},{"book":"رْ مَ","chapter":"6","verse":"16","text":"وٌ مُ عَ كٌلٌن عَ وٌ نَ وٌ يّتّ قِندِ مِشِ ندٍ شَ كٌنيِ رَ، قٌ وٌ شَ عَ شَ يَامَرِ بِرِن نَبَتُ؟ وٌ مُ عَ كٌلٌن عَ وٌ نَ نَشَن شَ يَامَرِ رَبَتُ، نَ نَن قِندِشِ وٌ مَرِفِ رَ، عَ نَ قَ قِندِ يُنُبِ رَ نَشَن وٌ شَنِنمَ قَشّ مَ، شَ نَ مُ عَ قِندِ عَلَ رَ نَشَن وٌ شَنِنمَ كِسِ مَ؟"},{"book":"رْ مَ","chapter":"6","verse":"17","text":"كْنْ عَلَ تَنتُ! وٌ تَن نَشٍيٍ نُ قِندِشِ يُنُبِ شَ كٌنيِيٍ رَ، نْندِ تٌ كَوَندِ وٌ بّ، وٌ نَ نَن نَبَتُقٍ قَ وٌ بْحّ بِرِن نَ."},{"book":"رْ مَ","chapter":"6","verse":"18","text":"وٌ بَرَ شْرّيَ يُنُبِ شَ كٌنيِيَ مَ، وٌ قَ قِندِشِ عَلَ شَ كٌنيِيٍ نَن نَ، عَلَكٌ وٌ شَ بِرَ تِنشِنيِ قْشْ رَ."},{"book":"رْ مَ","chapter":"6","verse":"19","text":"ﭑ وْيّنقٍ نّ وٌ بّ عَلْ مِشِيٍ وْيّنمَ كِ نَشّ، عَلَكٌ وٌ شَ قَهَامُي سْتْ. سِنفٍ رَ نُ، وٌ نُ وٌ يّتّ قِندِشِ يُنُبِ شَ كٌنيِيٍ نَن نَ، وٌ شَ وَلِ كٌبِيٍ نُ سِفَ شُن مَسَ رَ تُن. كْنْ يَكْسِ، وٌ شَ قِندِ تِنشِنيِ نَن شَ كٌنيِيٍ رَ، وٌ لُ سّنِيّنيِ كِرَ شْن."},{"book":"رْ مَ","chapter":"6","verse":"20","text":"وٌ تٌ نُ نَ يُنُبِ شَ كٌنيِيَ كُي، تِنشِنيِ شَ نْي يٌ مُ نُ نَ وٌ قَرِ."},{"book":"رْ مَ","chapter":"6","verse":"21","text":"وٌ نُ حّرّ مَ قٍ كٌبِ نَشٍيٍ كُي، وٌ قَ يَافِشِ نَشٍيٍ رَ تٌ، نٍيٍ مُنسٍ قَنشِ وٌ مَ؟ قَشّ فبَنسَن نَن قَمَ نَ قٍ مْولِيٍ شَنبِ رَ."},{"book":"رْ مَ","chapter":"6","verse":"22","text":"كْنْ يَكْسِ، وٌ تٌ بَرَ مِنِ يُنُبِ شَ كٌنيِيَ كُي، وٌ قِندِ عَلَ شَ كٌنيِيٍ رَ، وٌ سّنِيّنيِ نَن سْتْقٍ يِ كِ نَشَن عَ نِيَمَ وٌ شَ كِسِ عَبَدَن."},{"book":"رْ مَ","chapter":"6","verse":"23","text":"بَرِ مَ يُنُبِ سَرٍ قِندِشِ قَشّ نَن نَ، كْنْ عَلَ شَ كِ قِندِشِ عَ شَ هِننّ نَن نَ؛ وٌن شَ كِسِ عَبَدَن وٌن مَرِفِ عِسَ سَابُي رَ، عَلَ شَ مِشِ سُفَندِشِ."}]}