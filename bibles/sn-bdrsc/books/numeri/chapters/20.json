{"data":[{"book":"Numeri","chapter":"20","verse":"1","text":"Mumwedzi wokutanga, ungano yose yeIsraeri yakasvika murenje reZini, uye vakandogara paKadheshi. Ndipo pakafira Miriamu uye akavigwapo."},{"book":"Numeri","chapter":"20","verse":"2","text":"Zvino pakanga pasisina mvura yeungano, uye vanhu vakaungana vakapopotera Mozisi naAroni."},{"book":"Numeri","chapter":"20","verse":"3","text":"Vakapopotera Mozisi vachiti, “Dai zvedu takafa pakafira hama dzedu pamberi paJehovha!"},{"book":"Numeri","chapter":"20","verse":"4","text":"Seiko wakauya neungano yaJehovha murenje rino, kuti isu nezvipfuwo zvedu tifire muno."},{"book":"Numeri","chapter":"20","verse":"5","text":"Seiko wakatibudisa muIjipiti uchitiuyisa munzvimbo yakaipa kudai? Haina zviyo kana maonde, mazambiringa kana matamba. Uye mvura yokunwa hapana!”"},{"book":"Numeri","chapter":"20","verse":"6","text":"Mozisi naAroni vakabva paungano vakaenda kumukova weTende Rokusangana vakawira pasi nezviso zvavo, kubwinya kwaJehovha kukaratidzwa kwavari."},{"book":"Numeri","chapter":"20","verse":"7","text":"Jehovha akati kuna Mozisi,"},{"book":"Numeri","chapter":"20","verse":"8","text":"“Tora tsvimbo uye iwe nomukoma wako Aroni muunganidze ungano pamwe chete. Utaure kudombo pamberi pavo rigobudisa mvura yaro. Iwe uchabudisa mvura kubva mudombo kuti vanwe ivo nezvipfuwo zvavo.”"},{"book":"Numeri","chapter":"20","verse":"9","text":"Saka Mozisi akatora tsvimbo pamberi paJehovha, sezvaakanga amurayira."},{"book":"Numeri","chapter":"20","verse":"10","text":"Iye naAroni vakaunganidza ungano pamwe chete pamberi pedombo, Mozisi akati kwavari, “Teererai imi vokumukira, tinofanira kukubudisirai mvura padombo iri here?”"},{"book":"Numeri","chapter":"20","verse":"11","text":"Ipapo Mozisi akasimudza ruoko rwake akarova dombo kaviri netsvimbo yake. Mvura yakabuda, ungano nezvipfuwo zvikanwa."},{"book":"Numeri","chapter":"20","verse":"12","text":"Asi Jehovha akati kuna Mozisi naAroni, “Nokuti hamuna kuvimba neni zvakakwana kuti mundikudze somutsvene pamberi pavaIsraeri, imi hamuchapinzi ungano iyi munyika yandakavapa.”"},{"book":"Numeri","chapter":"20","verse":"13","text":"Iyi ndiyo mvura yeMeribha, apo vaIsraeri vakarwa naJehovha uye paakazviratidza kuti mutsvene pakati pavo."},{"book":"Numeri","chapter":"20","verse":"14","text":"Mozisi akatuma nhume ari kuKadheshi kuna mambo weEdhomu, achiti:"},{"book":"Numeri","chapter":"20","verse":"15","text":"Madzibaba edu akaburuka achienda kuIjipiti, tikandogarako kwamakore mazhinji. VaIjipita vakatibata zvakaipa isu namadzibaba edu,"},{"book":"Numeri","chapter":"20","verse":"16","text":"asi takati tadana kuna Jehovha, akatinzwa akatuma mutumwa akatibudisa muIjipiti."},{"book":"Numeri","chapter":"20","verse":"17","text":"Tapota titendereiwo kupfuura nomunyika yenyu. Hatizopindi nomuminda ipi zvayo kana minda yemizambiringa kana kunwa zvako mvura mutsime ripi zvaro. Tichafamba hedu nomunzira huru yamambo uye hatingatsaukiri kurudyi kana kuruboshwe kusvikira tapfuura nomunyika yenyu.”"},{"book":"Numeri","chapter":"20","verse":"18","text":"Asi Edhomu akapindura akati:"},{"book":"Numeri","chapter":"20","verse":"19","text":"VaIsraeri vakapindura vakati:"},{"book":"Numeri","chapter":"20","verse":"20","text":"Vakapindurazve vachiti:"},{"book":"Numeri","chapter":"20","verse":"21","text":"Sezvo Edhomu akaramba kuvabvumira kupfuura nomunyika yavo, vaIsraeri vakatsauka havo kubva kwavari."},{"book":"Numeri","chapter":"20","verse":"22","text":"Ungano yose yeIsraeri yakasimuka kubva kuKadheshi uye vakasvika paGomo reHori."},{"book":"Numeri","chapter":"20","verse":"23","text":"PaGomo reHori, pedyo nomuganhu weEdhomu, Jehovha akati kuna Mozisi naAroni,"},{"book":"Numeri","chapter":"20","verse":"24","text":"“Aroni achachengetwa kuvanhu vokwake. Haangapindi munyika yandakapa vaIsraeri, nokuti mose muri vaviri makamukira murayiro wangu pamvura yepaMeribha."},{"book":"Numeri","chapter":"20","verse":"25","text":"Tora Aroni nomwanakomana wake Ereazari ukwire navo muGomo reHori."},{"book":"Numeri","chapter":"20","verse":"26","text":"Ubvise nguo dzaAroni udzipfekedze mwanakomana wake Ereazari nokuti Aroni achasanganiswa navanhu vokwake; achafira ipapo.”"},{"book":"Numeri","chapter":"20","verse":"27","text":"Mozisi akaita sezvaakanga arayirwa naJehovha: Vakakwira muGomo reHori pamberi peungano yose."},{"book":"Numeri","chapter":"20","verse":"28","text":"Mozisi akabvisa nguo dzaAroni akadzipfekedza mwanakomana wake Ereazari. Uye Aroni akafira ipapo pamusoro pegomo. Ipapo Mozisi naEreazari vakaburuka kubva mugomo."},{"book":"Numeri","chapter":"20","verse":"29","text":"Uye ungano yose yakati yazvinzwa kuti Aroni akanga afa, imba yose yeIsraeri yakamuchema kwamazuva makumi matatu."}]}