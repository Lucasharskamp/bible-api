{"data":[{"book":"ЁВА","chapter":"17","verse":"1","text":"Дыханьне маё аслабла; дні мае згасаюць; магілы перад мною."},{"book":"ЁВА","chapter":"17","verse":"2","text":"Калі б не пакепнікі іхнія, дык і ў спрэчках іхніх вока маё заставалася б спакойнае."},{"book":"ЁВА","chapter":"17","verse":"3","text":"Заступіся, паручыся Сам за мяне прад Сабою! інакш хто паручыцца за мяне?"},{"book":"ЁВА","chapter":"17","verse":"4","text":"Бо Ты зачыніў сэрца іхняе ад разуменьня, і таму не даеш перамагчы ім."},{"book":"ЁВА","chapter":"17","verse":"5","text":"Хто асуджае сяброў сваіх на здабычу, у дзяцей таго вочы растануць."},{"book":"ЁВА","chapter":"17","verse":"6","text":"Ён зрабіў мяне прыпавесьцю ў народа і пасьмешышчам у яго."},{"book":"ЁВА","chapter":"17","verse":"7","text":"Замглілася ад гароты вока маё, і ўсе чэлесы мае, як цень."},{"book":"ЁВА","chapter":"17","verse":"8","text":"Моцна зьдзівяцца з гэтага праведныя, і невінаваты абурыцца з крывадушніка."},{"book":"ЁВА","chapter":"17","verse":"9","text":"Але праведны будзе моцна трымацца шляху свайго, і чысты рукамі будзе болей і болей мацавацца."},{"book":"ЁВА","chapter":"17","verse":"10","text":"Выступайце, усе вы, і падыдзеце; не знайду я мудрага сярод вас."},{"book":"ЁВА","chapter":"17","verse":"11","text":"Дні мае прайшлі; думы мае - здабытак сэрца майго - разьбітыя."},{"book":"ЁВА","chapter":"17","verse":"12","text":"А яны ноч хочуць ператварыць у дзень, сьвятло наблізіць да твару цемры."},{"book":"ЁВА","chapter":"17","verse":"13","text":"Калі б я і пачаў чакаць, дык апраметная дом мой; у цемры пасьцялю я пасьцель сваю;"},{"book":"ЁВА","chapter":"17","verse":"14","text":"магіле скажу: ты за бацьку мне, чарвяку: ты маці мая і сястра мая."},{"book":"ЁВА","chapter":"17","verse":"15","text":"Дзе ж пасьля гэтага надзея мая? і чаканае мною хто пабачыць?"},{"book":"ЁВА","chapter":"17","verse":"16","text":"У апраметную сыдзе яна і будзе спачываць са мною ў пыле."}]}