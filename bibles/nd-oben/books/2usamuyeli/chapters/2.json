{"data":[{"book":"2 USamuyeli","chapter":"2","verse":"1","text":"Ngokuhamba kwesikhathi uDavida wabuza uThixo wathi, “Ngingaya yini kwelinye lamadolobho akoJuda na?”"},{"book":"2 USamuyeli","chapter":"2","verse":"2","text":"Ngakho uDavida waya khonale labafazi bakhe ababili, u-Ahinowama waseJezerili lo-Abhigeli, umfelokazi kaNabhali waseKhameli."},{"book":"2 USamuyeli","chapter":"2","verse":"3","text":"UDavida wathatha amadoda ayelaye, leyo laleyo labendlu yayo, bayahlala eHebhroni lasemizini yakhona."},{"book":"2 USamuyeli","chapter":"2","verse":"4","text":"Ngakho abantu bakoJuda bafika eHebhroni bamgcobela khona uDavida ukuba yinkosi yendlu kaJuda."},{"book":"2 USamuyeli","chapter":"2","verse":"5","text":"wathuma izithunywa ebantwini baseJabheshi Giliyadi ukuba bayekuthi kubo, “UThixo kalibusise ngokubonakalisa umusa lo kuSawuli inkosi yenu ngokumgcwaba."},{"book":"2 USamuyeli","chapter":"2","verse":"6","text":"Sengathi khathesi uThixo angalitshengisa umusa lokwethembeka, njalo lami futhi ngizalitshengisa lona lolothando ngoba lenze lokhu."},{"book":"2 USamuyeli","chapter":"2","verse":"7","text":"Khathesi-ke qinani libe lesibindi, ngoba uSawuli inkosi yenu usefile, njalo indlu yakoJuda isigcobe mina ukuba yinkosi yabo.”"},{"book":"2 USamuyeli","chapter":"2","verse":"8","text":"Ngalesisikhathi, u-Abhineri indodana kaNeri, umlawuli webutho likaSawuli, wayethethe u-Ishi-Bhoshethi indodana kaSawuli wamletha ngaseMahanayimi."},{"book":"2 USamuyeli","chapter":"2","verse":"9","text":"Wamenza waba yinkosi yaseGiliyadi, e-Ashuri kanye leJezerili, eyako-Efrayimi, lakoBhenjamini kanye lo-Israyeli wonke."},{"book":"2 USamuyeli","chapter":"2","verse":"10","text":"U-Ishi-Bhoshethi indodana kaSawuli waba yinkosi yako-Israyeli eleminyaka engamatshumi amane ubudala bakhe, njalo wabusa iminyaka emibili. Kodwa indlu kaJuda yalandela uDavida."},{"book":"2 USamuyeli","chapter":"2","verse":"11","text":"Isikhathi uDavida eyinkosi yendlu yakoJuda eHebhroni saba yiminyaka eyisikhombisa lezinyanga eziyisithupha."},{"book":"2 USamuyeli","chapter":"2","verse":"12","text":"U-Abhineri indodana kaNeri, ekanye labantu baka-Ishi-Bhoshethi indodana kaSawuli, basuka eMahanayimi baya eGibhiyoni."},{"book":"2 USamuyeli","chapter":"2","verse":"13","text":"UJowabi indodana kaZeruya kanye labantu bakaDavida baphuma bayahlangana labo echibini laseGibhiyoni. Elinye ixuku lahlala phansi ngakwelinye icele lechibi kwathi elinye lalo ixuku lahlala ngakwelinye icele."},{"book":"2 USamuyeli","chapter":"2","verse":"14","text":"U-Abhineri wasesithi kuJowabi, “Ezinye zezinsizwa kazisukume zilwe mathupha phambi kwethu.”"},{"book":"2 USamuyeli","chapter":"2","verse":"15","text":"Ngakho zasukuma zabalwa, abantu abalitshumi lambili bakoBhenjamini ngaku-Ishi-Bhoshethi indodana kaSawuli letshumi lambili abakoDavida."},{"book":"2 USamuyeli","chapter":"2","verse":"16","text":"Indoda ngayinye yabamba lowo eyayisilwa laye ngekhanda yatshonisa inkemba yayo emhlubulweni walowo eyayisilwa laye, bawela phansi bonke. Ngakho indawo leyo eGibhiyoni yathiwa yiHelikhathi Hazurimi."},{"book":"2 USamuyeli","chapter":"2","verse":"17","text":"Impi ngalolosuku yayinzima, njalo u-Abhineri labantu bako-Israyeli behlulwa ngabantu bakaDavida."},{"book":"2 USamuyeli","chapter":"2","verse":"18","text":"Amadodana amathathu kaZeruya ayekhona: uJowabi, lo-Abhishayi kanye lo-Asaheli. U-Asaheli wayelejubane njengomziki."},{"book":"2 USamuyeli","chapter":"2","verse":"19","text":"Waxotshana lo-Abhineri, engaphambukeli kwesokudla loba kwesenxele lapho emxhuma."},{"book":"2 USamuyeli","chapter":"2","verse":"20","text":"U-Abhineri wakhangela emuva kwakhe wabuza wathi, “Kanti nguwe, Asaheli?”"},{"book":"2 USamuyeli","chapter":"2","verse":"21","text":"U-Abhineri wasesithi kuye, “Phambukela eceleni kwesokudla loba kwesenxele; ubambe enye yezinsizwa uyithathele izikhali zayo.” Kodwa u-Asaheli kayekelanga ukuxotshana laye."},{"book":"2 USamuyeli","chapter":"2","verse":"22","text":"U-Abhineri wamxwayisa futhi wathi, “Yekela ukuxotshana lami. Kungani kumele ngikulahle phansi na? Ngingamkhangela njani ebusweni umfowethu uJowabi na?”"},{"book":"2 USamuyeli","chapter":"2","verse":"23","text":"Kodwa u-Asaheli wala ukuyekela ukuxotshana laye; ngakho u-Abhineri wamgwaza esiswini ngomcijo womkhonto wakhe, umkhonto waze wayathutsha emhlane wakhe. Wawela khonapho, wafela khonapho. Amadoda afika ema nxa efika endaweni lapho u-Asaheli ayewe wafela kuyo."},{"book":"2 USamuyeli","chapter":"2","verse":"24","text":"Kodwa uJowabi lo-Abhishayi baxotshana lo-Abhineri, kwathi ilanga selitshona bafika eqaqeni lwase-Ama, eduzane leGiya endleleni yenkangala yaseGibhiyoni."},{"book":"2 USamuyeli","chapter":"2","verse":"25","text":"Lapho-ke abantu bakoBhenjamini bema ngemva kuka-Abhineri. Benza ixuku bayajama phezu koqaqa."},{"book":"2 USamuyeli","chapter":"2","verse":"26","text":"U-Abhineri wabiza uJowabi wathi, “Kanti inkemba sekumele idle kokuphela na? Kawuboni ukuthi kuzaphetha kabuhlungu na? Koze kube nini phambi kokuba ulaye abantu bakho ukuba bayekele ukuxotshana labafowabo na?”"},{"book":"2 USamuyeli","chapter":"2","verse":"27","text":"UJowabi waphendula wathi, “Ngeqiniso njengoba uNkulunkulu ekhona, aluba kawukhulumanga, amadoda la abezaxotshana labafowabo kuze kube sekuseni.”"},{"book":"2 USamuyeli","chapter":"2","verse":"28","text":"Ngakho uJowabi watshaya icilongo, bonke abantu bakhe basebesima, kabasaxotshananga lo-Israyeli, kumbe babuye balwe futhi."},{"book":"2 USamuyeli","chapter":"2","verse":"29","text":"Ngalobobusuku bonke u-Abhineri labantu bakhe bahamba badabula i-Arabha. Bachapha iJodani, baqhubeka bedabula iBhethironi yonke baze bayafika eMahanayimi."},{"book":"2 USamuyeli","chapter":"2","verse":"30","text":"UJowabi waphenduka ekuxotshaneni lo-Abhineri wasebuthanisa abantu bakhe bonke. Ngaphandle kuka-Asaheli abantu bakaDavida abalitshumi lasificamunwemunye batholakala bengekho."},{"book":"2 USamuyeli","chapter":"2","verse":"31","text":"Kodwa abantu bakaDavida babebulele abakoBhenjamini ababelo-Abhineri abangamakhulu amathathu lamatshumi ayisithupha."},{"book":"2 USamuyeli","chapter":"2","verse":"32","text":"Bathatha u-Asaheli bayamngcwaba ethuneni likayise eBhethilehema. Emva kwalokho uJowabi labantu bakhe bahamba ubusuku bonke bafika eHebhroni emadabukakusa."}]}