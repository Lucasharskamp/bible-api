{"data":[{"book":"Walawi","chapter":"27","verse":"1","text":"Mndewa Imulungu kamulongela Musa,"},{"book":"Walawi","chapter":"27","verse":"2","text":"“Walongele wanhu wa Izilaeli, ‘Munhu yahaiduwila kamba komgwaa Mndewa Imulungu munhu, munhu ayo kodaha kusegesa kiyalongile kwa kulava fungu diigala na munhu ayo."},{"book":"Walawi","chapter":"27","verse":"3","text":"“ ‘Kamba mbigalo yeli na miyaka malongo mabili mbaka miyaka malongo sita, yamulavile Mndewa Imulungu vihande malongo matano va shaba, kwa kipimo cha hanhu hong'ala."},{"book":"Walawi","chapter":"27","verse":"4","text":"“ ‘Kamba munhu ayo mtwanzi yalaviligwe vihande malongo madatu va shaba."},{"book":"Walawi","chapter":"27","verse":"5","text":"“ ‘Kamba munhu ayo kana miyaka kusongela mitano mbaka malongo mabili na yahawa mbigalo yagomboligwe kwa kulaviligwa vihande malongo mabili va shaba. Kamba yahawa mtwanzi yalaviligwe vihande longo va shaba."},{"book":"Walawi","chapter":"27","verse":"6","text":"“ ‘Kamba mwana king'hele wa mwezi umoja mbaka miyaka mitano, na kamba mwana ayo mbigalo yalaviligwe vihande vitano va shaba. Kamba mwana ayo mtwanzi yalaviligwe vihande vidatu va shaba."},{"book":"Walawi","chapter":"27","verse":"7","text":"“ ‘Kamba munhu kana miyaka kubanza malongo sita na kamba munhu ayo mbigalo, yalaviligwe vihande longo na tano va shaba. Kamba mtwanzi yalaviligwe vihande longo va shaba."},{"book":"Walawi","chapter":"27","verse":"8","text":"“ ‘Lakini kamba munhu mkiwa hadaha kuliha fungu dijo, baho munhu ayo yagaligwe kwa mulava nhosa na mulava nhosa yagelegeze ili yajuwe sente nyingahi kodaha kulava kwa kuigala na ayo yalongile mbuli kwa kuiduwila."},{"book":"Walawi","chapter":"27","verse":"9","text":"“ ‘Kamba kaiduwila mbuli ya mnyama yolavigwa nhosa kwa Mndewa Imulungu, baho mnyama ayo kokuwa kang'ala."},{"book":"Walawi","chapter":"27","verse":"10","text":"Hailondigwa bule mnyama ayo yabadilishigwe kwa mnyama iyagwe, yanogile kwa yehile hebu yehile kwa yanogile kamba yahabadilishigwa kwa mnyama iyagwe, wose wabili okuwa wang'ala."},{"book":"Walawi","chapter":"27","verse":"11","text":"“ ‘Kamba kaiduwila mbuli ya mnyama yafitile, mnyama halavigwa nhosa kwa Mndewa Imulungu, baho munhu yamulavile yamgale kwa mulava nhosa."},{"book":"Walawi","chapter":"27","verse":"12","text":"Na mulava nhosa yagelegeze sente ya mnyama ayo kwa kuigala na kunoga kwake hebu kwiha kwake. Vonda yalonge mulava nhosa vivo vonda iwe."},{"book":"Walawi","chapter":"27","verse":"13","text":"Lakini kamba mwenyego kolonda kumgombola, yongeze sente asilimia malongo mabili ya sente ilondigwa kwa mnyama ayo."},{"book":"Walawi","chapter":"27","verse":"14","text":"“ ‘Munhu yahailava ng'anda yake kwa Mndewa Imulungu, mulava nhosa yagelegeze sente ya ng'anda ayo kwa kuigala na kunoga kwake hebu kwiha kwake. Vonda yalonge vivo vonda iwe."},{"book":"Walawi","chapter":"27","verse":"15","text":"Munhu ayo yailavile kwa Mndewa Imulungu yahalonda kuigombola ng'anda yake baho yongeze sente asilimia malongo mabili ya sente ilondigwa, baho yokuwa ng'anda yake."},{"book":"Walawi","chapter":"27","verse":"16","text":"“ ‘Munhu yahaulava mgunda wake kwa Mndewa Imulungu uli uhazi wake, baho fungu da mgunda awo dololigwa kwa kuigala na mbeyu zidaha kuhanda mgunda wose awo, kila kilo malongo mabili za mbeyu za ngano yokuwa vihande malongo matano va shaba."},{"book":"Walawi","chapter":"27","verse":"17","text":"Kamba yahaulava mgunda wake muumwaka wa kulekeswa, fungu jake diigale na vija vimupima."},{"book":"Walawi","chapter":"27","verse":"18","text":"Lakini yahaulava mgunda wake wahabita mwaka awo, baho mulava nhosa yagelegeze sente za mgunda awo kwa kuigala na miyaka isigale kuvikila mwaka uyagwe wa kulekeswa."},{"book":"Walawi","chapter":"27","verse":"19","text":"Kamba mwenyego kolonda kuugombola mgunda wake, yongeze sente asilimia malongo mabili ya sente ilondigwa kwa mgunda awo, abaho okuwa mgunda wake."},{"book":"Walawi","chapter":"27","verse":"20","text":"Lakini kamba halonda kuugombola na kamuuzila munhu iyagwe, baho mgunda awo sikuugomboligwe kabili."},{"book":"Walawi","chapter":"27","verse":"21","text":"Mna umwaka wa kulekeswa, mgunda awo ulekigwe na okuwa wa Mndewa Imulungu siku zose. Mulava nhosa, ayo yonda yausole mgunda awo."},{"book":"Walawi","chapter":"27","verse":"22","text":"“ ‘Kamba munhu yahamulavila Mndewa Imulungu mgunda wake yaugulile kwa munhu iyagwe,"},{"book":"Walawi","chapter":"27","verse":"23","text":"mulava nhosa yagelegeze fungu da mgunda awo kwa kuigala na miyaka isigale kuvikila mwaka wa kulekeswa, na munhu ayo kolondigwa yalihe siku dijo kamba vija kinhu king'ala kwa Mndewa Imulungu."},{"book":"Walawi","chapter":"27","verse":"24","text":"Lakini mwaka wa kulekeswa, mgunda awo ubwezigwe kwa munhu yauzile."},{"book":"Walawi","chapter":"27","verse":"25","text":"Kila kinhu chahalondigwa kuguligwa, kiigale na kipimo kili hanhu hong'ala."},{"book":"Walawi","chapter":"27","verse":"26","text":"“ ‘Hailondigwa kumulavila Mndewa Imulungu mwana wa ichanduso wa mnyama, kwavija kila mwana wa ichanduso wa mnyama mwenyego Mndewa Imulungu, yawe mwana wa ng'ombe hebu wa ng'hondolo."},{"book":"Walawi","chapter":"27","verse":"27","text":"Kamba mnyama ayo kafita, mwenyego kodaha kumgula kamba kipimo chenu vikili na yongeze sente asilimia malongo mabili ya sente ilondigwa kwa mnyama ayo. Kamba hamgombola bule baho yauzigwe kwa sente ilondigwa."},{"book":"Walawi","chapter":"27","verse":"28","text":"“ ‘Lakini kinhu chochose kilavigwe chosechose kwa Mndewa Imulungu, iwe munhu hebu mnyama hebu kinhu kipatikane kwa uhazi, hakiuzigwa bule hebu kugomboligwa, chochose kilavigwe kwa Mndewa Imulungu king'ala."},{"book":"Walawi","chapter":"27","verse":"29","text":"Munhu yoyose yabaguligwe ili yabanangigwe, sikuyagomboligwe, kolondigwa yakomigwe."},{"book":"Walawi","chapter":"27","verse":"30","text":"“ ‘Fungu da longo da ndiya hebu matunda ga mibiki, vose mwenyego Mndewa Imulungu, avo ving'ala kwa Mndewa Imulungu."},{"book":"Walawi","chapter":"27","verse":"31","text":"Kamba munhu kolonda kudigombola fungu jake da longo yalihe kamba viilondigwa na yongeze asilimia malongo mabili."},{"book":"Walawi","chapter":"27","verse":"32","text":"Munhu yahapeta fugo yake, kila mnyama wa longo mna idibumbila jake, mnyama ayo kokuwa wa Mndewa Imulungu na wanyama awo okuwa wang'ala."},{"book":"Walawi","chapter":"27","verse":"33","text":"Munhu yoyose halondigwa kugelegeza kamba mnyama ayo kanoga hebu keha na mnyama ayo halondigwa kubadilishigwa na mnyama iyagwe. Kamba yahabadilishigwa na mnyama iyagwe, wanyama wose wabili okuwa wang'ala na hawagomboligwa bule.’ ”"},{"book":"Walawi","chapter":"27","verse":"34","text":"Gano gago malagizo ga Mndewa Imulungu gayamgwelele Musa yawalongele wanhu wose wa Izilaeli kuko kulugongo lwa Sinai."}]}