{"data":[{"book":"زبور","chapter":"115","verse":"1","text":"اے رب، ہماری ہی عزت کی خاطر کام نہ کر بلکہ اِس لئے کہ تیرے نام کو جلال ملے، اِس لئے کہ تُو مہربان اور وفادار خدا ہے۔"},{"book":"زبور","chapter":"115","verse":"2","text":"دیگر اقوام کیوں کہیں، ”اُن کا خدا کہاں ہے؟“"},{"book":"زبور","chapter":"115","verse":"3","text":"ہمارا خدا تو آسمان پر ہے، اور جو جی چاہے کرتا ہے۔"},{"book":"زبور","chapter":"115","verse":"4","text":"اُن کے بُت سونے چاندی کے ہیں، انسان کے ہاتھ نے اُنہیں بنایا ہے۔"},{"book":"زبور","chapter":"115","verse":"5","text":"اُن کے منہ ہیں لیکن وہ بول نہیں سکتے۔ اُن کی آنکھیں ہیں لیکن وہ دیکھ نہیں سکتے۔"},{"book":"زبور","chapter":"115","verse":"6","text":"اُن کے کان ہیں لیکن وہ سن نہیں سکتے، اُن کی ناک ہے لیکن وہ سونگھ نہیں سکتے۔"},{"book":"زبور","chapter":"115","verse":"7","text":"اُن کے ہاتھ ہیں، لیکن وہ چھو نہیں سکتے۔ اُن کے پاؤں ہیں، لیکن وہ چل نہیں سکتے۔ اُن کے گلے سے آواز نہیں نکلتی۔"},{"book":"زبور","chapter":"115","verse":"8","text":"جو بُت بناتے ہیں وہ اُن کی مانند ہو جائیں، جو اُن پر بھروسا رکھتے ہیں وہ اُن جیسے بےحس و حرکت ہو جائیں۔"},{"book":"زبور","chapter":"115","verse":"9","text":"اے اسرائیل، رب پر بھروسا رکھ! وہی تیرا سہارا اور تیری ڈھال ہے۔"},{"book":"زبور","chapter":"115","verse":"10","text":"اے ہارون کے گھرانے، رب پر بھروسا رکھ! وہی تیرا سہارا اور تیری ڈھال ہے۔"},{"book":"زبور","chapter":"115","verse":"11","text":"اے رب کا خوف ماننے والو، رب پر بھروسا رکھو! وہی تمہارا سہارا اور تمہاری ڈھال ہے۔"},{"book":"زبور","chapter":"115","verse":"12","text":"رب نے ہمارا خیال کیا ہے، اور وہ ہمیں برکت دے گا۔ وہ اسرائیل کے گھرانے کو برکت دے گا، وہ ہارون کے گھرانے کو برکت دے گا۔"},{"book":"زبور","chapter":"115","verse":"13","text":"وہ رب کا خوف ماننے والوں کو برکت دے گا، خواہ چھوٹے ہوں یا بڑے۔"},{"book":"زبور","chapter":"115","verse":"14","text":"رب تمہاری تعداد میں اضافہ کرے، تمہاری بھی اور تمہاری اولاد کی بھی۔"},{"book":"زبور","chapter":"115","verse":"15","text":"رب جو آسمان و زمین کا خالق ہے تمہیں برکت سے مالا مال کرے۔"},{"book":"زبور","chapter":"115","verse":"16","text":"آسمان تو رب کا ہے، لیکن زمین کو اُس نے آدم زادوں کو بخش دیا ہے۔"},{"book":"زبور","chapter":"115","verse":"17","text":"اے رب، مُردے تیری ستائش نہیں کرتے، خاموشی کے ملک میں اُترنے والوں میں سے کوئی بھی تیری تمجید نہیں کرتا۔"},{"book":"زبور","chapter":"115","verse":"18","text":"لیکن ہم رب کی ستائش اب سے ابد تک کریں گے۔ رب کی حمد ہو!"}]}