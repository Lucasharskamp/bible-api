{"data":[{"book":"LINJIILA MARKUUSA","chapter":"11","verse":"1","text":"Ɓay wonii ɓe ɓadike Yerusalaam haa ɓe hewtii Bayti-Faazii e *Betanii, ɗun ko takko Fello *Zaytuuni ngon, kanko Iisaa o nuli taalibaaɓe makko ɗiɗo,"},{"book":"LINJIILA MARKUUSA","chapter":"11","verse":"2","text":"o wi'i ɓe: «Yahee e ngoo hoɗo wongo yeeso mon ɗoo. No naatirɗon e maggo on taway ɗon mbabun kun goɗɗo waɗɗaaki haa hande no humii ɗon. Hunton kun, addon."},{"book":"LINJIILA MARKUUSA","chapter":"11","verse":"3","text":"Si goɗɗo aru on e landaade: ‹Ko honɗun waɗanton ɗun?›, on wi'ay mo: ‹Ko haaju Koohoojo on yani e makkun. O artiray kun ko neeɓaa.› »"},{"book":"LINJIILA MARKUUSA","chapter":"11","verse":"4","text":"Onsay ɓe yahi, ɓe tawi mbabun no humii ka yaasi e binde dambugal ka ɗatal, ɓe hunti kun."},{"book":"LINJIILA MARKUUSA","chapter":"11","verse":"5","text":"Woɓɓe e wonnooɓe ɗon ɓen wi'i ɓe: «Ko honɗun waɗi si hiɗon huntude mbabun kun?»"},{"book":"LINJIILA MARKUUSA","chapter":"11","verse":"6","text":"Ɓe jaabori no Iisaa wiirunoo ɓe non. Onsay ɓe acci ɓe yahi."},{"book":"LINJIILA MARKUUSA","chapter":"11","verse":"7","text":"Ɓe addani Iisaa mbabun kun. Ɓe ndaɗɗani mo conci maɓɓe ɗin e hoore makkun. Iisaa jooɗii e hoore makkun."},{"book":"LINJIILA MARKUUSA","chapter":"11","verse":"8","text":"Yimɓe buy ndaɗɗani mo conci mun ɗin ka laawol, woɓɓe calɗi ɗi ɓe saltii ka buruure ɗin."},{"book":"LINJIILA MARKUUSA","chapter":"11","verse":"9","text":"Tawi hikkornooɓe yeeso makko ɓen e iwtirnooɓe ɓaawo ɓen no ewnaade wi'a:"},{"book":"LINJIILA MARKUUSA","chapter":"11","verse":"10","text":"Barki wonanii nguu laamu wongu arude,"},{"book":"LINJIILA MARKUUSA","chapter":"11","verse":"11","text":"Ɓay Iisaa naatii Yerusalaam, o yahi ka *juulirde mawnde, o taskii fow. Nde tawnoo niɓɓii, o yahi Betanii kanko e sappoo e ɗiɗooɓe ɓen."},{"book":"LINJIILA MARKUUSA","chapter":"11","verse":"12","text":"Bimbi nden ɲande, ko ɓe yaltata Betanii, kanko Iisaa o weelaa."},{"book":"LINJIILA MARKUUSA","chapter":"11","verse":"13","text":"O haynii ƴibbehi maruki haako ka woɗɗitii. O yahi ndaarugol si o taway ton goɗɗun. Ɓay o ɓadike o tawi ko haako tun, ko fii hari hinaa dabbunde ƴibbe."},{"book":"LINJIILA MARKUUSA","chapter":"11","verse":"14","text":"Onsay o wi'i ki: «Wota goɗɗo ɲaamitu hande kadi ɓiɓɓe maa ɓen.» Taalibaaɓe makko ɓen nani ko o wi'i kon."},{"book":"LINJIILA MARKUUSA","chapter":"11","verse":"15","text":"Ɓay ɓe hewtii Yerusalaam, Iisaa naatiri ka dingiral juulirde mawnde, o woni e raɗagol yeeyaynooɓe ɓen e soodaynooɓe ɓen ka juulirde. O wayliti taabe waɗaynooɓe sensa-sensita ɓen e julle yeeyaynooɓe gabooji ɓen."},{"book":"LINJIILA MARKUUSA","chapter":"11","verse":"16","text":"Tawi o jaɓataa hay gooto naɓora goɗɗun ka nder dingiral juulirde,"},{"book":"LINJIILA MARKUUSA","chapter":"11","verse":"17","text":"e hoore himo jannaynoo ɓe, wi'a: «Hinaa no windii: ‹Suudu an ndun innoyte suudu torordu ndu leƴƴi ɗin fow torotoo Alla e mun?›"},{"book":"LINJIILA MARKUUSA","chapter":"11","verse":"18","text":"Kono ɓay hooreeɓe *yottinooɓe sadaka ɓen e jannooɓe fii Sariya on nanii ɗun, ɓe woni e ɗaɓɓugol feere no ɓe sahinbinira mo. Kono tawi hiɓe huli mo, ko fii hari jamaa on fow no ŋalɗidi e ko o jannata kon."},{"book":"LINJIILA MARKUUSA","chapter":"11","verse":"19","text":"Ɓay niɓɓii, Iisaa e taalibaaɓe mun ɓen yalti ka saare."},{"book":"LINJIILA MARKUUSA","chapter":"11","verse":"20","text":"Wa ko ɓe feƴƴata bimbi, taalibaaɓe ɓen yi'i kiya ƴibbehi no yoori haa ka ɗaɗi."},{"book":"LINJIILA MARKUUSA","chapter":"11","verse":"21","text":"Onsay Petruusu anditi ko feƴƴi kon. O wi'i Iisaa: «Karamoko'en, ndaaree! Ƴibbehi ki huɗunoɗon kin yoorii!»"},{"book":"LINJIILA MARKUUSA","chapter":"11","verse":"22","text":"Iisaa ƴetti haala kan, wi'i ɓe: «Gomɗinee Alla!"},{"book":"LINJIILA MARKUUSA","chapter":"11","verse":"23","text":"Ko fii, ka haqiiqa mi andinii on, si goɗɗo wi'u ngoo fello yo ngo ɓoro ɗoo, ngo yaha ka baharu, hara o sikkitaaki ka ɓernde makko, hara himo gomɗini ko o wi'i kon waɗay, ɗun waɗante mo."},{"book":"LINJIILA MARKUUSA","chapter":"11","verse":"24","text":"Ko ɗun waɗi si mi wi'ay on, kala ko landiɗon e nder toragol Alla, hoolee on hendike ɗun, ɗun waɗante on."},{"book":"LINJIILA MARKUUSA","chapter":"11","verse":"25","text":"Nde hiɗon toroo Alla, hara hiɗon seytinani goɗɗo, yaafee mo, fii no Ben mon Wonɗo ka kammu on yaaforana on onon kadi bonnereeji mon ɗin."},{"book":"LINJIILA MARKUUSA","chapter":"11","verse":"26","text":"Kono si on yaafanaaki ɓe, haray Ben mon Wonɗo ka kammu on kaɲun kadi yaafantaako on bonnereeji mon ɗin.»"},{"book":"LINJIILA MARKUUSA","chapter":"11","verse":"27","text":"Ɓe yiltitii kadi Yerusalaam. E nder ko Iisaa jindata kon ka nder juulirde mawnde, hooreeɓe yottinooɓe sadaka ɓen e jannooɓe fii Sariya on wondude e mawɓe ɓen ari e makko."},{"book":"LINJIILA MARKUUSA","chapter":"11","verse":"28","text":"Ɓe wi'i mo: «Ko e ley kongol hombo wonɗaa waɗude ɗun e ko e ley kongol hombo wonɗaa fii ko wonɗaa waɗude koo?»"},{"book":"LINJIILA MARKUUSA","chapter":"11","verse":"29","text":"Iisaa jaabii ɓe, wi'i: «Min kadi mi landoto on huunde wootere. Si on jaabike lan, onsay mi yeetoto on ko e ley kongol hombo mi woni waɗirde ɗun."},{"book":"LINJIILA MARKUUSA","chapter":"11","verse":"30","text":"E hara lootugol ko Yaayaa lootaynoo yimɓe ɓen kon, ko honto iwri: ko ka arsi, kaa ko e neɗɗanke? Jaabee lan.»"},{"book":"LINJIILA MARKUUSA","chapter":"11","verse":"31","text":"Kono ɓe wi'indiri: «Si en jaabike mo ko ka arsi iwri, o wi'ay en ko honɗun haɗunoo gomɗinen mo?"},{"book":"LINJIILA MARKUUSA","chapter":"11","verse":"32","text":"Si en jaabike mo-le ko e neɗɗanke ɗun iwri.» (E hin-le hiɓe huli jamaa on, ko fii fow no jogori Yaayaa wa annabaajo tigi.)"},{"book":"LINJIILA MARKUUSA","chapter":"11","verse":"33","text":"Onsay ɓe jaabii Iisaa: «Men andaa.»"}]}