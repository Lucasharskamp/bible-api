{"data":[{"book":"Lewi Sɛrɛxɛdubɛ","chapter":"6","verse":"1","text":"Alatala naxa a masen Annabi Munsa bɛ,"},{"book":"Lewi Sɛrɛxɛdubɛ","chapter":"6","verse":"2","text":"«Yi yaamari so Haruna nun a xa die yi ra: Sɛriyɛ nan ya sɛrɛxɛ gan daaxi xa fe ra. Sɛrɛxɛ gan daaxi xa lu sɛrɛxɛbade fari kɔɛ ra, a xa gan han gɛɛsɛgɛ."},{"book":"Lewi Sɛrɛxɛdubɛ","chapter":"6","verse":"3","text":"Sɛrɛxɛdubɛ xa donma ragoro a ma, a xa wantanyi fiixɛ fanyi so a ra, a xa tɛ xube ba sɛrɛxɛ gan daaxi bun ma, a a sa sɛrɛxɛbade sɛɛti ma."},{"book":"Lewi Sɛrɛxɛdubɛ","chapter":"6","verse":"4","text":"A na gɛ na wali ra, a xa a xa dugi fanyi ba a ma, a xa dugi gbɛtɛ ragoro a ma, alako a xa na tɛ xube xanin ɲama yonkinde fari ma, yire sɛniyɛnxi."},{"book":"Lewi Sɛrɛxɛdubɛ","chapter":"6","verse":"5","text":"Tɛ naxan dɛxɛxi sɛrɛxɛbade bun ma, na naxa xuben. Gɛɛsɛgɛ birin sɛrɛxɛdubɛ xa yege radɔxɔ, a xa tɛ xuru, a sɛrɛxɛ gan daaxi sa na fari. A xanunteya sɛrɛxɛe ture fan ganma naa nɛ."},{"book":"Lewi Sɛrɛxɛdubɛ","chapter":"6","verse":"6","text":"Na tɛ dɛxɛma tɛmui birin sɛrɛxɛbade bun ma, a mu xubenma.»"},{"book":"Lewi Sɛrɛxɛdubɛ","chapter":"6","verse":"7","text":"«Sɛriyɛ nan ya sansi xɔri dinxi sɛrɛxɛ xa fe ra. Haruna xa die xa fa na sɛrɛxɛ ra sɛrɛxɛbade n tan Alatala ya i."},{"book":"Lewi Sɛrɛxɛdubɛ","chapter":"6","verse":"8","text":"Sɛrɛxɛdubɛ xa suxu keren kɔ sansi xɔri dinxi ra, a nun ture, a nun surayi naxan birin sama a fari, a xa na birin gan sɛrɛxɛ tɔnxuma ra sɛrɛxɛbade fari. Na xiri rafan n tan Alatala ma."},{"book":"Lewi Sɛrɛxɛdubɛ","chapter":"6","verse":"9","text":"Naxan luxi, Haruna nun a xa die xa na don a lɛbinitare ra, hɔrɔmɔlingira tɛtɛ sɛniyɛnxi kui."},{"book":"Lewi Sɛrɛxɛdubɛ","chapter":"6","verse":"10","text":"A mu lanma a xa ɲin lɛbini ra, barima a fatanxi n ma sɛrɛxɛ gan daaxie nan na naxee sɛniyɛnxi han alɔ yunubi xafari sɛrɛxɛ nun yɛtɛ ragbilen sɛrɛxɛ."},{"book":"Lewi Sɛrɛxɛdubɛ","chapter":"6","verse":"11","text":"Haruna xa di xɛmɛe nɔma na donde. Yaamari na a ra wo bɔnsɔɛ bɛ naxan mu kanama abadan. Mixi naxan birin a makɔrɛma na sɛrɛxɛ gan daaxie ra naxee bama n tan Alatala bɛ, na kanyie sɛniyɛnma nɛ.»"},{"book":"Lewi Sɛrɛxɛdubɛ","chapter":"6","verse":"12","text":"Alatala naxa a masen Annabi Munsa bɛ,"},{"book":"Lewi Sɛrɛxɛdubɛ","chapter":"6","verse":"13","text":"«Haruna tima sɛrɛxɛdubɛ kuntigi ra lɔxɔɛ naxɛ, a lanma a tan Haruna nun a xa die xa sansi xɔri fanyi dinxi konbo ya keren ba sɛrɛxɛ ra. Na sɛrɛxɛ tagi bama gɛɛsɛgɛ, boore tagi bama nunmare. Na mɔɔli xa raba mixi tima sɛrɛxɛdubɛ kuntigi ra tɛmui naxɛ."},{"book":"Lewi Sɛrɛxɛdubɛ","chapter":"6","verse":"14","text":"Yi sansi xɔri dinxi xa gilin tunde kui, ture xa sa a ma. A na ɲɔn, a xuntunyie xa gan tɛ xɔɔra, a xa findi xiri ɲɔxunmɛ ra Alatala bɛ."},{"book":"Lewi Sɛrɛxɛdubɛ","chapter":"6","verse":"15","text":"Sɛrɛxɛdubɛ naxan findima Haruna ɲɔxɔɛ ra xa na sɛrɛxɛ mɔɔli ba. A xa raba na ki nɛ tɛmui birin n tan Alatala ya i. Na sɛrɛxɛ birin xa gan."},{"book":"Lewi Sɛrɛxɛdubɛ","chapter":"6","verse":"16","text":"Sɛrɛxɛdubɛ xa sɛrɛxɛ birin xa gan, e naxa na sese don.»"},{"book":"Lewi Sɛrɛxɛdubɛ","chapter":"6","verse":"17","text":"Alatala naxa a masen Annabi Munsa bɛ,"},{"book":"Lewi Sɛrɛxɛdubɛ","chapter":"6","verse":"18","text":"«Yi yaamari so Haruna nun a xa die yi ra: ‹Sɛriyɛ nan ya yunubi xafari sɛrɛxɛ xa fe ra. Yunubi xafari sɛrɛxɛ kɔn naxabama sɛrɛxɛ gan daaxi kɔn naxabade nɛ, barima se sɛniyɛnxi na a ra."},{"book":"Lewi Sɛrɛxɛdubɛ","chapter":"6","verse":"19","text":"Sɛrɛxɛdubɛ naxan yunubi xafari sɛrɛxɛ bama, a na donma n tan Ala xa hɔrɔmɔlingira tɛtɛ sɛniyɛnxi nan kui."},{"book":"Lewi Sɛrɛxɛdubɛ","chapter":"6","verse":"20","text":"Naxan yo dinma na sɛrɛxɛ ra, na kanyi sɛniyɛnma nɛ. Xa na wuli sa kasan dugi nde ma, na dugi xa xa yire sɛniyɛnxi."},{"book":"Lewi Sɛrɛxɛdubɛ","chapter":"6","verse":"21","text":"Xa na sube ɲinma tunde mɔɔli nde kui naxan maniya fɛɲɛ ra, a na gɛ a ɲinde, na tunde xa kana. Xa a ɲinma tunde kui naxan yailanxi yɔxui ra, na tunde xa maxa a fanyi ra ye ra."},{"book":"Lewi Sɛrɛxɛdubɛ","chapter":"6","verse":"22","text":"Xɛmɛ sɛrɛxɛdubɛ birin xa na don, barima sɛrɛxɛ sɛniyɛnxi na a ra."},{"book":"Lewi Sɛrɛxɛdubɛ","chapter":"6","verse":"23","text":"Kɔnɔ mixi yo naxa yunubi xafari sɛrɛxɛ don, naxan wuli xaninma hɔrɔmɔlingira kui xunsare ra. Na sɛrɛxɛ mɔɔli xa gan tɛ ra.›»"}]}