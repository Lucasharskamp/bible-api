{"data":[{"book":"Jon","chapter":"21","verse":"1","text":"Dughiar maba gɨvazɨma, Iesus Galilin Dɨpar Akaremɨn boroghɨn, uabɨ isa ua uan suren gumazibar aka. Galilin Dɨpar Akaremɨn ziar mam Taiberiasɨn dɨpam. Bizir kam kamaghɨn oto."},{"book":"Jon","chapter":"21","verse":"2","text":"21:2 Matyu 4:21; Jon 1:45-51; 20:24Dughiar kam Saimon Pita ko Tomas (an ziar mam Fufuzim) ko Nataniel (an nguibam, Kanan nguibar Galilin Distrighɨn aven itim) ko Sebedin otarir pumuning, ko Iesusɨn suren gumazir igharazir pumuning, me bar uari inigha iti."},{"book":"Jon","chapter":"21","verse":"3","text":"21:3 Luk 5:5Egha Saimon Pita kamaghɨn me mɨgei, “Kɨ osiriba burisɨ mangam.”"},{"book":"Jon","chapter":"21","verse":"4","text":"21:4 Jon 20:14Ezɨ bar mɨzaraghara, aruem ovɨrima, me gumazir mamɨn garima a dɨpamɨn dadarimɨn tughav iti. Ezɨ suren gumaziba kamaghɨn fozir pu, kar Iesus."},{"book":"Jon","chapter":"21","verse":"5","text":"Ezɨ Iesus kamaghɨn men azara, “Otariba, ia osiritaba iniz, o?”"},{"book":"Jon","chapter":"21","verse":"6","text":"Ezɨ a kamaghɨn me mɨgei, “Ia ivem inigh, botɨn agharir guvimɨn amadaghan anekunigh, egh ia osiritaba iniam.” Ezɨ me ivem akunizɨ, osirir bar avɨrim ivem gizɨvazɨ, me a gekuigh anangan ibura."},{"book":"Jon","chapter":"21","verse":"7","text":"Ezɨ suren gumazir Iesus bar ifongezim, a kamaghɨn Pita mɨgei, “Kar Ekiamra.” Pita faragha ingarasava uan korotiar aruzim sue."},{"book":"Jon","chapter":"21","verse":"8","text":"Ezɨ suren gumazir igharaziba botɨn mam inigha ghua, osiriba sara ivem amɨkɨrɨgha dadarimɨn zui. Me saghon itir puvatɨ, me 100 mitan dɨpar dadarimɨn boroghɨra iti."},{"book":"Jon","chapter":"21","verse":"9","text":"Ezɨ me iza dadarimɨn otogha gɨvagha, me avir mamɨn garima osiri maba avim gisɨn iti. Ezɨ bretɨn maba sara iti."},{"book":"Jon","chapter":"21","verse":"10","text":"Ezɨ Iesus kamaghɨn me mɨgei, “Osirir ia datɨrɨghɨn iniziba, ia taba inigh izɨ.”"},{"book":"Jon","chapter":"21","verse":"11","text":"21:11 Luk 5:6Ezɨ Saimon Pita botɨn ghuavanabogha, egha ivem a mɨkɨrɨgha dɨpar dadarimɨn ghu. Ezɨ osirir ekiabara ivem gizɨfa, da bar moghɨra, 153plan osiriba. Osiriba bar avɨrasemezɨ ivem akariaghɨrɨzir puvatɨ."},{"book":"Jon","chapter":"21","verse":"12","text":"Ezɨ Iesus kamaghɨn me mɨgei, “Ia izɨ damɨ.”"},{"book":"Jon","chapter":"21","verse":"13","text":"21:13 Jon 6:11; Aposel 10:41Ezɨ Iesus avimɨn boroghɨra ghua bret inigha me ganɨdi. Egha osiriba sara inigha uaghan me ganɨdi."},{"book":"Jon","chapter":"21","verse":"14","text":"21:14 Jon 20:19; 20:26Dughiar Iesus mozimɨn dɨkavizimɨn gɨn, kar an namba 3ɨn dughiam a uabɨ isa uan suren gumazibar aka."},{"book":"Jon","chapter":"21","verse":"15","text":"Iesus uan suren gumaziba ko amegha gɨvagha, Iesus kamaghɨn Saimon Pitan azai, “Saimon, Jonɨn otarim, nɨ ti bar na gifonge, egha nɨ na gifongezir arazir kam, a gumazir kaba na gifongezir arazibagh afira?”"},{"book":"Jon","chapter":"21","verse":"16","text":"Ezɨ Iesus uam an azara, “Saimon, Jonɨn otarim, nɨ ti na gifonge?”"},{"book":"Jon","chapter":"21","verse":"17","text":"Egha dughiar mɨkezimɨn uam an azara, “Saimon, Jonɨn otarim, nɨ ti na gifonge?”"},{"book":"Jon","chapter":"21","verse":"18","text":"21:18 Jon 13:36; Aposel 12:3-4Kɨ guizbangɨra nɨ mɨgei, nɨ fomɨra igiamra ikia, nɨ uabɨ letiam uan ivariam ikegha danganir nɨ mangasa ifongezibagh arui. Egh nɨ ghurighamin dughiam, nɨ uan agharimning feghtɨ, gumazir igharazim nɨ gikegh nɨ inigh danganir nɨ mangasa ifongezir puvatɨzimɨn mangam.”"},{"book":"Jon","chapter":"21","verse":"19","text":"(Iesus mɨgɨrɨgɨar kam mɨgɨa kamaghɨn Pitan aka, a tuavir manamɨn aremegh ziar ekiam God danɨngam.) Egha a kamaghɨn Pita mɨgei, “Nɨ nan gɨn izɨ.”"},{"book":"Jon","chapter":"21","verse":"20","text":"Ezɨ Pita ragha suren gumazir Iesus bar ifongezir kamɨn garima, an aningɨn gɨn izi. Suren gumaziba faragha Iesus koma apava, gumazir kam uan dapanim isa Iesusɨn afarɨzim boroghɨra anetɨgha, kamaghɨn an azai, Ekiam, tina nɨ isɨ apanibar agharim darɨgham?"},{"book":"Jon","chapter":"21","verse":"21","text":"Ezɨ Pita an ganigha kamaghɨn Iesus azara, “Ekiam, gumazir kam, bizir tizim a batogham?”"},{"book":"Jon","chapter":"21","verse":"22","text":"Ezɨ Iesus kamaghɨn an akam ikaragha ghaze, “Kɨ ifueghtɨ a ikɨvɨra ikɨ mangɨ dughiar kɨ uamategh izamim otogham, kar nɨn bizim puvatɨ. Nɨ nan gɨn izɨ.”"},{"book":"Jon","chapter":"21","verse":"23","text":"Kamaghɨn amizɨ, akar kam tintinibar arui, ezɨ gumazamiziba kamaghɨn nɨghnɨgha ghaze, “Suren gumazir kam an aremeghan kogham.”"},{"book":"Jon","chapter":"21","verse":"24","text":"21:24 Jon 19:35; 3 Jon 1:12Kar suren gumazir kamra, a datɨrɨghɨn bizir kabar gun mɨkemegha, an akar kaba osiri. E datɨrɨghɨn fo, akar a gun mɨkemezir kaba, da guizbangɨra."},{"book":"Jon","chapter":"21","verse":"25","text":"21:25 Jon 20:30Ezɨ bizir avɨrir igharazir maba Iesus uaghan dagh amizɨ, da iti. Ezɨ me ti vaghvagha bizir kabar akɨnafariba osirighai, nguazir kamɨn akɨnafarir kabar arɨghamin danganiba bar puvatɨgham."}]}