{"data":[{"book":"lūkaḥ","chapter":"22","verse":"1","text":"aparañca kiṇvaśūnyapūpōtsavasya kāla upasthitē"},{"book":"lūkaḥ","chapter":"22","verse":"2","text":"pradhānayājakā adhyāyakāśca yathā taṁ hantuṁ śaknuvanti tathōpāyām acēṣṭanta kintu lōkēbhyō bibhyuḥ|"},{"book":"lūkaḥ","chapter":"22","verse":"3","text":"ētastin samayē dvādaśaśiṣyēṣu gaṇita īṣkariyōtīyarūḍhimān yō yihūdāstasyāntaḥkaraṇaṁ śaitānāśritatvāt"},{"book":"lūkaḥ","chapter":"22","verse":"4","text":"sa gatvā yathā yīśuṁ tēṣāṁ karēṣu samarpayituṁ śaknōti tathā mantraṇāṁ pradhānayājakaiḥ sēnāpatibhiśca saha cakāra|"},{"book":"lūkaḥ","chapter":"22","verse":"5","text":"tēna tē tuṣṭāstasmai mudrāṁ dātuṁ paṇaṁ cakruḥ|"},{"book":"lūkaḥ","chapter":"22","verse":"6","text":"tataḥ sōṅgīkr̥tya yathā lōkānāmagōcarē taṁ parakarēṣu samarpayituṁ śaknōti tathāvakāśaṁ cēṣṭitumārēbhē|"},{"book":"lūkaḥ","chapter":"22","verse":"7","text":"atha kiṇvaśūnyapūpōtmavadinē, arthāt yasmin dinē nistārōtsavasya mēṣō hantavyastasmin dinē"},{"book":"lūkaḥ","chapter":"22","verse":"8","text":"yīśuḥ pitaraṁ yōhanañcāhūya jagāda, yuvāṁ gatvāsmākaṁ bhōjanārthaṁ nistārōtsavasya dravyāṇyāsādayataṁ|"},{"book":"lūkaḥ","chapter":"22","verse":"9","text":"tadā tau papracchatuḥ kucāsādayāvō bhavataḥ kēcchā?"},{"book":"lūkaḥ","chapter":"22","verse":"10","text":"tadā sōvādīt, nagarē praviṣṭē kaścijjalakumbhamādāya yuvāṁ sākṣāt kariṣyati sa yannivēśanaṁ praviśati yuvāmapi tannivēśanaṁ tatpaścāditvā nivēśanapatim iti vākyaṁ vadataṁ,"},{"book":"lūkaḥ","chapter":"22","verse":"11","text":"yatrāhaṁ nistārōtsavasya bhōjyaṁ śiṣyaiḥ sārddhaṁ bhōktuṁ śaknōmi sātithiśālāा kutra? kathāmimāṁ prabhustvāṁ pr̥cchati|"},{"book":"lūkaḥ","chapter":"22","verse":"12","text":"tataḥ sa janō dvitīyaprakōṣṭhīyam ēkaṁ śastaṁ kōṣṭhaṁ darśayiṣyati tatra bhōjyamāsādayataṁ|"},{"book":"lūkaḥ","chapter":"22","verse":"13","text":"tatastau gatvā tadvākyānusārēṇa sarvvaṁ dr̥ṣdvā tatra nistārōtsavīyaṁ bhōjyamāsādayāmāsatuḥ|"},{"book":"lūkaḥ","chapter":"22","verse":"14","text":"atha kāla upasthitē yīśu rdvādaśabhiḥ prēritaiḥ saha bhōktumupaviśya kathitavān"},{"book":"lūkaḥ","chapter":"22","verse":"15","text":"mama duḥkhabhōgāt pūrvvaṁ yubhābhiḥ saha nistārōtsavasyaitasya bhōjyaṁ bhōktuṁ mayātivāñchā kr̥tā|"},{"book":"lūkaḥ","chapter":"22","verse":"16","text":"yuṣmān vadāmi, yāvatkālam īśvararājyē bhōjanaṁ na kariṣyē tāvatkālam idaṁ na bhōkṣyē|"},{"book":"lūkaḥ","chapter":"22","verse":"17","text":"tadā sa pānapātramādāya īśvarasya guṇān kīrttayitvā tēbhyō datvāvadat, idaṁ gr̥hlīta yūyaṁ vibhajya pivata|"},{"book":"lūkaḥ","chapter":"22","verse":"18","text":"yuṣmān vadāmi yāvatkālam īśvararājatvasya saṁsthāpanaṁ na bhavati tāvad drākṣāphalarasaṁ na pāsyāmi|"},{"book":"lūkaḥ","chapter":"22","verse":"19","text":"tataḥ pūpaṁ gr̥hītvā īśvaraguṇān kīrttayitvā bhaṅktā tēbhyō datvāvadat, yuṣmadarthaṁ samarpitaṁ yanmama vapustadidaṁ, ētat karmma mama smaraṇārthaṁ kurudhvaṁ|"},{"book":"lūkaḥ","chapter":"22","verse":"20","text":"atha bhōjanāntē tādr̥śaṁ pātraṁ gr̥hītvāvadat, yuṣmatkr̥tē pātitaṁ yanmama raktaṁ tēna nirṇītanavaniyamarūpaṁ pānapātramidaṁ|"},{"book":"lūkaḥ","chapter":"22","verse":"21","text":"paśyata yō māṁ parakarēṣu samarpayiṣyati sa mayā saha bhōjanāsana upaviśati|"},{"book":"lūkaḥ","chapter":"22","verse":"22","text":"yathā nirūpitamāstē tadanusārēṇā manuṣyapuुtrasya gati rbhaviṣyati kintu yastaṁ parakarēṣu samarpayiṣyati tasya santāpō bhaviṣyati|"},{"book":"lūkaḥ","chapter":"22","verse":"23","text":"tadā tēṣāṁ kō jana ētat karmma kariṣyati tat tē parasparaṁ praṣṭumārēbhirē|"},{"book":"lūkaḥ","chapter":"22","verse":"24","text":"aparaṁ tēṣāṁ kō janaḥ śrēṣṭhatvēna gaṇayiṣyatē, atrārthē tēṣāṁ vivādōbhavat|"},{"book":"lūkaḥ","chapter":"22","verse":"25","text":"asmāt kāraṇāt sōvadat, anyadēśīyānāṁ rājānaḥ prajānāmupari prabhutvaṁ kurvvanti dāruṇaśāsanaṁ kr̥tvāpi tē bhūpatitvēna vikhyātā bhavanti ca|"},{"book":"lūkaḥ","chapter":"22","verse":"26","text":"kintu yuṣmākaṁ tathā na bhaviṣyati, yō yuṣmākaṁ śrēṣṭhō bhaviṣyati sa kaniṣṭhavad bhavatu, yaśca mukhyō bhaviṣyati sa sēvakavadbhavatu|"},{"book":"lūkaḥ","chapter":"22","verse":"27","text":"bhōjanōpaviṣṭaparicārakayōḥ kaḥ śrēṣṭhaḥ? yō bhōjanāyōpaviśati sa kiṁ śrēṣṭhō na bhavati? kintu yuṣmākaṁ madhyē'haṁ paricāraka̮ivāsmi|"},{"book":"lūkaḥ","chapter":"22","verse":"28","text":"aparañca yuyaṁ mama parīkṣākālē prathamamārabhya mayā saha sthitā"},{"book":"lūkaḥ","chapter":"22","verse":"29","text":"ētatkāraṇāt pitrā yathā madarthaṁ rājyamēkaṁ nirūpitaṁ tathāhamapi yuṣmadarthaṁ rājyaṁ nirūpayāmi|"},{"book":"lūkaḥ","chapter":"22","verse":"30","text":"tasmān mama rājyē bhōjanāsanē ca bhōjanapānē kariṣyadhvē siṁhāsanēṣūpaviśya cēsrāyēlīyānāṁ dvādaśavaṁśānāṁ vicāraṁ kariṣyadhvē|"},{"book":"lūkaḥ","chapter":"22","verse":"31","text":"aparaṁ prabhuruvāca, hē śimōn paśya tita̮unā dhānyānīva yuṣmān śaitān cālayitum aicchat,"},{"book":"lūkaḥ","chapter":"22","verse":"32","text":"kintu tava viśvāsasya lōpō yathā na bhavati ētat tvadarthaṁ prārthitaṁ mayā, tvanmanasi parivarttitē ca bhrātr̥ṇāṁ manāṁsi sthirīkuru|"},{"book":"lūkaḥ","chapter":"22","verse":"33","text":"tadā sōvadat, hē prabhōhaṁ tvayā sārddhaṁ kārāṁ mr̥tiñca yātuṁ majjitōsmi|"},{"book":"lūkaḥ","chapter":"22","verse":"34","text":"tataḥ sa uvāca, hē pitara tvāṁ vadāmi, adya kukkuṭaravāt pūrvvaṁ tvaṁ matparicayaṁ vāratrayam apahvōṣyasē|"},{"book":"lūkaḥ","chapter":"22","verse":"35","text":"aparaṁ sa papraccha, yadā mudrāsampuṭaṁ khādyapātraṁ pādukāñca vinā yuṣmān prāhiṇavaṁ tadā yuṣmākaṁ kasyāpi nyūnatāsīt? tē prōcuḥ kasyāpi na|"},{"book":"lūkaḥ","chapter":"22","verse":"36","text":"tadā sōvadat kintvidānīṁ mudrāsampuṭaṁ khādyapātraṁ vā yasyāsti tēna tadgrahītavyaṁ, yasya ca kr̥pāṇōे nāsti tēna svavastraṁ vikrīya sa krētavyaḥ|"},{"book":"lūkaḥ","chapter":"22","verse":"37","text":"yatō yuṣmānahaṁ vadāmi, aparādhijanaiḥ sārddhaṁ gaṇitaḥ sa bhaviṣyati| idaṁ yacchāstrīyaṁ vacanaṁ likhitamasti tanmayi phaliṣyati yatō mama sambandhīyaṁ sarvvaṁ sētsyati|"},{"book":"lūkaḥ","chapter":"22","verse":"38","text":"tadā tē prōcuḥ prabhō paśya imau kr̥pāṇau| tataḥ sōvadad ētau yathēṣṭau|"},{"book":"lūkaḥ","chapter":"22","verse":"39","text":"atha sa tasmādvahi rgatvā svācārānusārēṇa jaitunanāmādriṁ jagāma śiṣyāśca tatpaścād yayuḥ|"},{"book":"lūkaḥ","chapter":"22","verse":"40","text":"tatrōpasthāya sa tānuvāca, yathā parīkṣāyāṁ na patatha tadarthaṁ prārthayadhvaṁ|"},{"book":"lūkaḥ","chapter":"22","verse":"41","text":"paścāt sa tasmād ēkaśarakṣēpād bahi rgatvā jānunī pātayitvā ētat prārthayāñcakrē,"},{"book":"lūkaḥ","chapter":"22","verse":"42","text":"hē pita ryadi bhavān sammanyatē tarhi kaṁsamēnaṁ mamāntikād dūraya kintu madicchānurūpaṁ na tvadicchānurūpaṁ bhavatu|"},{"book":"lūkaḥ","chapter":"22","verse":"43","text":"tadā tasmai śaktiṁ dātuṁ svargīyadūtō darśanaṁ dadau|"},{"book":"lūkaḥ","chapter":"22","verse":"44","text":"paścāt sōtyantaṁ yātanayā vyākulō bhūtvā punardr̥ḍhaṁ prārthayāñcakrē, tasmād br̥hacchōṇitabindava iva tasya svēdabindavaḥ pr̥thivyāṁ patitumārēbhirē|"},{"book":"lūkaḥ","chapter":"22","verse":"45","text":"atha prārthanāta utthāya śiṣyāṇāṁ samīpamētya tān manōduḥkhinō nidritān dr̥ṣṭvāvadat"},{"book":"lūkaḥ","chapter":"22","verse":"46","text":"kutō nidrātha? parīkṣāyām apatanārthaṁ prarthayadhvaṁ|"},{"book":"lūkaḥ","chapter":"22","verse":"47","text":"ētatkathāyāḥ kathanakālē dvādaśaśiṣyāṇāṁ madhyē gaṇitō yihūdānāmā janatāsahitastēṣām agrē calitvā yīśōścumbanārthaṁ tadantikam āyayau|"},{"book":"lūkaḥ","chapter":"22","verse":"48","text":"tadā yīśuruvāca, hē yihūdā kiṁ cumbanēna manuṣyaputraṁ parakarēṣu samarpayasi?"},{"book":"lūkaḥ","chapter":"22","verse":"49","text":"tadā yadyad ghaṭiṣyatē tadanumāya saṅgibhiruktaṁ, hē prabhō vayaṁ ki khaṅgēna ghātayiṣyāmaḥ?"},{"book":"lūkaḥ","chapter":"22","verse":"50","text":"tata ēkaḥ karavālēnāhatya pradhānayājakasya dāsasya dakṣiṇaṁ karṇaṁ cicchēda|"},{"book":"lūkaḥ","chapter":"22","verse":"51","text":"adhūnā nivarttasva ityuktvā yīśustasya śrutiṁ spr̥ṣṭvā svasyaṁ cakāra|"},{"book":"lūkaḥ","chapter":"22","verse":"52","text":"paścād yīśuḥ samīpasthān pradhānayājakān mandirasya sēnāpatīn prācīnāṁśca jagāda, yūyaṁ kr̥pāṇān yaṣṭīṁśca gr̥hītvā māṁ kiṁ cōraṁ dharttumāyātāḥ?"},{"book":"lūkaḥ","chapter":"22","verse":"53","text":"yadāhaṁ yuṣmābhiḥ saha pratidinaṁ mandirē'tiṣṭhaṁ tadā māṁ dharttaṁ na pravr̥ttāḥ, kintvidānīṁ yuṣmākaṁ samayōndhakārasya cādhipatyamasti|"},{"book":"lūkaḥ","chapter":"22","verse":"54","text":"atha tē taṁ dhr̥tvā mahāyājakasya nivēśanaṁ ninyuḥ| tataḥ pitarō dūrē dūrē paścāditvā"},{"book":"lūkaḥ","chapter":"22","verse":"55","text":"br̥hatkōṣṭhasya madhyē yatrāgniṁ jvālayitvā lōkāḥ samētyōpaviṣṭāstatra taiḥ sārddham upavivēśa|"},{"book":"lūkaḥ","chapter":"22","verse":"56","text":"atha vahnisannidhau samupavēśakālē kāciddāsī manō niviśya taṁ nirīkṣyāvadat pumānayaṁ tasya saṅgē'sthāt|"},{"book":"lūkaḥ","chapter":"22","verse":"57","text":"kintu sa tad apahnutyāvādīt hē nāri tamahaṁ na paricinōmi|"},{"book":"lūkaḥ","chapter":"22","verse":"58","text":"kṣaṇāntarē'nyajanastaṁ dr̥ṣṭvābravīt tvamapi tēṣāṁ nikarasyaikajanōsi| pitaraḥ pratyuvāca hē nara nāhamasmi|"},{"book":"lūkaḥ","chapter":"22","verse":"59","text":"tataḥ sārddhadaṇḍadvayāt paraṁ punaranyō janō niścitya babhāṣē, ēṣa tasya saṅgīti satyaṁ yatōyaṁ gālīlīyō lōkaḥ|"},{"book":"lūkaḥ","chapter":"22","verse":"60","text":"tadā pitara uvāca hē nara tvaṁ yad vadami tadahaṁ bōddhuṁ na śaknōmi, iti vākyē kathitamātrē kukkuṭō rurāva|"},{"book":"lūkaḥ","chapter":"22","verse":"61","text":"tadā prabhuṇā vyādhuṭya pitarē nirīkṣitē kr̥kavākuravāt pūrvvaṁ māṁ trirapahnōṣyasē iti pūrvvōktaṁ tasya vākyaṁ pitaraḥ smr̥tvā"},{"book":"lūkaḥ","chapter":"22","verse":"62","text":"bahirgatvā mahākhēdēna cakranda|"},{"book":"lūkaḥ","chapter":"22","verse":"63","text":"tadā yai ryīśurdhr̥tastē tamupahasya praharttumārēbhirē|"},{"book":"lūkaḥ","chapter":"22","verse":"64","text":"vastrēṇa tasya dr̥śau baddhvā kapōlē capēṭāghātaṁ kr̥tvā papracchuḥ, kastē kapōlē capēṭāghātaṁ kr̥tavāna? gaṇayitvā tad vada|"},{"book":"lūkaḥ","chapter":"22","verse":"65","text":"tadanyat tadviruddhaṁ bahunindāvākyaṁ vaktumārēbhirē|"},{"book":"lūkaḥ","chapter":"22","verse":"66","text":"atha prabhātē sati lōkaprāñcaḥ pradhānayājakā adhyāpakāśca sabhāṁ kr̥tvā madhyēsabhaṁ yīśumānīya papracchuḥ, tvam abhiṣikatōsi na vāsmān vada|"},{"book":"lūkaḥ","chapter":"22","verse":"67","text":"sa pratyuvāca, mayā tasminnuktē'pi yūyaṁ na viśvasiṣyatha|"},{"book":"lūkaḥ","chapter":"22","verse":"68","text":"kasmiṁścidvākyē yuṣmān pr̥ṣṭē'pi māṁ na taduttaraṁ vakṣyatha na māṁ tyakṣyatha ca|"},{"book":"lūkaḥ","chapter":"22","verse":"69","text":"kintvitaḥ paraṁ manujasutaḥ sarvvaśaktimata īśvarasya dakṣiṇē pārśvē samupavēkṣyati|"},{"book":"lūkaḥ","chapter":"22","verse":"70","text":"tatastē papracchuḥ, rtiha tvamīśvarasya putraḥ? sa kathayāmāsa, yūyaṁ yathārthaṁ vadatha sa ēvāhaṁ|"},{"book":"lūkaḥ","chapter":"22","verse":"71","text":"tadā tē sarvvē kathayāmāsuḥ, rtiha sākṣyē'nsasmin asmākaṁ kiṁ prayōjanaṁ? asya svamukhādēva sākṣyaṁ prāptam|"}]}