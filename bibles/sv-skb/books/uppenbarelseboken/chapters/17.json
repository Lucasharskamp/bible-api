{"data":[{"book":"Uppenbarelseboken","chapter":"17","verse":"1","text":"En av de sju änglarna med de sju skålarna kom och talade med mig och sade: ”Kom, jag ska visa dig domen över den stora skökan som tronar på väldiga vatten."},{"book":"Uppenbarelseboken","chapter":"17","verse":"2","text":"Jordens kungar har bedrivit otukt med henne [avgudadyrkan], och jordens invånare är berusade av hennes otukts vin.”"},{"book":"Uppenbarelseboken","chapter":"17","verse":"3","text":"I Anden förde han mig bort till en öken. Jag såg en kvinna som satt på ett scharlakansrött vilddjur, fullt av hädiska namn och med sju huvuden och tio horn."},{"book":"Uppenbarelseboken","chapter":"17","verse":"4","text":"Kvinnan var klädd i purpur och scharlakan och smyckad med guld och ädelstenar och pärlor. I handen hade hon en guldbägare, full av skändligheter och smuts från hennes otukt."},{"book":"Uppenbarelseboken","chapter":"17","verse":"5","text":"På hennes panna var skrivet ett namn, ett mysterium [en hemlighet som har en andlig symbolisk mening]:"},{"book":"Uppenbarelseboken","chapter":"17","verse":"6","text":"Jag såg också att kvinnan var berusad av de heligas blod, av Jesu vittnens blod. När jag såg henne blev jag djupt förundrad."},{"book":"Uppenbarelseboken","chapter":"17","verse":"7","text":"Ängeln sade till mig: ”Varför är du så förundrad? Jag ska berätta om mysteriet (hemligheten) med kvinnan och vilddjuret som bär henne och som har de sju huvudena och de tio hornen."},{"book":"Uppenbarelseboken","chapter":"17","verse":"8","text":"Vilddjuret som du såg, det var och är inte mer [en imitation av Lammets titel, se Upp 1:18; 2:18, och Guds titel, se Upp 1:4, 8; 4:8], men det ska komma upp ur avgrunden och gå mot fördärvet."},{"book":"Uppenbarelseboken","chapter":"17","verse":"9","text":"Här krävs ett sinne med vishet: de sju huvudena är sju berg som kvinnan sitter på. [Rom var byggt på sju kullar, men det är inte enda tolkningen.] De är också sju kungar."},{"book":"Uppenbarelseboken","chapter":"17","verse":"10","text":"Fem [kungar, riken] har fallit [existerar inte nu], en är, och en har inte kommit än. När han kommer ska han bara bli kvar en kort tid. [När Johannes skrev ner detta var Domitianus kejsare, han regerade i Romarriket 81-96 e.Kr.]"},{"book":"Uppenbarelseboken","chapter":"17","verse":"11","text":"Vilddjuret som var och inte är, han är själv den åttonde men hör till de sju, och han går mot fördärvet."},{"book":"Uppenbarelseboken","chapter":"17","verse":"12","text":"De tio hornen du såg [Dan 7:7-8, 20-25] är tio kungar som ännu inte har fått något rike. Men tillsammans med vilddjuret får de makt att för en timme [en kort tid] regera som kungar."},{"book":"Uppenbarelseboken","chapter":"17","verse":"13","text":"De har samma sinnelag (gemensamma syfte, åsikt) och ger sin makt och myndighet åt vilddjuret."},{"book":"Uppenbarelseboken","chapter":"17","verse":"14","text":"De ska strida mot Lammet, men Lammet ska besegra dem tillsammans med sina kallade, utvalda och troende, eftersom han är herrarnas Herre och kungarnas Kung.”"},{"book":"Uppenbarelseboken","chapter":"17","verse":"15","text":"Han [ängeln] sade [ytterligare] till mig: ”Vattnen som du såg där skökan tronar, det är folk och människomassor och länder och språk. [Antika Babylon refereras ofta till ”staden vid stora vatten”, se Jer 51:13. Floden Eufrat rann genom staden som hade ett väl utvecklat kanalsystem, se också vers 1.]"},{"book":"Uppenbarelseboken","chapter":"17","verse":"16","text":"De tio hornen du såg och vilddjuret, de ska hata skökan och göra henne utblottad och naken. De ska äta hennes kött och bränna upp henne i eld,"},{"book":"Uppenbarelseboken","chapter":"17","verse":"17","text":"för Gud har ingett dem tanken att utföra hans plan och med ett och samma sinne ge sin kungamakt åt vilddjuret tills Guds ord har gått i uppfyllelse."},{"book":"Uppenbarelseboken","chapter":"17","verse":"18","text":"Kvinnan som du såg är den stora staden som regerar över kungarna på jorden.”"}]}