{"data":[{"book":"Ezra","chapter":"7","verse":"1","text":"Na deze gebeurtenissen trok Esdras onder de regering van Artaxerxes, den koning der Perzen, uit Babel weg. Hij was de zoon van Seraja, zoon van Azarja, zoon van Chilki-ja,"},{"book":"Ezra","chapter":"7","verse":"2","text":"zoon van Sjalloem, zoon van Sadok, zoon van Achitoeb,"},{"book":"Ezra","chapter":"7","verse":"3","text":"zoon van Amarja, zoon van Azarja, zoon van Merajot,"},{"book":"Ezra","chapter":"7","verse":"4","text":"zoon van Zerachja, zoon van Oezzi, zoon van Boekki,"},{"book":"Ezra","chapter":"7","verse":"5","text":"zoon van Abisjóea, zoon van Pinechas, zoon van Elazar, zoon van den hogepriester Aäron."},{"book":"Ezra","chapter":"7","verse":"6","text":"Hij was een schriftgeleerde, en zeer bedreven in de wet van Moses, die Jahweh, de God van Israël, gegeven heeft. En daar de hand van Jahweh, zijn God, op hem rustte, willigde de koning al zijn wensen in."},{"book":"Ezra","chapter":"7","verse":"7","text":"Daarom trokken in het zevende jaar van koning Artaxerxes verschillende Israëlieten met enige priesters, levieten, zangers, poortwachters en tempelknechten naar Jerusalem op."},{"book":"Ezra","chapter":"7","verse":"8","text":"En in de vijfde maand van het zevende jaar van den koning kwamen zij in Jerusalem aan."},{"book":"Ezra","chapter":"7","verse":"9","text":"Op de eerste dag van de eerste maand begon hij zijn terugtocht uit Babel, en op de eerste dag van de vijfde maand kwam hij te Jerusalem aan. Want de hand van zijn God rustte vol goedheid op hem,"},{"book":"Ezra","chapter":"7","verse":"10","text":"daar Esdras zich met heel zijn hart had toegelegd op het onderzoek van Jahweh’s Wet, zowel om zelf haar in beoefening te brengen, als om haar instellingen en voorschriften aan Israël te leren."},{"book":"Ezra","chapter":"7","verse":"11","text":"Dit is de tekst van de brief, die koning Artaxerxes meegaf aan Esdras, den priester en schriftgeleerde, bedreven in Jahweh’s geboden en instellingen voor Israël."},{"book":"Ezra","chapter":"7","verse":"12","text":"Artaxerxes, koning der koningen, aan den priester Esdras, den schriftgeleerde in de Wet van den God des hemels: heil, en zo voort."},{"book":"Ezra","chapter":"7","verse":"13","text":"Hiermee bepaal ik, dat iedereen van het volk van Israël, van zijn priesters en levieten in mijn koninkrijk, die naar Jerusalem wenst te vertrekken, met u mag meegaan."},{"book":"Ezra","chapter":"7","verse":"14","text":"Want gij wordt door den koning en zijn zeven raadsheren uitgezonden, om in Juda en Jerusalem een onderzoek in te stellen aan de hand van de wet van uw God, die gij meedraagt;"},{"book":"Ezra","chapter":"7","verse":"15","text":"bovendien om het zilver en het goud over te brengen, dat de koning en zijn raadsheren vrijwillig aan den God van Israël, die te Jerusalem woont, hebben geschonken,"},{"book":"Ezra","chapter":"7","verse":"16","text":"met al het zilver en goud, dat gij zult verzamelen in heel de provincie van Babel, en met al de vrijwillige gaven door volk en priesters bijeengebracht voor het huis van hun God in Jerusalem."},{"book":"Ezra","chapter":"7","verse":"17","text":"Voor dit geld moet gij zorgvuldig stieren, rammen en lammeren kopen met de daarbij behorende spijs- en plengoffers, en ze offeren op het altaar van het huis van uw God in Jerusalem."},{"book":"Ezra","chapter":"7","verse":"18","text":"De rest van het zilver en goud moogt gij besteden, zoals het u en uw broeders goeddunkt, en uw God het verlangt."},{"book":"Ezra","chapter":"7","verse":"19","text":"De vaten, die men u heeft gegeven voor de dienst in het huis van uw God, moet gij voor den God van Jerusalem bestemmen."},{"book":"Ezra","chapter":"7","verse":"20","text":"Wat gij voor andere benodigdheden van het huis van uw God hebt uit te geven, kunt gij uit de koninklijke schatkist betalen."},{"book":"Ezra","chapter":"7","verse":"21","text":"Verder wordt door mij, koning Artaxerxes, last gegeven aan alle schatmeesters aan de overzijde van de Rivier: Al wat de priester Esdras, de schriftgeleerde in de Wet van den God des hemels, u zal vragen, moet prompt worden afgeleverd"},{"book":"Ezra","chapter":"7","verse":"22","text":"tot een bedrag van honderd talenten zilver, honderd kor tarwe, honderd bat wijn, honderd bat olie, en een onbepaalde hoeveelheid zout."},{"book":"Ezra","chapter":"7","verse":"23","text":"Al wat door den God des hemels is voorgeschreven, moet nauwgezet voor het huis van den God des hemels worden uitgevoerd. Want waarom zou er gramschap ontbranden tegen de regering van den koning en van zijn zonen?"},{"book":"Ezra","chapter":"7","verse":"24","text":"Wij laten u ook weten, dat het niet geoorloofd is, belasting, schatting of tol te heffen van een priester, leviet, zanger, poortwachter, tempelknecht of dienaar van deze tempel, wie het ook is."},{"book":"Ezra","chapter":"7","verse":"25","text":"Gij, Esdras, moet naar de wijsheid van uw God, die gij bezit, schepenen en rechters aanstellen, om recht te spreken over heel het volk aan de overzijde van de Rivier: over allen, die de wetten van uw God reeds kennen; en die ze niet kennen, moet gij ze leren."},{"book":"Ezra","chapter":"7","verse":"26","text":"Iedereen, die de wet van uw God of de wet van den koning niet onderhoudt, zal het strengste recht geschieden: hij moet ter dood, tot verbanning, tot boete of gevangenis worden veroordeeld."},{"book":"Ezra","chapter":"7","verse":"27","text":"Gezegend zij Jahweh, de God onzer vaderen, die den koning ingaf, zó de tempel van Jahweh in Jerusalem te eren,"},{"book":"Ezra","chapter":"7","verse":"28","text":"en die mij genade deed vinden bij den koning, zijn raadsheren en al de machtige koninklijke magistraten. Ik voelde mij sterk, daar de hand van Jahweh, mijn God, op mij rustte, en bracht Israëls leiders bijeen, om met mij weg te trekken."}]}