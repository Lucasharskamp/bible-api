{"data":[{"book":"LINJIILA YUUHANNA","chapter":"3","verse":"1","text":"Tawi no e hakkunde fedde *Fariisiyaaɓe ɓen hooreejo Yahuudiyankeeɓe no wi'ee Nikodiyuusu."},{"book":"LINJIILA YUUHANNA","chapter":"3","verse":"2","text":"On ari jemma takko Iisaa, o wi'i: «Karamoko'en, meɗen andi ko a jannoowo iwruɗo ka Alla, ko fii hay gooto waawataa waɗude ɗii maandeeji hawniiɗi ɗi wonɗaa e waɗude, si tawii Alla aldaa e ontigi.»"},{"book":"LINJIILA YUUHANNA","chapter":"3","verse":"3","text":"Onsay Iisaa jaabii, wi'i: «Ka haqiiqa haqiiqa mi andinii ma, si neɗɗo jibintinaaka, o waawataa yi'ude *laamu Alla ngun.»"},{"book":"LINJIILA YUUHANNA","chapter":"3","verse":"4","text":"Nikodiyuusu kadi jaabii, wi'i: «Ko honno goɗɗo waawetee jibintinireede e nder nayeewu mun? E hara himo waawa naatitude kadi ka dimdimol neene makko, o jibintinee?»"},{"book":"LINJIILA YUUHANNA","chapter":"3","verse":"5","text":"Iisaa jaabii kadi fahin, wi'i: «Ka haqiiqa haqiiqa mi andinii ma, si neɗɗo jibiniraaka ndiyan e Ruuhu Alla on, haray o waawataa naatude ka laamu Alla."},{"book":"LINJIILA YUUHANNA","chapter":"3","verse":"6","text":"Ko jibiniraa ɓandu kon ko ɓandu, ko jibiniraa kadi Ruuhu Alla on kon ko ruuhu."},{"book":"LINJIILA YUUHANNA","chapter":"3","verse":"7","text":"Wota a ŋalɗu fii mi wi'ii ma bee jibintineɗon kesun."},{"book":"LINJIILA YUUHANNA","chapter":"3","verse":"8","text":"Ko fii hendu ndun no wifirde ka faaliraa woo, hiɗa nanude hawa kan, kono a andaa ko honto ndu iwri maa ko honto ndu fewri. Ko nii kadi fii kala heɓiraaɗo Ruuhu Alla on.»"},{"book":"LINJIILA YUUHANNA","chapter":"3","verse":"9","text":"Nikodiyuusu ƴettiti haala kan kadi, wi'i: «Ɗun ko honno gasirta wonirde?»"},{"book":"LINJIILA YUUHANNA","chapter":"3","verse":"10","text":"Iisaa jaabii, wi'i: «Ko a jannoowo *Isra'iilayankeeɓe ɓen e a andaa ɗun?"},{"book":"LINJIILA YUUHANNA","chapter":"3","verse":"11","text":"Ka haqiiqa haqiiqa mi andinii ma, ko ko men andi men wowlata, awa kadi ko ko men yi'i men seeditotoo, kono onon on jaɓataa seeditoore amen nden."},{"book":"LINJIILA YUUHANNA","chapter":"3","verse":"12","text":"Si on gomɗinaali fii piiji adunayankeeji ɗi mi yewti on fii mun ɗin, haray ko honno gomɗinirton piiji kammuyankeeji ɗi mi yewtoyta on fii mun ɗin?"},{"book":"LINJIILA YUUHANNA","chapter":"3","verse":"13","text":"Hay gooto ƴawaali ka kammu si hinaa Iwruɗo ka kammu on, ɗun ko *Ɓii-Aaden on."},{"book":"LINJIILA YUUHANNA","chapter":"3","verse":"14","text":"Wano Muusaa townirnoo mboddi ndin non ka wulaa, ko bee Ɓii-Aaden on kadi towniree non,"},{"book":"LINJIILA YUUHANNA","chapter":"3","verse":"15","text":"fii kala gomɗinɗo mo yo heɓu *ngurndan poomayankejan."},{"book":"LINJIILA YUUHANNA","chapter":"3","verse":"16","text":"«Ko fii hakkee ko Alla yiɗi aduna on, o yeɗii mo Ɓiɗɗo makko bajjo on, fii kala gomɗinɗo mo wota halko, kono yo ontigi heɓu ngurndan poomayankejan."},{"book":"LINJIILA YUUHANNA","chapter":"3","verse":"17","text":"Ko fii Allaahu on addaali Ɓiɗɗo makko on e oo aduna fii ɲaawugol aduna on, kono ko fii yo aduna on dandire sabu makko."},{"book":"LINJIILA YUUHANNA","chapter":"3","verse":"18","text":"On gomɗinɗo mo ɲaawetaake, kono on mo gomɗinaali mo ɲaawaama wuren, ɓayru o gomɗinaali innde Ɓiɗɗo Bajjo Alla on."},{"book":"LINJIILA YUUHANNA","chapter":"3","verse":"19","text":"Awa e hino ɲaawoore nden: ndaygu ngun arii ka aduna, kono yimɓe ɓen yiɗii niwre nden ɓuri ndaygu ngun, ɓay kuuɗe maɓɓe ɗen ko bonɗe."},{"book":"LINJIILA YUUHANNA","chapter":"3","verse":"20","text":"Ko fii kala waɗoowo bone haray no aɲi ndaygu ngun, ontigi arataa ka ndaygu fii wota kuuɗe makko ɗen feeɲu."},{"book":"LINJIILA YUUHANNA","chapter":"3","verse":"21","text":"Kono on huutoroowo goonga on aray ka ndaygu fii yo weeɓite wonde kuuɗe makko ɗen ko e Alla huuwiraa.»"},{"book":"LINJIILA YUUHANNA","chapter":"3","verse":"22","text":"Ɓawto ɗun Iisaa e taalibaaɓe mun ɓen yahi e ngal diiwal *Yahuuda. O ɲallidi e maɓɓe ɗon, tawi himo *loota maande kisiyee."},{"book":"LINJIILA YUUHANNA","chapter":"3","verse":"23","text":"Tawi Yaayaa kadi no *lootude maande tuubuubuyee ka wi'etee ɗon Enuuna, ɗun ko takko Saliima, ɓay tawi ndiyan buy no ɗon. Yimɓe no yahaynoo ɗon fii yo o lootu ɓe,"},{"book":"LINJIILA YUUHANNA","chapter":"3","verse":"24","text":"ko fii tawi Yaayaa waɗaaka taho e kaso."},{"book":"LINJIILA YUUHANNA","chapter":"3","verse":"25","text":"Kono yeddondiral immii hakkunde taalibaaɓe Yaayaa ɓen e Yahuudiyankeejo goo e telen-ma laɓɓinegol ngol."},{"book":"LINJIILA YUUHANNA","chapter":"3","verse":"26","text":"Ɓen ɓadii Yaayaa, ɓe wi'i mo: «Karamoko'en, mo wondunoɗaa on gaɗa Yurdayniwol, ɗun ko on mo seeditiɗaa fii mun, himo lootude yimɓe ɓen, awa kadi fow no yaarude e makko!»"},{"book":"LINJIILA YUUHANNA","chapter":"3","verse":"27","text":"Onsay Yaayaa jaabii ɓe, wi'i: «Neɗɗo ko ko okkaa ka kammu kon tun waawi hendaade."},{"book":"LINJIILA YUUHANNA","chapter":"3","verse":"28","text":"Onon tigi ko on seedeeɓe an wonde mi wi'ii hinaa min woni *Almasiihu on, kono ko mi imminaaɗo yeeso makko."},{"book":"LINJIILA YUUHANNA","chapter":"3","verse":"29","text":"Ko hombo jeyi jomba? Ko jombuɗo mo on. Ko wonani njaatigi jom-jomba ko daragol takko makko, heɗoo mo, nana hito makko, heewa weltaare, nden weltaare an-le timmii."},{"book":"LINJIILA YUUHANNA","chapter":"3","verse":"30","text":"Bee on ɓeydoo, min mi ɗuytoo."},{"book":"LINJIILA YUUHANNA","chapter":"3","verse":"31","text":"Ko fii on Iwruɗo dow no e hoore fow. On mo ka leydi ko mo ka leydi, o wowliray kadi wa mo ka leydi. Kono Iwruɗo ka kammu on no e hoore fow."},{"book":"LINJIILA YUUHANNA","chapter":"3","verse":"32","text":"On non no seeditaade ko yi'i kon e ko nani kon, kono hay gooto jaɓataa nden seeditoore makko."},{"book":"LINJIILA YUUHANNA","chapter":"3","verse":"33","text":"Kala on jaɓuɗo nden seeditoore makko, haray ɓanginii wonde Alla ko goonga."},{"book":"LINJIILA YUUHANNA","chapter":"3","verse":"34","text":"Ko fii on mo Allaahu on nuli, ko daaluyeeji Alla ɗin o wowlata. Ko fii Allaahu on yeɗay mo Ruuhu mun on no heewiri."},{"book":"LINJIILA YUUHANNA","chapter":"3","verse":"35","text":"Baabaajo on no yiɗi Ɓiɗɗo on, awa kadi o wattii fow e juuɗe makko."},{"book":"LINJIILA YUUHANNA","chapter":"3","verse":"36","text":"Kala gomɗinɗo Ɓiɗɗo on, haray no mari ngurndan poomayankejan, kono on mo halfinaaki e Ɓiɗɗo on yi'ataa ngurndan, ko fii tikkere Alla nden wonay e hoore makko."}]}