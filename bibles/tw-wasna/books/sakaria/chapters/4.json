{"data":[{"book":"Sakaria","chapter":"4","verse":"1","text":"Afei, ɔbɔfoɔ a ɔne me kasaeɛ no sanee nʼakyi bɛnyanee me, sɛdeɛ wɔnyane obi firi ne nna mu no."},{"book":"Sakaria","chapter":"4","verse":"2","text":"Ɔbisaa me sɛ, “Ɛdeɛn na wohunu yi?”"},{"book":"Sakaria","chapter":"4","verse":"3","text":"Bio, ngo nnua mmienu sisi ho, baako wɔ kuruwa no nifa so, ɛna baako nso wɔ ne benkum so.”"},{"book":"Sakaria","chapter":"4","verse":"4","text":"Mebisaa ɔbɔfoɔ a ɔne me kasaeɛ no sɛ, “Yeinom yɛ ɛdeɛn, me wura?”"},{"book":"Sakaria","chapter":"4","verse":"5","text":"Ɔbuaa sɛ, “Wonnim deɛ yeinom yɛ anaa?”"},{"book":"Sakaria","chapter":"4","verse":"6","text":"Enti ɔka kyerɛɛ me sɛ, “Yei ne Awurade asɛm a ɔde rekɔma Serubabel: ‘Ɛnyɛ tumi so, na ɛnyɛ ahoɔden nso so, na mmom, ɛnam me Honhom so,’ sɛdeɛ Asafo Awurade seɛ nie."},{"book":"Sakaria","chapter":"4","verse":"7","text":"“Woyɛ ɛdeɛn, Ao bepɔ kɛseɛ? Wobɛyɛ asase tamaa wɔ Serubabel anim. Afei ɔde aboɔ fɛfɛ no bɛba abɛhyia osebɔ sɛ, ‘Onyankopɔn nhyira so! Onyankopɔn nhyira so!’ ”"},{"book":"Sakaria","chapter":"4","verse":"8","text":"Na Awurade asɛm baa me nkyɛn sɛ:"},{"book":"Sakaria","chapter":"4","verse":"9","text":"“Ɛnam Serubabel nsa so na wɔtoo asɔredan yi fapem, na ɛnam ne nsa so na wɔbɛwie. Na mobɛhunu sɛ, Asafo Awurade na wasoma me mo nkyɛn."},{"book":"Sakaria","chapter":"4","verse":"10","text":"“Hwan na ɔbu nneɛma nketenkete mfiaseɛ ɛda animtiaa? Sɛ nnipa hunu sɛ Serubabel kura kyirebenn susu ahoma no a, wɔn ani bɛgye."},{"book":"Sakaria","chapter":"4","verse":"11","text":"Na mebisaa ɔbɔfoɔ no sɛ, “Saa ngo nnua mmienu no a ɛsisi kanea dua no nifa ne benkum no yɛ ɛdeɛn?”"},{"book":"Sakaria","chapter":"4","verse":"12","text":"Na mebisaa no bio sɛ, “Ngodua mman mmienu a ɛhwie ngo a ani yɛ akokɔsradeɛ fa sikakɔkɔɔ dorobɛn mmienu no mu no yɛ ɛdeɛn?”"},{"book":"Sakaria","chapter":"4","verse":"13","text":"Ɔbuaa sɛ, “Enti wonnim deɛ yeinom yɛ anaa?”"},{"book":"Sakaria","chapter":"4","verse":"14","text":"Nti ɔkaa sɛ, “Yeinom ne mmienu a wɔasra wɔn ngo sɛ wɔnsom Awurade a ɔdi ewiase nyinaa so.”"}]}