{"data":[{"book":"Mateo","chapter":"13","verse":"1","text":"Da no ara Yesu fii adi kɔtenaa mpoano."},{"book":"Mateo","chapter":"13","verse":"2","text":"Nnipakuw kyeree so wɔ hɔ a ɛmaa no kɔtenaa ɔkorow bi mu a na nnipakuw no nso gyinagyina mpoano hɔ."},{"book":"Mateo","chapter":"13","verse":"3","text":"Ofii ase kyerɛkyerɛɛ wɔn wɔ mmebu mu se, “Da bi okuafo bi kɔɔ nʼafum koguu aba."},{"book":"Mateo","chapter":"13","verse":"4","text":"Ogu so regu no, aba no bi guu ɔkwan mu maa nnomaa bɛsosɔw ne nyinaa."},{"book":"Mateo","chapter":"13","verse":"5","text":"Bi nso koguu ɔbotan so. Ankyɛ na aba no fifii."},{"book":"Mateo","chapter":"13","verse":"6","text":"Esiane sɛ na dɔte a ɛwɔ ɔbotan no so sua no nti, owia bɔɔ so no, ne nyinaa hyewee."},{"book":"Mateo","chapter":"13","verse":"7","text":"Aba no bi nso guu nsɔe mu, na nsɔe no nyin no emiaa no."},{"book":"Mateo","chapter":"13","verse":"8","text":"Aba no bi guu asase pa mu. Enyin, sow aba mmɔho aduasa; bi aduosia na afoforo nso ɔha."},{"book":"Mateo","chapter":"13","verse":"9","text":"Nea ɔwɔ aso no, ma ontie!”"},{"book":"Mateo","chapter":"13","verse":"10","text":"Owiee ne nkyerɛkyerɛ no, nʼasuafo no baa ne nkyɛn bebisaa no se, “Adɛn na daa wonam mmebu so kasa kyerɛ nnipa no?”"},{"book":"Mateo","chapter":"13","verse":"11","text":"Yesu buaa wɔn se, “Mo de, wɔde Ɔsoro Ahenni ho ahintasɛm ama mo na wɔn de, wɔmmfa mmaa wɔn ɛ."},{"book":"Mateo","chapter":"13","verse":"12","text":"Nea ɔwɔ biribi no, wɔbɛma no bi aka ho na wanya ama abu no so. Na nea onni ahe bi no, kakra a ɔwɔ no mpo, wobegye afi ne nsam."},{"book":"Mateo","chapter":"13","verse":"13","text":"Nea enti a ɛma mekasa kyerɛ wɔn mmebu mu no ne sɛ,"},{"book":"Mateo","chapter":"13","verse":"14","text":"Wɔn so na ɛnam ama Yesaia nkɔm a ɔhyɛe se,"},{"book":"Mateo","chapter":"13","verse":"15","text":"Efisɛ ɔman yi koma apirim."},{"book":"Mateo","chapter":"13","verse":"16","text":"Na mo de, wɔahyira mo ani efisɛ ehu ade; wɔahyira mo aso efisɛ ɛte asɛm."},{"book":"Mateo","chapter":"13","verse":"17","text":"Na me de, mereka akyerɛ mo se, adiyifo ne atreneefo pii pɛɛ sɛ wohu nea muhu no, nanso wɔanhu. Wɔpɛɛ sɛ wɔte nea mote no, nanso wɔante."},{"book":"Mateo","chapter":"13","verse":"18","text":"“Afei muntie bɛ a ɛfa ogufo a okoguu aba wɔ nʼafum no no nkyerɛase."},{"book":"Mateo","chapter":"13","verse":"19","text":"Wɔn a wotie Onyankopɔn asɛm no, na wɔnte ase no te sɛ aba a eguu ɔkwan mu no. Ɔbɔnefo no ba, behwim nea wɔadua wɔ wɔn koma mu no."},{"book":"Mateo","chapter":"13","verse":"20","text":"Aba a eguu ɔbotan so no gyina hɔ ma wɔn a wɔte asɛm no, na wɔde anigye so mu."},{"book":"Mateo","chapter":"13","verse":"21","text":"Nanso asɛm no nnyina wɔ wɔn mu. Eyi nti ɛnkyɛ na asɛm no awu. Esiane sɛ asɛm no awu nti, sɛ ɔhaw anaa ɔtaa bi ba a, wɔpa abaw."},{"book":"Mateo","chapter":"13","verse":"22","text":"Aba a eguu nsɔe mu no gyina hɔ ma wɔn a wotie asɛm no, nanso wiase yi mu abrabɔ mu haw ne agyapade ho dadwen nti ɛmma asɛm no ntumi nyɛ wɔn mu adwuma."},{"book":"Mateo","chapter":"13","verse":"23","text":"Na aba a eguu asase pa mu no gyina hɔ ma wɔn a wotie asɛm no, na wɔte ase. Wɔsow aba mmɔho aduasa; bi aduosia; na afoforo nso, ɔha.”"},{"book":"Mateo","chapter":"13","verse":"24","text":"Yesu de bɛ foforo kaa asɛm se, “Ɔsoro Ahenni no te sɛ okuafo bi a oduaa aburow wɔ nʼafum."},{"book":"Mateo","chapter":"13","verse":"25","text":"Da koro anadwo a wada no, ne tamfo nso beduaa nwura fraa aburow a wadua no."},{"book":"Mateo","chapter":"13","verse":"26","text":"Aburow no renyin no, na nwura no nso renyin."},{"book":"Mateo","chapter":"13","verse":"27","text":"“Okuafo no apaafo bɛka kyerɛɛ no se, ‘Owura, aburow a wuduae no, nwura bi afifi wɔ ase!’"},{"book":"Mateo","chapter":"13","verse":"28","text":"“Okuafo no buae se, ‘Ɔtamfo bi na oduae!’"},{"book":"Mateo","chapter":"13","verse":"29","text":"“Obuaa wɔn se, ‘Dabi da!’ Anyɛ a na moatutu aburow no bi afra nwura no."},{"book":"Mateo","chapter":"13","verse":"30","text":"Momma ne nyinaa nyin nkosi twabere na mama atwafo ayiyi nwura no afi aburow no mu ahyew no, na wɔde aburow no nso agu asan so.”"},{"book":"Mateo","chapter":"13","verse":"31","text":"Yesu buu wɔn bɛ foforo se, “Ɔsoro Ahenni te sɛ onyaa aba ketewa bi a obi duaa wɔ nʼafum."},{"book":"Mateo","chapter":"13","verse":"32","text":"Ɛyɛ aba ketewaa bi, nanso sɛ enyin a, ɛyɛ dutan kɛse ma nnomaa kosisi ne mman so.”"},{"book":"Mateo","chapter":"13","verse":"33","text":"Obuu wɔn bɛ foforo se, “Ɔsoro Ahenni te sɛ mmɔkaw bi a brodotofo de fɔtɔw mmɔre ma etu.”"},{"book":"Mateo","chapter":"13","verse":"34","text":"Yesu nam mmebu so ɔkasa kyerɛɛ nnipadɔm no."},{"book":"Mateo","chapter":"13","verse":"35","text":"Enti ɔhyɛɛ nea adiyifo no ahyɛ ho nkɔm no mma se:"},{"book":"Mateo","chapter":"13","verse":"36","text":"Afei Yesu fii nnipadɔm no nkyɛn kɔɔ fie. Nʼasuafo no baa ne nkyɛn bɛka kyerɛɛ no se ɔnkyerɛ wɔn bɛ a ɛfa nwura ne aburow ho no ase."},{"book":"Mateo","chapter":"13","verse":"37","text":"Yesu buaa wɔn se, “Me Onipa Ba no, mene okuafo a oduaa aburow no."},{"book":"Mateo","chapter":"13","verse":"38","text":"Afuw no ne wiase, na aburow no nso gyina hɔ ma wɔn a wɔyɛ Ahenni no mma; nwura no nso gyina hɔ ma wɔn a wɔyɛ ɔbonsam mma."},{"book":"Mateo","chapter":"13","verse":"39","text":"Ɔtamfo a oduaa nwura fraa aburow no ne ɔbɔnefo no. Otwabere no yɛ wiase awiei; atwafo no ne abɔfo no."},{"book":"Mateo","chapter":"13","verse":"40","text":"“Sɛnea asɛnka no mu, wotutuu nwura no fii aburow no mu kɔhyew no no, saa ara na ɛbɛyɛ wɔ wiase awiei."},{"book":"Mateo","chapter":"13","verse":"41","text":"Onipa Ba no bɛsoma nʼabɔfo, na wɔabɛboaboa wɔn a wɔpɛ bɔne, nsɛmmɔnedifo nyinaa ano afi Ahenni no mu,"},{"book":"Mateo","chapter":"13","verse":"42","text":"na wɔatow wɔn agu ogyatannaa no mu, ahyew wɔn. Ɛhɔ na osu ne setwɛre wɔ."},{"book":"Mateo","chapter":"13","verse":"43","text":"Na atreneefo no bɛhyerɛn sɛ owia wɔ wɔn Agya Ahenni no mu. Nea ɔwɔ aso no, ma ontie!”"},{"book":"Mateo","chapter":"13","verse":"44","text":"Yesu toaa mmebu no so se, “Ɔsoro Ahenni no te sɛ ademude bi a obi kohuu wɔ afuw bi mu.13.44 Tete no, esiane sɛ na sikakorabea biara nni baabi nti, na wɔde ademude sie fam. Ɔkataa so, na ɔde ahopere kɔtɔn nʼahode nyinaa, de kɔtɔɔ afuw no."},{"book":"Mateo","chapter":"13","verse":"45","text":"“Bio, Ɔsoro Ahenni te sɛ obi a odi nhene pa ho gua a ɔrehwehwɛ nhene pa atɔ."},{"book":"Mateo","chapter":"13","verse":"46","text":"Okonyaa bi a ɛyɛ fɛ mmoroso, enti ɔkɔtɔn nʼahode nyinaa de kɔtɔe!”"},{"book":"Mateo","chapter":"13","verse":"47","text":"Yesu toaa so bio se, “Ɔsoro Ahenni no te sɛ obi a okoguu asau wɔ asu bi mu yii nsumnam ahorow bebree."},{"book":"Mateo","chapter":"13","verse":"48","text":"Asau no yɛɛ ma no, ɔtwe baa konkɔn so. Afei ɔtenaa ase yiyii nam pa no guu kɛntɛn mu na ɔtow nea enye no gui."},{"book":"Mateo","chapter":"13","verse":"49","text":"Saa ara na wiase awiei bɛyɛ. Abɔfo no bɛba abɛpaw abɔnefo no afi atreneefo no mu,"},{"book":"Mateo","chapter":"13","verse":"50","text":"na wɔatow abɔnefo no agu ogyatannaa no mu; ɛhɔ na osu ne setwɛre wɔ."},{"book":"Mateo","chapter":"13","verse":"51","text":"“Mote ase?”"},{"book":"Mateo","chapter":"13","verse":"52","text":"Yesu toaa ne nkyerɛkyerɛ no so se, “Kyerɛwsɛm no akyerɛkyerɛfo a wɔabɛyɛ mʼasuafo no te sɛ ofiwura a wada nʼagyapade foforo ne dedaw nyinaa adi.”"},{"book":"Mateo","chapter":"13","verse":"53","text":"Yesu wiee ne mmebu no, ofii faako a ɔwɔ hɔ no."},{"book":"Mateo","chapter":"13","verse":"54","text":"Ɔkɔɔ ne kurom Nasaret. Ɔkyerɛkyerɛɛ wɔ hyiadan mu maa wɔn a wotiee no no ho dwiriw wɔn. Wobisabisaa wɔn ho wɔn ho se, “Ɛhe na saa ɔbarima yi konyaa nyansa a ɔde yɛ anwonwade sɛɛ yi?"},{"book":"Mateo","chapter":"13","verse":"55","text":"Ɛnyɛ dua dwumfo no ba no ni? Ɛnyɛ ne na ne Maria? Ɛnyɛ ne nua barimanom ne Yakobo ne Yosef ne Simon ne Yuda?"},{"book":"Mateo","chapter":"13","verse":"56","text":"Ɛnyɛ yɛne ne nuabeanom na ɛte ha? Na afei ɛhe na okonyaa eyinom nyinaa yi?”"},{"book":"Mateo","chapter":"13","verse":"57","text":"Wɔn bo fuw no."},{"book":"Mateo","chapter":"13","verse":"58","text":"Esiane sɛ wɔannye no anni no nti, wanyɛ anwonwade bebree wɔ hɔ!"}]}