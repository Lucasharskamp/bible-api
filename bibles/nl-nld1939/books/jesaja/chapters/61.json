{"data":[{"book":"Jesaja","chapter":"61","verse":"1","text":"De geest van Jahweh, mijn Heer, rust op Mijl, Want Jahweh heeft Mij gezalfd; Hij heeft Mij gezonden, om armen de blijde boodschap te brengen, Om te verbinden wiens hart is gebroken, Aan gevangenen verlossing te melden, Aan geboeiden bevrijding;"},{"book":"Jesaja","chapter":"61","verse":"2","text":"Om het genadejaar van Jahweh te preken, De dag der wraak van onzen God. Om alle bedroefden te troosten,"},{"book":"Jesaja","chapter":"61","verse":"3","text":"En Sions treurenden op te richten; Om hun een diadeem te schenken In plaats van as, Vreugde-olie voor rouwgewaad, En jubel voor wanhoop; Opdat men ze noeme: Gerechtigheids-eiken, Door Jahweh geplant tot zijn glorie."},{"book":"Jesaja","chapter":"61","verse":"4","text":"Dan zullen ze hun oude puinen herbouwen, De ru√Ønen van vroeger herstellen, De verwoeste steden vernieuwen, In puin van geslacht tot geslacht."},{"book":"Jesaja","chapter":"61","verse":"5","text":"Vreemden zullen uw kudden weiden, Buitenlanders uw akker en wijngaard bewerken;"},{"book":"Jesaja","chapter":"61","verse":"6","text":"Maar gij zult priesters van Jahweh worden genoemd, Bedienaars heten van onzen God. De schatten der volkeren zult ge verteren, En met hun luister gaan pronken."},{"book":"Jesaja","chapter":"61","verse":"7","text":"In plaats van hun dubbele schande, Van hun aandeel in smaad en verachting, Zullen zij in hun land een dubbel aandeel bezitten, En eeuwige vreugde genieten;"},{"book":"Jesaja","chapter":"61","verse":"8","text":"Want Ik, Jahweh, bemin het recht, Maar haat onrecht en roof. Eerlijk zal Ik ze belonen, En een eeuwig Verbond met hen sluiten;"},{"book":"Jesaja","chapter":"61","verse":"9","text":"Hun kroost zal beroemd zijn onder de naties, Hun geslacht te midden der volken! Al die ze ziet, zal hen erkennen Als het zaad, door Jahweh gezegend;"},{"book":"Jesaja","chapter":"61","verse":"10","text":"En Ik zal juichen en jubelen in Jahweh, Mijn ziel zich verheugen in mijn God. Want Hij heeft Mij gehuld in het kleed van het Heil, Mij de mantel der Gerechtigheid omgeslagen: Zoals een bruidegom zich kroont met een krans, Een bruid zich tooit met haar pronk."},{"book":"Jesaja","chapter":"61","verse":"11","text":"Want zoals de aarde haar gewas doet ontluiken, En een tuin zijn zaad doet ontkiemen: Zo zal Jahweh, de Heer, gerechtigheid laten ontspruiten, En glorie voor het oog aller volken."}]}