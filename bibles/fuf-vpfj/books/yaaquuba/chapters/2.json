{"data":[{"book":"YAAQUUBA","chapter":"2","verse":"1","text":"Musiɓɓe an, ɓay ko on gomɗinɓe Iisaa Almasiihu Joomi men mo darja wonani on, reenee e ɓurdindingol yimɓe."},{"book":"YAAQUUBA","chapter":"2","verse":"2","text":"Si wattiiɗo hurundaare kaŋŋe, ɓornii conci dimi aru e naatude ka *moftal mon, baaso kadi ɓorniiɗo conci yakkiiɗi ara e naatude,"},{"book":"YAAQUUBA","chapter":"2","verse":"3","text":"si on hittinii fii ɓorniiɗo conci dimi on, on wi'ii mo: «Onon toolii mon ka ndaɗɗudi ɗoo!», wi'on baaso on: «An daro ɗaa!», maa: «Jooɗo ka ley koyɗe an ɗoo!»,"},{"book":"YAAQUUBA","chapter":"2","verse":"4","text":"e hara on waɗaali sendondiral hakkunde mon onon tigi? E on ɲaawiraali miijooji bonɗi?"},{"book":"YAAQUUBA","chapter":"2","verse":"5","text":"Heɗitee, yo musiɓɓe an yiɗaaɓe! E hara hinaa miskinɓe ɓen ka aduna ɗoo Alla suɓii fii no ɓe wonira alɗuɓe e nder gomɗinal ngal, e heɓooɓe geɓal e laamu ngu o fodi yiɗuɓe mo ɓen ngun?"},{"book":"YAAQUUBA","chapter":"2","verse":"6","text":"Kono onon, on hersinii baaso on. E hara wonaa alɗuɓe ɓen woni on tampinde, naɓa on ka ɲaawirɗi?"},{"book":"YAAQUUBA","chapter":"2","verse":"7","text":"E hinaa ɓen woni hoynooɓe innde teddunde nde inniraɗon nden?"},{"book":"YAAQUUBA","chapter":"2","verse":"8","text":"Kono si on ɗoftike sariya mawɗo on, wano bindi ɗin wi'iri non wonde: «Yo a yiɗir ɲokondo maa on wano yiɗirɗaa hoore maa non»,"},{"book":"YAAQUUBA","chapter":"2","verse":"9","text":"Kono si on ɓurdindinii yimɓe ɓen, haray on waɗii junuubu, Sariya on no jogori on wa bonnuɗo Sariya."},{"book":"YAAQUUBA","chapter":"2","verse":"10","text":"Ko ɗun waɗi, on mo yeddi yamiroore wootere e nder Sariya on, hay si o ɗoftike ɗeya heddiiɗe fow, haray o wonii bonnuɗo Sariya on fow."},{"book":"YAAQUUBA","chapter":"2","verse":"11","text":"Ko fii on Wi'uɗo: «wota mo jeena», no wi'i kadi: «wota mo itta hoore.» E hin-le si on waɗaali jinaa, kono on ittii hoore, haray on wonii bonnuɗo Sariya on."},{"book":"YAAQUUBA","chapter":"2","verse":"12","text":"Awa yewtiree huuwiron wa yimɓe ɲaawiroyteeɓe Sariya rinɗinoowo on."},{"book":"YAAQUUBA","chapter":"2","verse":"13","text":"Ko fii ɲaawoore nden aldanaa mo yurmetaake e yurmeende, kono yurmeende nden foolay ɲaawoore nden."},{"book":"YAAQUUBA","chapter":"2","verse":"14","text":"Musiɓɓe an, ko nafa honɗun woodani neɗɗo wi'ugol himo mari gomɗinal, si o alaa ɓanginirde ɗun kuuɗe? Taw si sifa ngal gomɗinal no waawi dandude mo?"},{"book":"YAAQUUBA","chapter":"2","verse":"15","text":"Si musiɗɗo men gorko maa bandiraawo men no holi, no ŋakkiri ɲaametee kadi ɲande woo,"},{"book":"YAAQUUBA","chapter":"2","verse":"16","text":"goɗɗo e mon ara e wi'ude ɓen: «Yahee e jam, ɓornoɗon, ɲaamon haa haaron», e ɓaawo jonnugol ɓe ko ɓalli maɓɓe ɗin handi e mun kon, haray ko honɗun ɗun nafata?"},{"book":"YAAQUUBA","chapter":"2","verse":"17","text":"Gomɗinal ngal kadi ko wano non: si ngal aldaa e kuuɗe, ko ngal mayngal kangal tigi."},{"book":"YAAQUUBA","chapter":"2","verse":"18","text":"Kono si goɗɗo wi'ii: «An hiɗa mari gomɗinal e min miɗo mari kuuɗe», haray min mi wi'ay mo: «Hollan gomɗinal maa ngal e ɓaawo kuuɗe, min non mi hollirte gomɗinal an ngal kuuɗe an ɗen.»"},{"book":"YAAQUUBA","chapter":"2","verse":"19","text":"Hiɗa gomɗini ko Alla gooto woodi? No moƴƴi! Jinnaaji ɗin kadi no gomɗiniri non, haa hiɗi diwna."},{"book":"YAAQUUBA","chapter":"2","verse":"20","text":"Ko an yo njofoojo! Hiɗa faalaa faamude wonde gomɗinal ngal aldaa e kuuɗe ko meerewal?"},{"book":"YAAQUUBA","chapter":"2","verse":"21","text":"Enee, wonaa ko Ibraahiima, on maamiraawo men, waɗunoo kon fewndo o weeɓiti *Issaaqa ɓiɗɗo makko on fii layyagol ka *layyorde kon waɗi si o jogitoraa feewuɗo?"},{"book":"YAAQUUBA","chapter":"2","verse":"22","text":"A yi'ii, gomɗinal ngal yaadii e kuuɗe makko ɗen, awa kadi ko kuuɗe makko ɗen timmini gomɗinal makko ngal."},{"book":"YAAQUUBA","chapter":"2","verse":"23","text":"Ko non ko bindi ɗin wi'i kon laatori: «Ibraahiima gomɗini Alla, ngal gomɗinal makko jogoranaa mo peewal», haa o noddaa giɗo Alla."},{"book":"YAAQUUBA","chapter":"2","verse":"24","text":"On yi'ii, ko sabu kuuɗe ɗen neɗɗo on jogoraa feewuɗo, hinaa sabu gomɗinal ngal tun."},{"book":"YAAQUUBA","chapter":"2","verse":"25","text":"Enee, oo cagaajo wi'eteeɗo *Raabi, kanko kadi, taw si hinaa sabu kuuɗe ɗen o jogoranoo feewuɗo fewndo ko o wernunoo nulanooɓe fii tefugol ɓen, o holli ɓe laawol goo ngol ɓe rewa?"},{"book":"YAAQUUBA","chapter":"2","verse":"26","text":"Wano tawiri non ɓandu ndu aldaa e ruuhu ko mayndu, ko wano non kadi gomɗinal ngal aldaa e kuuɗe ko mayngal."}]}