{"data":[{"book":"متی","chapter":"10","verse":"1","text":"آنگاه عیسی دوازده شاگردش را نزد خود فرا خواند و به ایشان اقتدار داد تا ارواح پلید را بیرون کنند و هر نوع بیماری و مرض را شفا دهند."},{"book":"متی","chapter":"10","verse":"2","text":"این است نامهای آن دوازده رسول:شمعون (معروف به پِطرُس) و آندریاس (برادر پطرس)؛ یعقوب (پسر زِبِدی) و یوحنا (برادر یعقوب)"},{"book":"متی","chapter":"10","verse":"3","text":"فیلیپ، بَرتولما، توما، متی (باجگیر معروف)، یعقوب (پسر حلفی)، تَدّای،"},{"book":"متی","chapter":"10","verse":"4","text":"شمعون (عضو حزب فداییان) و یهودا اِسخریوطی (کسی که در آخر به عیسی خیانت کرد)."},{"book":"متی","chapter":"10","verse":"5","text":"عیسی این دوازده رسول را با این دستورالعمل‌ها به مأموریت فرستاد و به ایشان فرمود: «نزد غیریهودیان و سامریان نروید،"},{"book":"متی","chapter":"10","verse":"6","text":"بلکه فقط نزد قوم اسرائیل بروید که گوسفندان گمشدهٔ خدا هستند."},{"book":"متی","chapter":"10","verse":"7","text":"بروید و به ایشان اعلام کنید که ملکوت آسمان نزدیک است."},{"book":"متی","chapter":"10","verse":"8","text":"بیماران را شفا دهید، مردگان را زنده کنید، جذامی‌ها را شفا بخشید، و ارواح پلید را از وجود افراد بیرون کنید. مفت دریافت کرده‌اید، مفت هم بدهید."},{"book":"متی","chapter":"10","verse":"9","text":"در کمربندهایتان، سکه‌های طلا یا نقره یا مس با خود نبرید،"},{"book":"متی","chapter":"10","verse":"10","text":"حتی کوله‌بار و کفش و لباس اضافی و چوبدستی نیز برندارید. بگذارید مردم از شما پذیرایی کنند، زیرا کارگر مستحق مزد خویش است."},{"book":"متی","chapter":"10","verse":"11","text":"هرگاه وارد شهر یا دهکده‌ای می‌شوید، شخص شایسته‌ای را بجویید، و تا هنگام ترک آن محل، در خانه‌اش بمانید."},{"book":"متی","chapter":"10","verse":"12","text":"وقتی وارد خانه‌ای می‌شوید، برای آن خیر و برکت بطلبید."},{"book":"متی","chapter":"10","verse":"13","text":"اگر معلوم شود که آن خانه شایسته است، خیر و برکتی که برای آن طلبیدید، بر آن قرار خواهد گرفت. اگر شایسته نباشد، برکت به خودتان باز خواهد گشت."},{"book":"متی","chapter":"10","verse":"14","text":"اگر اهل خانه‌ای یا شهری به شما اجازۀ ورود ندادند، و یا به سخنانتان گوش نسپردند، گرد و خاک آنجا را به هنگام ترک محل، از پاهایتان بتکانید."},{"book":"متی","chapter":"10","verse":"15","text":"براستی به شما می‌گویم که در روز داوری، وضع شهرهای فاسد سُدوم و غموره بهتر از وضع چنین شهری خواهد بود."},{"book":"متی","chapter":"10","verse":"16","text":"«من شما را همچون گوسفندان به میان گرگها می‌فرستم. پس مانند مار، هوشیار باشید و مثل کبوتر، بی‌آزار."},{"book":"متی","chapter":"10","verse":"17","text":"اما مراقب باشید، زیرا مردم شما را گرفته، به محاکم خواهند سپرد، و در کنیسه‌ها شلّاق خواهند زد."},{"book":"متی","chapter":"10","verse":"18","text":"بله، به خاطر من شما را برای محاکمه نزد والیان و پادشاهان خواهند برد. اما این فرصتی خواهد بود تا دربارهٔ من به فرمانروایان و غیریهودیان شهادت دهید."},{"book":"متی","chapter":"10","verse":"19","text":"«وقتی شما را بازداشت می‌کنند، نگران نباشید که چگونه پاسخ دهید یا چه بگویید، زیرا کلمات مناسب به‌موقع به شما عطا خواهد شد."},{"book":"متی","chapter":"10","verse":"20","text":"زیرا این شما نیستید که سخن خواهید گفت، بلکه روح پدر شماست که از طریق شما سخن خواهد گفت."},{"book":"متی","chapter":"10","verse":"21","text":"«برادر، برادر خود را و پدر، فرزندش را تسلیم مرگ خواهد کرد. فرزندان بر ضد والدین خود برخاسته، سبب قتل آنان خواهند شد."},{"book":"متی","chapter":"10","verse":"22","text":"همۀ مردم به خاطر من از شما متنفر خواهند شد. اما هر که تا به آخر، زحمات را تحمل کند، نجات خواهد یافت."},{"book":"متی","chapter":"10","verse":"23","text":"«هرگاه شما را در شهری آزار رسانند، به شهری دیگر بگریزید. براستی به شما می‌گویم که پیش از آنکه بتوانید به تمام شهرهای اسرائیل بروید، پسر انسان10‏:23 «پسر انسان» لقبی است که عیسی برای خود به کار می‌برد. خواهد آمد."},{"book":"متی","chapter":"10","verse":"24","text":"شاگرد از استاد خود و غلام از اربابش والاتر نیستند."},{"book":"متی","chapter":"10","verse":"25","text":"کافی است که شاگرد مانند استاد خود شود، و غلام نیز مانند اربابش. اگر مرا که سرپرست خانواده هستم، رئیس ارواح پلید نامیدند، اعضای خانواده‌ام را با چه نامهای بدتری خواهند خواند."},{"book":"متی","chapter":"10","verse":"26","text":"ولی از آنان که شما را تهدید می‌کنند نترسید، زیرا زمان آن خواهد رسید که هر آنچه پنهان است، آشکار شود، و همگان از آنچه مخفی است، آگاه گردند."},{"book":"متی","chapter":"10","verse":"27","text":"«سخنانی که اکنون در تاریکی به شما می‌گویم، آنها را در روز روشن بیان کنید. هر چه را که در گوش شما می‌گویم، بر بامها اعلام کنید تا همه بشنوند!"},{"book":"متی","chapter":"10","verse":"28","text":"«نترسید از کسانی که می‌توانند فقط جسمتان را بکُشند، اما نمی‌توانند به روحتان آسیبی برسانند. فقط از خدا بترسید که قادر است هم بدن و هم روح شما را در جهنم هلاک کند."},{"book":"متی","chapter":"10","verse":"29","text":"قیمت دو گنجشک چقدر است؟ یک پول سیاه10‏:29 «پول سیاه» ترجمۀ واژۀ یونانی «اَسَریون» است.. اما حتی یک گنجشک هم بدون آگاهی پدر شما بر زمین نمی‌افتد."},{"book":"متی","chapter":"10","verse":"30","text":"حتی موهای سر شما نیز شمارش شده است."},{"book":"متی","chapter":"10","verse":"31","text":"پس نگران نباشید، زیرا ارزش شما بیشتر از هزاران گنجشک است."},{"book":"متی","chapter":"10","verse":"32","text":"«هر که نزد مردم مرا اقرار کند، من نیز او را در حضور پدر آسمانی خود اقرار خواهم کرد."},{"book":"متی","chapter":"10","verse":"33","text":"اما هر که مرا نزد مردم انکار کند، من نیز در حضور پدر آسمانی خود، او را انکار خواهم کرد."},{"book":"متی","chapter":"10","verse":"34","text":"«گمان مبرید که آمده‌ام صلح به زمین بیاورم! نیامده‌ام تا صلح بیاورم، بلکه تا شمشیر بیاورم."},{"book":"متی","chapter":"10","verse":"35","text":"من آمده‌ام تا ”پسر را علیه پدرش، دختر را علیه مادرش، و عروس را علیه مادرشوهرش برانگیزم."},{"book":"متی","chapter":"10","verse":"36","text":"به‌طوری که اهل خانۀ شخص، دشمنان او خواهند بود.“10‏:36 میکاه ۷‏:۶."},{"book":"متی","chapter":"10","verse":"37","text":"«اگر پدر یا مادر خود را بیش از من دوست بدارید، شایسته نیستید که از آنِ من باشید؛ و اگر پسر یا دختر خود را بیش از من دوست بدارید، شایسته نیستید که از آنِ من باشید."},{"book":"متی","chapter":"10","verse":"38","text":"هر که حاضر نباشد صلیب خود را بردارد و از من پیروی کند، شایسته نیست که از آنِ من باشد."},{"book":"متی","chapter":"10","verse":"39","text":"هر که بخواهد جان خود را حفظ کند، آن را از دست خواهد داد؛ اما هر که جانش را به خاطر من از دست بدهد، آن را خواهد یافت."},{"book":"متی","chapter":"10","verse":"40","text":"«هر که شما را بپذیرد، مرا پذیرفته است؛ و هر که مرا بپذیرد، فرستندۀ مرا پذیرفته است."},{"book":"متی","chapter":"10","verse":"41","text":"هر که پیامبری را به‌عنوان فرستاده‌ای از سوی خدا بپذیرد، خود نیز پاداش یک پیامبر را دریافت خواهد کرد، و هر که شخص صالحی را به خاطر صالح بودنش بپذیرد، پاداشی مانند پاداش او خواهد یافت."},{"book":"متی","chapter":"10","verse":"42","text":"و اگر کسی به این کوچکان، از آن رو که شاگرد منند، حتی یک لیوان آب خنک بدهد، براستی به شما می‌گویم، بی‌پاداش نخواهد ماند.»"}]}