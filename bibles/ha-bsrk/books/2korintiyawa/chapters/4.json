{"data":[{"book":"2 Korintiyawa","chapter":"4","verse":"1","text":"Saboda haka, da yake ta wurin jinƙan Allah ne muke da wannan hidima, ba za mu fid da zuciya ba."},{"book":"2 Korintiyawa","chapter":"4","verse":"2","text":"Ba ruwanmu da ɓoye-ɓoye na munafuncin da suke abubuwan kunya. Ba ruwanmu da ruɗu, ko yin ƙarya da kalmar Allah. Sai dai muna faɗin gaskiya a fili. Ta haka ne kowa zai yi shaidar gaskiyarmu a gaban Allah cikin zuciyarsa."},{"book":"2 Korintiyawa","chapter":"4","verse":"3","text":"Ko da bishararmu a rufe take, tana a rufe ne ga waɗanda suke hallaka."},{"book":"2 Korintiyawa","chapter":"4","verse":"4","text":"Allahn zamanin nan ya makanta hankulan marasa ba da gaskiya, yadda har ba za su iya ganin hasken bishara ta ɗaukakar Kiristi ba, wanda yake kamannin Allah."},{"book":"2 Korintiyawa","chapter":"4","verse":"5","text":"Gama ba wa’azin kanmu muke yi ba, sai dai na Yesu Kiristi, a kan shi ne Ubangiji, mu kuma bayinku saboda Yesu."},{"book":"2 Korintiyawa","chapter":"4","verse":"6","text":"Domin shi Allah wanda ya ce, “Bari haske yă haskaka daga duhu,”4.6 Far 1.3 ya sa haskensa ya haskaka a cikin zukatanmu, don yă ba mu hasken sanin ɗaukakar Allah a fuskar Kiristi."},{"book":"2 Korintiyawa","chapter":"4","verse":"7","text":"Amma muna da wannan dukiya a cikin tulunan yumɓu, don a nuna wannan mafificin ikon nan daga Allah ne, ba daga gare mu ba."},{"book":"2 Korintiyawa","chapter":"4","verse":"8","text":"A matse muke a kowane gefe, sai dai ba a gurgunta mu ba. An rikitar da mu, amma ba mu fid da zuciya ba."},{"book":"2 Korintiyawa","chapter":"4","verse":"9","text":"An tsananta mana, amma ba a yashe mu ba, an fyaɗe mu da ƙasa, amma ba a hallaka mu ba."},{"book":"2 Korintiyawa","chapter":"4","verse":"10","text":"Kullum muna ɗauke da mutuwar Yesu a jikinmu, domin ran Yesu yă bayyana a jikinmu."},{"book":"2 Korintiyawa","chapter":"4","verse":"11","text":"Muddin muna a raye, kullum zaman mutuwa muke yi saboda Yesu, don a bayyana ran Yesu ta wurin jikin nan namu mai mutuwa."},{"book":"2 Korintiyawa","chapter":"4","verse":"12","text":"Ta haka, mutuwa tana aiki a cikinmu, ku kuwa rai a cikinku."},{"book":"2 Korintiyawa","chapter":"4","verse":"13","text":"A rubuce yake cewa, “Na gaskata; saboda haka na yi magana.” Da wannan ruhun bangaskiya ne mu ma muka gaskata, saboda haka muke magana."},{"book":"2 Korintiyawa","chapter":"4","verse":"14","text":"Domin mun san cewa shi da ya tā da Ubangiji Yesu daga matattu, zai tashe mu mu ma tare da Kiristi, yă kuma miƙa mu a gabansa tare da ku."},{"book":"2 Korintiyawa","chapter":"4","verse":"15","text":"Duk wannan fa don amfaninku ne, domin alherin nan da yake bazuwa zuwa ga mutane masu yawa, yă zama dalilin godiya mai yawa ga ɗaukakar Allah."},{"book":"2 Korintiyawa","chapter":"4","verse":"16","text":"Saboda haka, ba mu fid da zuciya ba. Ko da yake a waje, jikinmu mai mutuwa yana lalacewa, amma can ciki, ana sabunta mu kowace rana."},{"book":"2 Korintiyawa","chapter":"4","verse":"17","text":"Don wannan ’yar wahalar tamu mai saurin wucewa, ita take tanadar mana madawwamiyar ɗaukaka mai yawa, fiye da kwatanci."},{"book":"2 Korintiyawa","chapter":"4","verse":"18","text":"Domin ba abubuwan da ido yake gani ne muke dubawa ba, sai dai marasa ganuwa. Gama abubuwan da ake gani masu saurin wucewa ne, marasa ganuwa kuwa, madawwama ne."}]}