{"data":[{"book":"Xɔrɔyana","chapter":"32","verse":"1","text":"Yamaan to a to a Musa yi buma gododeni geyaan fari, e yi e malan Haruna fɛma. E yi a fala a xa, e naxa, “Keli! I yi ala gbɛtɛne rafala en xa naxanye tima en yɛɛ ra! Musa ito, xɛmɛn naxan en naminixi Misiran yamanani, en mi a kolon naxan a sɔtɔxi.”"},{"book":"Xɔrɔyana","chapter":"32","verse":"2","text":"Haruna yi a fala e xa, a naxa, “Ɛ xɛmaan tunla soone ba ɛ tunle ra, e nun ɛ ɲaxanle tunle ra, e nun ɛ dii xɛmɛne nun ɛ dii tɛmɛne, ɛ fa e ra n fɛma.”"},{"book":"Xɔrɔyana","chapter":"32","verse":"3","text":"E yi e xɛmaan tunla soone birin ba, e fa e ra Haruna fɛma."},{"book":"Xɔrɔyana","chapter":"32","verse":"4","text":"A yi e rasuxu e ra, a xɛmane raxulun, a yi e igen nafala ɲinge dii sawuran na kulunden na. E yi a fala, e naxa, “Isirayila! Ɛ gbee alane ni i ra, naxan i raminixi Misiran yamanani!”"},{"book":"Xɔrɔyana","chapter":"32","verse":"5","text":"Haruna to na to, a yi saraxa ganden nafala ɲinge dii sawuran yɛtagi. A a rali e ma, a naxa, “Tila, sanla rabama nɛn Alatala xa!”"},{"book":"Xɔrɔyana","chapter":"32","verse":"6","text":"Na xɔtɔn bode, e keli sinma, e yi saraxa gan daxine nun bɔɲɛ xunbeli saraxane ba. Yamaan yi dɔxɔ e dɛgeden nun e mindeni, e lu kelɛ, e sabaan so."},{"book":"Xɔrɔyana","chapter":"32","verse":"7","text":"Alatala yi a fala Musa xa, a naxa, “Siga! Godo! Amasɔtɔ i ya yamana, i naxan naminixi Misiran yamanani, e bata kala."},{"book":"Xɔrɔyana","chapter":"32","verse":"8","text":"E bata kiraan fata xulɛn, n na e yamarixi naxan ma! E bata xɛma raxulunxin nafala ɲinge dii sawura suxuren na, e yi e xinbi sin a bun. E bata saraxane ba a xa, e yi a fala, e naxa, ‘Isirayila! Ɛ gbee alane ni i ra, naxanye i raminixi Misiran yamanani.’ ”"},{"book":"Xɔrɔyana","chapter":"32","verse":"9","text":"Alatala yi a fala Musa xa, a naxa, “N bata yamani ito to, yama murutɛxin na a ra."},{"book":"Xɔrɔyana","chapter":"32","verse":"10","text":"Iki i xa i masiga n na. N ma xɔlɔn xa keli e xili ma, n xa e raxɔri. N ni i tan nan bɔnsɔn findima siya gbeen na.”"},{"book":"Xɔrɔyana","chapter":"32","verse":"11","text":"Musa yi Alatala mafan, a Ala, a naxa, “Ee! Alatala! I ya xɔlɔn kelima i ya yamaan xili ma nanfera, i naxan naminixi Misiran yamanani i sɛnbɛ gbeen nun i yii barakaxin na?"},{"book":"Xɔrɔyana","chapter":"32","verse":"12","text":"Xa i ito liga, Misiran kaane a falɛ nɛn, e naxa, ‘A e raminixi Misiran yi miriya ɲaxin nan ma, alogo a xa sa e faxa geyane ma, a yi e ɲan bɔxɔn fari.’ I ya xɔlɔ gbeen lu! I diɲa! I nama yihadin nagodo i ya yamaan ma!"},{"book":"Xɔrɔyana","chapter":"32","verse":"13","text":"Iburahima fe xa rabira i ma, e nun Isiyaga nun Isirayila, i ya walikɛne. I kɔlɔ nɛn i yɛtɛ yi, i naxa, ‘N na ɛ bɔnsɔnna rawuyama ayi nɛn alo saren naxanye kore. N bɔxɔni ito birin soma i bɔnsɔnna yii nɛn n ni i tuli saxi naxan na, a findi e kɛɛn na habadan!’ ”"},{"book":"Xɔrɔyana","chapter":"32","verse":"14","text":"Alatala yi diɲa, a mi yihadin nagodo a yamaan ma, a feen naxan falaxi."},{"book":"Xɔrɔyana","chapter":"32","verse":"15","text":"Musa yi xɛtɛ keli geyaan fari, Layirin Sereya walaxa firinne suxi a yii. Walaxane fɔxɔ firinne birin yi sɛbɛxi."},{"book":"Xɔrɔyana","chapter":"32","verse":"16","text":"Ala nan na walaxane rafala. Ala nan yi sɛbɛnla ne tixi, naxanye yi kɛrɛndɛnxi walaxane ma."},{"book":"Xɔrɔyana","chapter":"32","verse":"17","text":"Yosuwe to yamaan sɔnxɔ xuiin mɛ, a yi a fala Musa xa, a naxa, “Yɛngɛ so sɔnxɔn tema yamaan daaxadeni!”"},{"book":"Xɔrɔyana","chapter":"32","verse":"18","text":"Musa yi a yabi,"},{"book":"Xɔrɔyana","chapter":"32","verse":"19","text":"E to maso yamaan daaxaden na, e yi ɲinge dii sawuran to e nun bodonlane. Musa yi xɔlɔ han! Walaxan naxanye yi a yii, a yi ne woli ayi, a yi e yibɔ geyaan san bun."},{"book":"Xɔrɔyana","chapter":"32","verse":"20","text":"E ɲinge diin naxan nafala, a na tongo, a yi a gan. A yi a findi a fuɲin na, a yi a xuya igen xun ma, a yi Isirayila kaane karahan, e yi a min."},{"book":"Xɔrɔyana","chapter":"32","verse":"21","text":"Musa yi a fala Haruna xa, a naxa, “Yamani ito nanse ligaxi i ra, alogo i xa ti e yɛɛ ra yulubi gbeeni ito ligadeni?”"},{"book":"Xɔrɔyana","chapter":"32","verse":"22","text":"Haruna yi a yabi, a naxa, “N kanna nama xɔlɔ! I tan yɛtɛna a kolon, yamani ito ɲaxu."},{"book":"Xɔrɔyana","chapter":"32","verse":"23","text":"E a falaxi n xa nɛn, e naxa, ‘Alane rafala en xa naxanye tima en yɛɛ ra. Musa ito, xɛmɛn naxan en naminixi Misiran yamanani, en mi a kolon naxan a sɔtɔxi.’"},{"book":"Xɔrɔyana","chapter":"32","verse":"24","text":"N yi a fala e xa, n naxa, ‘Maxidi se xɛmaan naxanye yii, ne xa e ba!’ E yi e so n yii, n yi e woli tɛɛni, ɲinge diini ito yi mini!”"},{"book":"Xɔrɔyana","chapter":"32","verse":"25","text":"Musa yi a to a yamaan mi yi yagima, a Haruna bata yi tin yamana yɛtɛ suxutareyaan ma, e yi findi magele seen na e yaxune xa."},{"book":"Xɔrɔyana","chapter":"32","verse":"26","text":"Musa yi ti yamaan daaxaden so dɛɛn na, a naxa, “Naxanye Alatala xa, ne xa fa n fɛma!” Lewi bɔnsɔnna birin yi e malan a fɛma."},{"book":"Xɔrɔyana","chapter":"32","verse":"27","text":"A yi a fala e xa, a naxa, “Alatala, Isirayilaa Ala ito nan falaxi, a naxa, ‘Birin xa a silanfanna xidi a tagi. Ɛ yamaan daaxadeni siga, keli fɔxɔ boden ma han bodena, birin xa a ngaxakedenna faxa e nun a lanfaan nun a dɔxɔ bodena.’ ”"},{"book":"Xɔrɔyana","chapter":"32","verse":"28","text":"Lewi bɔnsɔnna yi Musaa yamarin suxu, na lɔxɔni muxu wuli saxan yi faxa yamaan na."},{"book":"Xɔrɔyana","chapter":"32","verse":"29","text":"Musa yi a fala, a naxa, “Ɛ bata rasariɲan Alatala xa to, bayo ɛ kelixi ɛ diine nun ɛ ngaxakedenne nan xili ma. A bata ɛ baraka to.”"},{"book":"Xɔrɔyana","chapter":"32","verse":"30","text":"Na xɔtɔn bode, Musa yi a fala yamaan xa, a naxa, “Ɛ bata yulubi gbeen liga. Iki n xa te Alatala fɛma. Waxatina nde n na solonama ɛ xa nɛn ɛ yulubine fe ra.”"},{"book":"Xɔrɔyana","chapter":"32","verse":"31","text":"Musa yi xɛtɛ Alatala fɛma, a naxa, “Yamani ito bata yulubi gbeen liga! E bata xɛmaan nafala suxurene ra."},{"book":"Xɔrɔyana","chapter":"32","verse":"32","text":"Diɲa e yulubine ma! Xa na mi a ra, i xa n tan fan xinla ba i ya kitabu sɛbɛxin kui.”"},{"book":"Xɔrɔyana","chapter":"32","verse":"33","text":"Alatala yi a fala Musa xa, a naxa, “Naxan yulubin ligaxi n na, n na nan xili bama n ma kitabun kui."},{"book":"Xɔrɔyana","chapter":"32","verse":"34","text":"Iki siga, i yamaan xali mɛnni n dɛnaxan falaxi. N ma malekan tima nɛn i yɛɛ ra. Koni a waxatin na a li, n na e ɲaxankatama nɛn e yulubine fe ra.”"},{"book":"Xɔrɔyana","chapter":"32","verse":"35","text":"Alatala yi yamaan ɲaxankata fitina furen na, amasɔtɔ e bata yi ɲinge dii sawuran nafala, Haruna naxan nafala."}]}