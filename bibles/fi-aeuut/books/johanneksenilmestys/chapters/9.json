{"data":[{"book":"Johanneksen ilmestys","chapter":"9","verse":"1","text":"Sitten puhalsi torveen viides enkeli. Taivaasta putosi maahan joku9:1 Sananmukaisesti: »tähti»., jolle annettiin syvyyden kuilun avain."},{"book":"Johanneksen ilmestys","chapter":"9","verse":"2","text":"Kun hän avasi kuilun, sieltä tuprusi savua kuin suunnattomasta uunista. Savu pimensi auringon ja ilman."},{"book":"Johanneksen ilmestys","chapter":"9","verse":"3","text":"Savun seasta laskeutui maahan heinäsirkkoja. Ne saivat vallan pistää kuin skorpionit."},{"book":"Johanneksen ilmestys","chapter":"9","verse":"4","text":"Niitä kiellettiin vahingoittamasta kasvillisuutta ja käskettiin käymään käsiksi vain niihin ihmisiin, joilla ei ollut Jumalan merkkiä otsassaan."},{"book":"Johanneksen ilmestys","chapter":"9","verse":"5","text":"Niiden ei pitänyt tappaa heitä, vaan aiheuttaa viiden kuukauden ajan samanlaista kipua kuin skorpioninpisto."},{"book":"Johanneksen ilmestys","chapter":"9","verse":"6","text":"Ihmiset yrittävät silloin itsemurhaa, mutta eivät siinä onnistu. He tahtoisivat kuolla, mutta kuolema pakenee heitä."},{"book":"Johanneksen ilmestys","chapter":"9","verse":"7","text":"Heinäsirkat olivat taisteluun varustettujen ratsujen näköisiä. Päässä niillä oli kuin kultainen kruunu, ja kasvoilta ne muistuttivat ihmistä."},{"book":"Johanneksen ilmestys","chapter":"9","verse":"8","text":"Niillä oli pitkät hiukset ja leijonan hampaat."},{"book":"Johanneksen ilmestys","chapter":"9","verse":"9","text":"Niillä näytti olevan rautaiset rintahaamiskat ja siivet, jotka ryskyivät kuin taisteluun syöksyvät hevoset ja sotavaunut."},{"book":"Johanneksen ilmestys","chapter":"9","verse":"10","text":"Ne pistivät pyrstöllään kuin skorpionit: juuri pyrstössään olevalla voimalla ne saivat vahingoittaa ihmisiä viiden kuukauden ajan."},{"book":"Johanneksen ilmestys","chapter":"9","verse":"11","text":"Niitä johti syvyyden kuilun enkeli, jonka nimi on hepreaksi Abaddon ja kreikaksi Apollyon (suomeksi Kadottaja)9:11 Lisäys.."},{"book":"Johanneksen ilmestys","chapter":"9","verse":"12","text":"Ensimmäinen kauhea tapahtuma oli ohi, mutta kaksi muuta oli jäljellä!"},{"book":"Johanneksen ilmestys","chapter":"9","verse":"13","text":"Kuudes enkeli puhalsi torveensa. Kuulin ääntä kultaisen alttarin neljästä sarvesta Jumalan valtaistuimen edestä."},{"book":"Johanneksen ilmestys","chapter":"9","verse":"14","text":"Ääni sanoi kuudennelle enkelille: »Päästä irti ne neljä pahaa henkeä9:14 Sananmukaisesti: »enkeliä».,"},{"book":"Johanneksen ilmestys","chapter":"9","verse":"15","text":"joita on pidetty sidottuna suuren Eufrat-joen rannalla.» Ne olivat joutuneet odottamaan tätä vuotta, kuukautta, päivää ja tuntia tappaakseen kolmasosan ihmiskuntaa."},{"book":"Johanneksen ilmestys","chapter":"9","verse":"16","text":"Kuulin, että ne johtivat kahdensadan miljoonan ratsumiehen armeijaa."},{"book":"Johanneksen ilmestys","chapter":"9","verse":"17,18","text":"Ratsastajilla näytti olevan hehkuvan punaiset, taivaansiniset tai keltaiset haarniskat. Hevosilla oli kuin leijonan pää ja niiden suusta tuprusi savua, tulta ja tulikiveä, jotka surmasivat kolmasosan ihmiskuntaa."},{"book":"Johanneksen ilmestys","chapter":"9","verse":"19","text":"Ne tappoivat myös hännällään, jolla ne purivat kuin myrkkykäärmeet."},{"book":"Johanneksen ilmestys","chapter":"9","verse":"20","text":"Ihmiset, jotka olivat jääneet eloon, kieltäytyivät vieläkin palvelemasta Jumalaa! He eivät halunneet luopua saatanan palvelemisesta eivätkä epäjumalistaan, jotka oli tehty kullasta, hopeasta, kuparista, kivestä ja puusta – ja jotka eivät siis pystyneet näkemään, kuulemaan eivätkä liikkumaan."},{"book":"Johanneksen ilmestys","chapter":"9","verse":"21","text":"Murhat, noituus, siveettömyys ja varkaudet eivät myöskään loppuneet."}]}