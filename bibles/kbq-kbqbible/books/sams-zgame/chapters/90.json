{"data":[{"book":"Sams-Zgame","chapter":"90","verse":"1","text":"Ra Anumzamoka fore hu anante anante huno'ma e'nea vahepina, kagra kumati'gna hunka maninka e'nane."},{"book":"Sams-Zgame","chapter":"90","verse":"2","text":"Agonaramina forera osu'negeno, ama mopane kokanema tro'ma osu'nenka, ko maninka e'nana Anumzankinka eseteti'ma agafama huno atupare'ma uhanati'neana Kagrake'za Anumzana mani'nane."},{"book":"Sams-Zgame","chapter":"90","verse":"3","text":"Vahera zamazeri rukrahe hanke'za ete kugusopafi nevazagenka amanage nehane, tamagra fri vahe mani'nazanki, ete frita kugusopa seho hunka nehane."},{"book":"Sams-Zgame","chapter":"90","verse":"4","text":"Na'ankure 1 tauseni'a kafumo'a, kagri kavurera amneza me'neankino, mago knamo'a sondia vahe'mo'ma kenage'ma kvama krino mani'negeno ame huno eviankna hu'ne."},{"book":"Sams-Zgame","chapter":"90","verse":"5","text":"Avanama ke'nea zamo'ma vahe antahintahifinti'ma ame huno fanane hiankna hunka vahera ahe nefrine. Vahe'mo'za nanterama trazama hageno mareriankna nehaze."},{"book":"Sams-Zgame","chapter":"90","verse":"6","text":"Nanterana tra'zamo'a amosrea aheteno, kinagama segeno'a hagege nehie."},{"book":"Sams-Zgame","chapter":"90","verse":"7","text":"Ra Anumzamoka krimpama aherantanketa hagege nehuta, kasima vazinerantanketa, tagra tusi tagogogu nehune."},{"book":"Sams-Zgame","chapter":"90","verse":"8","text":"Ra Anumzamoka kumitia kavuga eri fanara huntankeno, oku'a nehu'na kumitimo'enena kagri masare amate me'negenka negane."},{"book":"Sams-Zgame","chapter":"90","verse":"9","text":"Tagra maka kna kagri krimpa hezampi manita nevuta, tasimu'ma anteankna huta ame huta fanane nehune."},{"book":"Sams-Zgame","chapter":"90","verse":"10","text":"Kafuma manita vanuna kafua, 70'a kafu tami'nane. Hanki tavufgamo'ma knare'ma huno me'nigeta, amne 80'a kafuzagea manigahune. Hianagi knare kafuma manita vanumpina, tatazamo'ene hazenke zamo'enena aviteno nevanigeno, kafu zagetimo'a ame huno evanigeta fanane hugahune."},{"book":"Sams-Zgame","chapter":"90","verse":"11","text":"Krimpa ahe'zamofo hihamu'a, iza mago vahe'mo'a antahino keno hu'ne? Na'ankure krimpa ahe'zamo'a, rankrerfa hu'neanki'za kagoro hugantega vahe korora hunegantaze."},{"book":"Sams-Zgame","chapter":"90","verse":"12","text":"E'ina hu'negu manitama vanuna kna'a rempi huramigeta knare antahi'zana enerita manita vamneno."},{"book":"Sams-Zgame","chapter":"90","verse":"13","text":"Ra Anumzamoka ete tagritega eno. Hago zazate krimpa ahezmantenka avega antenka ananki, eri'za vaheka'aramina kasunku huzmanto."},{"book":"Sams-Zgame","chapter":"90","verse":"14","text":"Maka nanterana vagaore kavesizanteti tazeri knare hugeta, maka knama manita vanunana, musena nehuta zagamera huta musena huvava hamneno."},{"book":"Sams-Zgame","chapter":"90","verse":"15","text":"Tazeri havizama hunka e'nana avamente, ete tazeri muse huo. Hazenkefima manitama e'nona kafumofo avamente tazeri muse huo."},{"book":"Sams-Zgame","chapter":"90","verse":"16","text":"Ra Anumzamoka eri'za vahekamota ranra zama tro'ma hu'nana zana taveri hananketa negesunkenka, anahu kna hunka hihamu masaka'a mofavre nagatimofona eriama hananke'za kegahaze."},{"book":"Sams-Zgame","chapter":"90","verse":"17","text":"Ra Anumzana tagri Anumzamoka kavesizamo'a tagri'ene me'neno, maka zama hanunana eri knare nehinketa, maka zampina knare hanune."}]}