{"data":[{"book":"1 USamuyeli","chapter":"31","verse":"1","text":"AmaFilistiya alwa lo-Israyeli; abako-Israyeli babaleka, njalo abanengi bafela eNtabeni yase Gilibhowa."},{"book":"1 USamuyeli","chapter":"31","verse":"2","text":"AmaFilistiya axotshana kanzima loSawuli kanye lamadodana akhe, abulala amadodana akhe uJonathani, lo-Abhinadabi kanye loMalikhi-Shuwa."},{"book":"1 USamuyeli","chapter":"31","verse":"3","text":"Impi yatshisa macele wonke kuSawuli, njalo kwathi abatshoki bemitshoko sebemxhumile, bamlimaza kubi."},{"book":"1 USamuyeli","chapter":"31","verse":"4","text":"USawuli wathi kumthwali wezikhali zakhe, “Hwatsha inkemba yakho ungigwaze, hlezi abantu laba abangasokanga bafike bangigwaze bangenze ihlazo.”"},{"book":"1 USamuyeli","chapter":"31","verse":"5","text":"Kwathi umphathi wezikhali ebona ukuthi uSawuli wayesefile, laye waziwisela phezu kwenkemba yakhe wafa kanye laye."},{"book":"1 USamuyeli","chapter":"31","verse":"6","text":"Ngakho uSawuli lamadodana akhe amathathu lomphathi wezikhali zakhe kanye labantu bakhe bonke bafa ndawonye ngalo lolosuku."},{"book":"1 USamuyeli","chapter":"31","verse":"7","text":"Kwathi abako-Israyeli ababesekele isigodi lalabo ababengaphetsheya kweJodani bebona ukuthi ibutho lako-Israyeli lalibalekile lokuthi uSawuli kanye lamadodana akhe basebefile, batshiya imizi yabo babaleka. AmaFilistiya afika ahlala kuyo."},{"book":"1 USamuyeli","chapter":"31","verse":"8","text":"Ngelanga elalandelayo, amaFilistiya esefikile ukuba akhuthuze abafileyo, afica uSawuli lamadodana akhe amathathu befile eNtabeni yase Gilibhowa."},{"book":"1 USamuyeli","chapter":"31","verse":"9","text":"Amquma ikhanda lakhe athatha lezikhali zakhe, basebethuma izithunywa kulolonke ilizwe lamaFilistiya ukuthi zimemezele lindaba ethempelini lezithombe zawo lasebantwini bakibo."},{"book":"1 USamuyeli","chapter":"31","verse":"10","text":"Abeka izikhali zakhe ethempelini lama-Ashithorethi. Kwathi isidumbu sakhe asibethela emdulini weBhethi-Shani."},{"book":"1 USamuyeli","chapter":"31","verse":"11","text":"Kwathi abantu baseJabheshi Giliyadi sebezwile ngokwakwenziwe ngamaFilistiya kuSawuli,"},{"book":"1 USamuyeli","chapter":"31","verse":"12","text":"wonke amaqhawe abo alezibindi ahamba ubusuku bonke esiya eBhethi-Shani. Ethula isidumbu sikaSawuli lezamadodana akhe emdulini weBhethi-Shani aya eJabheshi, lapho azitshisela khona."},{"book":"1 USamuyeli","chapter":"31","verse":"13","text":"Athatha amathambo abo awembela ngaphansi kwesihlahla somthamarisiki eJabheshi, asezila insuku eziyisikhombisa."}]}