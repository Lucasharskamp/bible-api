{"data":[{"book":"متی","chapter":"13","verse":"1","text":"همان روز، عیسی از خانه خارج شد و در کنار دریاچه نشست."},{"book":"متی","chapter":"13","verse":"2","text":"چیزی نگذشت که گروه بزرگی دور او جمع شدند. او نیز سوار قایق شد و نشست، و در حالی که همه در ساحل ایستاده بودند، به تعلیم ایشان پرداخت."},{"book":"متی","chapter":"13","verse":"3","text":"او مطالب بسیاری به شکل مَثَل برای ایشان بیان کرد، مانند این مَثَل:"},{"book":"متی","chapter":"13","verse":"4","text":"هنگامی که بذر می‌پاشید، مقداری از بذرها در جاده افتاد و پرنده‌ها آمده، آنها را از آن زمین خشک برداشتند و خوردند."},{"book":"متی","chapter":"13","verse":"5","text":"بعضی روی خاکی افتادند که زیرش زمین سنگلاخ بود. بذرها روی آن خاک کم‌عمق، خیلی زود سبز شدند."},{"book":"متی","chapter":"13","verse":"6","text":"ولی وقتی خورشید برآمد، همه سوختند و از بین رفتند، چون ریشهٔ عمیقی نداشتند."},{"book":"متی","chapter":"13","verse":"7","text":"بعضی دیگر از بذرها لابلای خارها افتاد، و خارها رشد کرده، آن گیاهان ظریف را خفه کردند."},{"book":"متی","chapter":"13","verse":"8","text":"اما مقداری از بذرها در زمین خوب افتاد و محصول به بار آورد، محصولی صد یا شصت یا سی برابر آنچه کاشته شده بود."},{"book":"متی","chapter":"13","verse":"9","text":"هر که گوش شنوا دارد، بشنود!»"},{"book":"متی","chapter":"13","verse":"10","text":"شاگردان عیسی نزد او آمدند و پرسیدند: «چرا وقتی با مردم سخن می‌گویی، از مَثَل استفاده می‌کنی؟»"},{"book":"متی","chapter":"13","verse":"11","text":"عیسی در پاسخ فرمود: «زیرا قدرت درک اسرار ملکوت آسمان به شما عطا شده، اما نه به دیگران."},{"book":"متی","chapter":"13","verse":"12","text":"چون کسی که بتواند آنچه را که دارد خوب به کار ببرد، به او باز هم بیشتر داده می‌شود. ولی کسی که کارش را درست انجام ندهد، آن را هر چقدر هم کوچک باشد از دست خواهد داد."},{"book":"متی","chapter":"13","verse":"13","text":"به همین دلیل است که از این مَثَلها استفاده می‌کنم، زیرا نگاه می‌کنند، اما نمی‌بینند و گوش می‌دهند، اما نمی‌شنوند و درک نمی‌کنند."},{"book":"متی","chapter":"13","verse":"14","text":"این امر به نبوّت اشعیای نبی جامۀ عمل می‌پوشانَد که می‌فرماید:"},{"book":"متی","chapter":"13","verse":"15","text":"زیرا دل این مردمان سخت شده، و گوشهایشان قادر به شنیدن نیست، و چشمان خود را بسته‌اند، به‌گونه‌ای که چشمانشان نمی‌توانند ببینند، و گوشهایشان قادر به شنیدن نیستند، و دلشان نمی‌تواند درک کند، و نمی‌توانند نزد من بازگردند تا شفایشان بخشم.“13‏:15 اشعیا ۶‏:۹‏و۱۰ (نسخۀ یونانی)."},{"book":"متی","chapter":"13","verse":"16","text":"«اما خوشا به حال شما که چشمانتان می‌بینند و گوشهایتان می‌شنوند."},{"book":"متی","chapter":"13","verse":"17","text":"براستی به شما می‌گویم که بسیاری از انبیا و عادلان مشتاق بودند آنچه را که شما می‌بینید، ببینند، اما ندیدند؛ و آنچه را که می‌شنوید، بشنوند، اما نشنیدند!"},{"book":"متی","chapter":"13","verse":"18","text":"«و حال، به معنی مَثَل کشاورز گوش کنید:"},{"book":"متی","chapter":"13","verse":"19","text":"گذرگاه کشتزار که بذرها بر آن افتاد، به کسی اشاره می‌کند که کلام مربوط به ملکوت را می‌شنود، اما آن را درک نمی‌کند. پس شیطان سر می‌رسد و بذرهایی را که در دل او کاشته شده بود، می‌رباید. این همان بذری است که در گذرگاه کاشته شده بود."},{"book":"متی","chapter":"13","verse":"20","text":"«خاکی که زیرش سنگ بود، بیانگر کسانی است که پیام خدا را می‌شنوند و بی‌درنگ آن را با شادی می‌پذیرند،"},{"book":"متی","chapter":"13","verse":"21","text":"اما چون ریشه ندارند، زیاد دوام نمی‌آورند. اینها گرچه اول خوب پیش می‌روند ولی همین که به خاطر کلام آزار و اذیتی ببینند، فوری ایمان خود را از دست می‌دهند."},{"book":"متی","chapter":"13","verse":"22","text":"زمینی که از خارها پوشیده شده بود، حالت کسی را نشان می‌دهد که کلام را می‌شنود، اما نگرانی‌های زندگی و زرق و برق ثروت، کلام خدا را در او خفه می‌کنند، و هیچ ثمری به بار نمی‌آید."},{"book":"متی","chapter":"13","verse":"23","text":"و اما زمین خوب بیانگر کسی است که کلام خدا را می‌شنود و درک می‌کند و محصولی به بار می‌آوَرَد که صد، یا شصت یا سی برابر آن چیزی است که کاشته شده بود.»"},{"book":"متی","chapter":"13","verse":"24","text":"عیسی مَثَل دیگری به این شرح برای ایشان بیان کرد:"},{"book":"متی","chapter":"13","verse":"25","text":"اما وقتی همه خواب بودند، دشمنش آمد و لابلای بذر گندم، علف هرز کاشت و رفت."},{"book":"متی","chapter":"13","verse":"26","text":"وقتی گندم رشد کرد و خوشه داد، علف هرز هم با آن بالا آمد."},{"book":"متی","chapter":"13","verse":"27","text":"«پس کارگرانش آمده، به او گفتند: ”آقا، مگر بذر خوب در مزرعه‌ات نکاشتی؟ پس علف هرز از کجا آمده است؟“"},{"book":"متی","chapter":"13","verse":"28","text":"«او جواب داد: ”این کار دشمن است“. گفتند: ”می‌خواهی برویم علفهای هرز را از خاک بیرون بکشیم؟“"},{"book":"متی","chapter":"13","verse":"29","text":"«جواب داد: ”نه! چون ممکن است موقع درآوردن آنها، گندمها را نیز از ریشه درآورید."},{"book":"متی","chapter":"13","verse":"30","text":"بگذارید تا وقت درو، هر دو با هم رشد کنند. آنگاه به دروگرها خواهم گفت که اول، علف هرز را درآورند و دسته کنند و بسوزانند، و بعد، گندم را جمع کنند و به انبارم بیاورند.“»"},{"book":"متی","chapter":"13","verse":"31","text":"عیسی مَثَل دیگری برای ایشان تعریف کرد: «ملکوت آسمان مانند دانهٔ ریز خردل است که در مزرعه‌ای کاشته شده باشد."},{"book":"متی","chapter":"13","verse":"32","text":"دانهٔ خردل گرچه یکی از کوچکترین دانه‌هاست، اما وقتی رشد می‌کند، از تمام بوته‌های دیگر بزرگتر شده، به اندازهٔ یک درخت می‌شود، به طوری که پرنده‌ها می‌آیند و در لابلای شاخه‌هایش لانه می‌کنند.»"},{"book":"متی","chapter":"13","verse":"33","text":"باز مَثَل دیگری بیان فرمود:"},{"book":"متی","chapter":"13","verse":"34","text":"عیسی برای بیان مقصود خود، همیشه از این نوع مَثَلها و حکایات استفاده می‌کرد. در واقع، او هیچگاه بدون استفاده از چنین مثلهایی با آنان سخن نمی‌گفت."},{"book":"متی","chapter":"13","verse":"35","text":"به این ترتیب، این کلام که خدا از طریق نبی بیان فرموده بود، به انجام رسید: «می‌خواهم با مَثَلها سخن گویم. می‌خواهم اسراری را بیان کنم که از زمان آفرینش جهان تا حال، پوشیده مانده است.»13‏:35 مزمور ۷۸‏:۲."},{"book":"متی","chapter":"13","verse":"36","text":"آنگاه عیسی جماعت را ترک گفت و به خانه رفت. پس شاگردانش نزد او آمده، گفتند: «خواهش می‌کنیم مَثَل گندم و علف هرز را برای ما شرح بده.»"},{"book":"متی","chapter":"13","verse":"37","text":"عیسی پاسخ داد: «پسر انسان13‏:37 «پسر انسان» لقبی است که عیسی برای خود به کار می‌برد. همان کسی است که بذر خوب می‌کارد."},{"book":"متی","chapter":"13","verse":"38","text":"مزرعه نیز این جهان است و بذرهای خوب مردمان ملکوت هستند، و علفهای هرز نیز پیروان آن شریر هستند."},{"book":"متی","chapter":"13","verse":"39","text":"دشمنی که علفهای هرز را لابلای گندمها کاشت، ابلیس است. فصل درو، آخر زمان است، و دروگرها، فرشتگان‌اند."},{"book":"متی","chapter":"13","verse":"40","text":"«همان‌طور که علفهای هرز را جمع کردند و در آتش سوزاندند، در آخر زمان نیز همین‌طور خواهد شد."},{"book":"متی","chapter":"13","verse":"41","text":"پسر انسان فرشتگان خود را خواهد فرستاد تا هر چیزی را که باعث گناه می‌شود و هر انسان بدکاری را از ملکوت او جدا کنند،"},{"book":"متی","chapter":"13","verse":"42","text":"و آنها را در داخل کورهٔ آتش بیندازند، جایی که در آن گریه و فشار دندان بر دندان است."},{"book":"متی","chapter":"13","verse":"43","text":"در آن زمان، انسانهای نیک در ملکوت پدر خود، همچون خورشید خواهند درخشید. هر که گوش شنوا دارد، بشنود!»"},{"book":"متی","chapter":"13","verse":"44","text":"«ملکوت آسمان مانند گنجی است که مردی در یک مزرعه پیدا کرد و دوباره آن را زیر خاک پنهان ساخت و از ذوق آن، رفت و هر چه داشت فروخت تا پول کافی به دست آوَرَد و آن مزرعه را بخرد و صاحب آن گنج شود.»"},{"book":"متی","chapter":"13","verse":"45","text":"«و باز، ملکوت آسمان مانند تاجری است که در جستجوی مرواریدهای نفیس بود."},{"book":"متی","chapter":"13","verse":"46","text":"سرانجام وقتی مروارید گرانبهایی یافت، رفت و هر چه داشت فروخت تا آن را بخرد.»"},{"book":"متی","chapter":"13","verse":"47","text":"«باز ملکوت آسمان مانند یک تور ماهیگیری است که به آب انداخته شد و همه گونه ماهی در آن گرفتار شدند."},{"book":"متی","chapter":"13","verse":"48","text":"وقتی تور پُر شد، آن را به ساحل کشیدند. سپس نشستند، و ماهی‌های خوب را در سبدها گرد آوردند، اما ماهی‌های بد را دور انداختند."},{"book":"متی","chapter":"13","verse":"49","text":"در آخر دنیا نیز همین‌طور خواهد شد. فرشتگان آمده، بدکاران را از درستکاران جدا خواهند کرد"},{"book":"متی","chapter":"13","verse":"50","text":"و آنها را در داخل کورۀ آتش خواهند انداخت، جایی که در آن گریه و فشار دندان بر دندان خواهد بود."},{"book":"متی","chapter":"13","verse":"51","text":"آیا همۀ اینها را درک می‌کنید؟»"},{"book":"متی","chapter":"13","verse":"52","text":"سپس افزود: «هر عالِمِ دینی که اکنون شاگرد ملکوت آسمان شده، مانند صاحب‌خانه‌ای است که از خزانۀ خود گنجهایی نو و کهنه بیرون می‌آوَرَد.»"},{"book":"متی","chapter":"13","verse":"53","text":"عیسی پس از بیان این حکایت‌ها، آن ناحیه را ترک گفت،"},{"book":"متی","chapter":"13","verse":"54","text":"و به شهر ناصره، محل زندگی خود بازگشت. وقتی در کنیسه به تعلیم دادن مردم پرداخت، ایشان در حیرت افتادند و گفتند: «این حکمت و قدرت برای معجزه کردن را از کجا کسب کرده است؟»"},{"book":"متی","chapter":"13","verse":"55","text":"سپس تمسخرکنان گفتند: «مگر او همان پسر نجار نیست؟ ما که مادرش، مریم را می‌شناسیم، و همینطور برادرانش، یعقوب و یوسف و شمعون و یهودا را."},{"book":"متی","chapter":"13","verse":"56","text":"خواهرانش نیز همگی اینجا زندگی می‌کنند. پس این چیزها را از کجا آموخته است؟»"},{"book":"متی","chapter":"13","verse":"57","text":"به همین دلیل، بسیار آزرده‌خاطر شدند و نخواستند به او ایمان بیاورند."},{"book":"متی","chapter":"13","verse":"58","text":"از این رو، به علّت بی‌ایمانی‌شان، معجزۀ زیادی در آنجا به عمل نیاورد."}]}