{"data":[{"book":"1 Weche Mag Ndalo","chapter":"18","verse":"1","text":"E kinde moko, Daudi noloyo jo-Filistia ma gibedo e bwo lochne kendo nokawo Gath to gi mier matindo molwore koa kuom jo-Filistia."},{"book":"1 Weche Mag Ndalo","chapter":"18","verse":"2","text":"Daudi noloyo jo-Moab bende kendo negibedo e bwo lochne kendo negigolone osuru."},{"book":"1 Weche Mag Ndalo","chapter":"18","verse":"3","text":"Bende Daudi nokedo gi Hadadezer ma ruodh Zoba nyaka ochopo Hamath kane odhi mondo ogur lochne e dho Aora Yufrate."},{"book":"1 Weche Mag Ndalo","chapter":"18","verse":"4","text":"Daudi nomako geche lweny alufu achiel gi joidh farese alufu abiriyo, to gi jolweny mawuotho gi tiendgi alufu piero ariyo. Nong始ado odond farese duto makmana farese mia achiel kuomgi ema noweyo."},{"book":"1 Weche Mag Ndalo","chapter":"18","verse":"5","text":"Kane jo-Aram moa Damaski obiro konyo Hadadezer ruodh Zoba, Daudi nonego ji alufu piero ariyo gariyo kuomgi."},{"book":"1 Weche Mag Ndalo","chapter":"18","verse":"6","text":"Noketo kambi mag jolwenje e dala maduong始 mar Damaski e piny jo-Aram kendo jo-Aram nobedo e bwo lochne kendo negikelone osuru. Jehova Nyasaye nomiyo Daudi olocho kamoro amora mane odhiye."},{"book":"1 Weche Mag Ndalo","chapter":"18","verse":"7","text":"Daudi nokawo kuodi molos gi dhahabu mane oting始 gi jotend lweny mag Hadadezer mi okelogi Jerusalem."},{"book":"1 Weche Mag Ndalo","chapter":"18","verse":"8","text":"Chakre Teba kod Kun, mane gin miech Hadadezer, Daudi nokawo mula mang始eny, mane Solomon olosogo gima iluongo ni Nam mar mula gi sirni, to gi gik mopogore opogore molos gi mula."},{"book":"1 Weche Mag Ndalo","chapter":"18","verse":"9","text":"Kane Tou ruodh Hamath nowinjo ni Daudi noloyo jolweny duto mag Hadadezer ruodh Zoba,"},{"book":"1 Weche Mag Ndalo","chapter":"18","verse":"10","text":"nooro wuode Hadoram ir Ruoth Daudi mondo oterne omose kendo opake kuom locho e kedo kod Hadadezer mane osebedo kakedo gi Tou. Hadoram nokelo gik mopogore opogore ma olos gi dhahabu gi fedha kod mula."},{"book":"1 Weche Mag Ndalo","chapter":"18","verse":"11","text":"Ruoth Daudi nochiwo gigi ne Jehova Nyasaye, mana kaka ne osetimo gi fedha kod dhahabu manokawo kuom ogendini duto: jo-Edom kod jo-Moab, jo-Amon kod jo-Filistia to gi jo-Amalek."},{"book":"1 Weche Mag Ndalo","chapter":"18","verse":"12","text":"Abishai wuod Zeruya nonego jo-Edom alufu apar gaboro e Holo mar Chumbi."},{"book":"1 Weche Mag Ndalo","chapter":"18","verse":"13","text":"Nogero kar kambi jolweny ei Edom kendo jo-Edom nobedo e bwo loch Daudi. Jehova Nyasaye nomiyo Daudi olocho kamoro amora mane odhiye."},{"book":"1 Weche Mag Ndalo","chapter":"18","verse":"14","text":"Daudi nobedo ruodh jo-Israel duto kotimo maber kendo makare ni joge duto."},{"book":"1 Weche Mag Ndalo","chapter":"18","verse":"15","text":"Joab ma wuod Zeruya ne jatend jolweny,"},{"book":"1 Weche Mag Ndalo","chapter":"18","verse":"16","text":"Zadok wuod Ahitub kod Abimelek wuod Abiathar to ne jodolo,"},{"book":"1 Weche Mag Ndalo","chapter":"18","verse":"17","text":"Benaya wuod Jehoyada to ne jatend joka Kereth kod joka Peleth,"}]}