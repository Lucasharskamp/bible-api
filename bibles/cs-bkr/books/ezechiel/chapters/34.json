{"data":[{"book":"Ezechiel","chapter":"34","verse":"1","text":"I stalo se slovo Hospodinovo ke mně, řkoucí:"},{"book":"Ezechiel","chapter":"34","verse":"2","text":"Synu člověčí, prorokuj proti pastýřům Izraelským. Prorokuj a rci jim, těm pastýřům: Takto praví Panovník Hospodin: Běda pastýřům Izraelským, kteříž pasou sami sebe. Zdaliž pastýři nemají stáda pásti?"},{"book":"Ezechiel","chapter":"34","verse":"3","text":"Tuk jídáte, a vlnou se odíváte, což tučného, zabijíte, stáda však nepasete."},{"book":"Ezechiel","chapter":"34","verse":"4","text":"Neduživých neposilujete, a nemocné nehojíte, a zlámané neuvazujete, a zaplašené zase nepřivodíte, a zahynulé nehledáte, ale přísně a tvrdě panujete nad nimi,"},{"book":"Ezechiel","chapter":"34","verse":"5","text":"Tak že rozptýleny jsou, nemajíce pastýře, a rozptýleny jsouce, jsou za pokrm všelijaké zvěři polní."},{"book":"Ezechiel","chapter":"34","verse":"6","text":"Bloudí stádo mé po všech horách, a na každém pahrbku vysokém, nýbrž po vší země širokosti rozptýleny jsou ovce stáda mého, a není žádného, kdo by se po nich ptal, ani žádného, kdo by jich hledal."},{"book":"Ezechiel","chapter":"34","verse":"7","text":"Protož ó pastýři, slyšte slovo Hospodinovo:"},{"book":"Ezechiel","chapter":"34","verse":"8","text":"Živť jsem já, praví Panovník Hospodin, zajisté proto že stádo mé bývá v loupež, a ovce stáda mého bývají k sežrání všelijaké zvěři polní, nemajíce žádného pastýře, aniž se ptají pastýři moji po stádu mém, ale pasou pastýři sami sebe, stáda pak mého nepasou:"},{"book":"Ezechiel","chapter":"34","verse":"9","text":"Protož vy pastýři, slyšte slovo Hospodinovo:"},{"book":"Ezechiel","chapter":"34","verse":"10","text":"Takto praví Panovník Hospodin: Aj, já jsem proti pastýřům těm, a budu vyhledávati stáda mého z ruky jejich, a zastavím jim pasení stáda, aby nepásli více ti pastýři samých sebe. Vytrhnu zajisté ovce své z úst jejich, aby jim nebyly za pokrm."},{"book":"Ezechiel","chapter":"34","verse":"11","text":"Nebo takto praví Panovník Hospodin: Aj já, já ptáti se budu po ovcích svých a shledávati je."},{"book":"Ezechiel","chapter":"34","verse":"12","text":"Jakož shledává pastýř stádo své tehdáž, když bývá u prostřed ovec svých rozptýlených: tak shledávati budu stádo své, a vytrhnu je ze všech míst, kamž v den oblaku a mrákoty rozptýleny byly."},{"book":"Ezechiel","chapter":"34","verse":"13","text":"A vyvedu je z národů, a shromáždím je z zemí, a uvedu je do země jejich, a pásti je budu na horách Izraelských, při potocích i na všech místech k bydlení příhodných v zemi té."},{"book":"Ezechiel","chapter":"34","verse":"14","text":"Na pastvě dobré pásti je budu, a na horách vysokých Izraelských bude ovčinec jejich. Tamť léhati budou v ovčinci veselém, a pastvou tučnou pásti se budou na horách Izraelských."},{"book":"Ezechiel","chapter":"34","verse":"15","text":"Já pásti budu stádo své, a já způsobím to, že odpočívati budou, praví Panovník Hospodin."},{"book":"Ezechiel","chapter":"34","verse":"16","text":"Zahynulé hledati budu, a zaplašenou zase přivedu, a polámanou uvíži, a nemocné posilím, tučnou pak a silnou zahladím; nebo je pásti budu v soudu."},{"book":"Ezechiel","chapter":"34","verse":"17","text":"Vy pak, stádo mé, slyšte: Takto praví Panovník Hospodin: Aj, já soudím mezi dobytčetem a dobytčetem, mezi skopci a kozly."},{"book":"Ezechiel","chapter":"34","verse":"18","text":"Což jest vám málo pastvou dobrou se pásti, že ještě ostatek pastvy vaší pošlapáváte nohama svýma? a učištěnou vodu píti, že ostatek nohama svýma kalíte,"},{"book":"Ezechiel","chapter":"34","verse":"19","text":"Tak aby ovce mé tím, což vy nohama pošlapáte, se pásti, a kal noh vašich píti musily?"},{"book":"Ezechiel","chapter":"34","verse":"20","text":"Protož takto praví Panovník Hospodin k nim: Aj já, já souditi budu mezi dobytčetem tučným a mezi dobytčetem hubeným,"},{"book":"Ezechiel","chapter":"34","verse":"21","text":"Proto že boky i plecemi strkáte, a rohy svými trkáte všecky neduživé, tak že je vyháníte i ven."},{"book":"Ezechiel","chapter":"34","verse":"22","text":"Protož vysvobodím stádo své, aby nebylo více v loupež, a souditi budu mezi dobytčetem a dobytčetem."},{"book":"Ezechiel","chapter":"34","verse":"23","text":"A vzbudím nad nimi pastýře jednoho, kterýž je pásti bude, služebníka svého Davida. Tenť je pásti bude, a ten bude jejich pastýřem."},{"book":"Ezechiel","chapter":"34","verse":"24","text":"Já pak Hospodin budu jejich Bohem, a služebník můj David knížetem u prostřed nich. Já Hospodin mluvil jsem."},{"book":"Ezechiel","chapter":"34","verse":"25","text":"A učině s nimi smlouvu pokoje, způsobím, že přestane zvěř zlá na zemi; i budou bydleti na poušti bezpečně, a spáti i po lesích."},{"book":"Ezechiel","chapter":"34","verse":"26","text":"K tomu obdařím je i okolí pahrbku svého požehnáním, a ssílati budu déšť časem svým; dešťové požehnání budou bývati;"},{"book":"Ezechiel","chapter":"34","verse":"27","text":"Tak že vydá dřevo polní ovoce své a země vydá úrodu svou; i budou v zemi své bezpeční, a zvědí, že já jsem Hospodin, když polámi závory jha jejich, a vytrhnu je z ruky těch, jenž je v službu podrobují."},{"book":"Ezechiel","chapter":"34","verse":"28","text":"I nebudou více loupeží národům, a zvěř zemská nebude jich žráti, ale bydliti budou bezpečně, aniž jich kdo přestraší."},{"book":"Ezechiel","chapter":"34","verse":"29","text":"Nadto vzbudím jim výstřelek k slávě, a nebudou více mříti hladem v té zemi, aniž ponesou více potupy od pohanů."},{"book":"Ezechiel","chapter":"34","verse":"30","text":"I zvědí, že já Hospodin Bůh jejich jsem s nimi, a oni lid můj, dům Izraelský, praví Panovník Hospodin."},{"book":"Ezechiel","chapter":"34","verse":"31","text":"Vy pak ovce mé, ovce pastvy mé, jste vy lidé, a já Bůh váš, praví Panovník Hospodin."}]}