{"data":[{"book":"ДЗЕІ","chapter":"3","verse":"1","text":"Пётр і Ян ішлі разам у храм а дзявятай гадзіне малітвы."},{"book":"ДЗЕІ","chapter":"3","verse":"2","text":"І быў чалавек, кульгавы ад улоньня маці ягонай, якога насілі і садзілі кожнага дня каля дзьвярэй храма, што называліся Прыгожымі, прасіць міласьціны ў тых, што ўваходзілі ў храм;"},{"book":"ДЗЕІ","chapter":"3","verse":"3","text":"ён, убачыўшы Пятра і Яна каля ўваходу ў храм, прасіў у іх міласьціны."},{"book":"ДЗЕІ","chapter":"3","verse":"4","text":"Пётр зь Янам, прыгледзеўшыся да яго, сказаў: зірні на нас."},{"book":"ДЗЕІ","chapter":"3","verse":"5","text":"І той пільна глядзеў на іх, спадзяючыся атрымаць ад іх што-небудзь."},{"book":"ДЗЕІ","chapter":"3","verse":"6","text":"Але Пётр сказаў: срэбра і золата няма ў мяне, а што маю, тое даю табе: у імя Ісуса Хрыста Назарэя ўстань і хадзі."},{"book":"ДЗЕІ","chapter":"3","verse":"7","text":"І, узяўшы яго за правую руку, падняў; і раптам умацаваліся ў таго ступакі і калені,"},{"book":"ДЗЕІ","chapter":"3","verse":"8","text":"і, ускочыўшы, устаў, і пачаў хадзіць, і ўвайшоў зь імі ў храм, пахаджаючы і падскокваючы, і славячы Бога,"},{"book":"ДЗЕІ","chapter":"3","verse":"9","text":"і ўсе людзі бачылі, як ён хадзіў і славіў Бога;"},{"book":"ДЗЕІ","chapter":"3","verse":"10","text":"і пазналі яго, што гэта быў той самы, які сядзеў каля Прыгожых дзьвярэй храма дзеля міласьціны, і напоўніліся жахам і зьдзіўленьнем з таго, што сталася зь ім."},{"book":"ДЗЕІ","chapter":"3","verse":"11","text":"І як што аздароўлены кульгач не адступаўся ад Пятра і Яна, дык увесь люд у зьдзіўленьні зьбегся да іх у прытвор, называны Саламонавым."},{"book":"ДЗЕІ","chapter":"3","verse":"12","text":"Убачыўшы гэта, Пётр сказаў люду: мужы Ізраільскія! што дзівуецеся з гэтага, або чаго глядзіце на нас, быццам мы сваёй сілаю і пабожнасьцю зрабілі так, што ён ходзіць."},{"book":"ДЗЕІ","chapter":"3","verse":"13","text":"А Бог Абрагамаў і Ісаакаў і Якаваў, Бог бацькоў нашых праславіў Сына Свайго Ісуса, Якога вы прадалі і Якога зракліся перад абліччам Пілата, калі ён судзіў адпусьціць Яго."},{"book":"ДЗЕІ","chapter":"3","verse":"14","text":"Але Сьвятога і Праведнага вы адцураліся, і прасілі памілаваць чалавека-душагуба,"},{"book":"ДЗЕІ","chapter":"3","verse":"15","text":"а Пачынальніка Жыцьця забілі; Гэтага Бог уваскрэсіў зь мёртвых, і мы сьведкі таго."},{"book":"ДЗЕІ","chapter":"3","verse":"16","text":"І празь веру ў імя Ягонае, імя Ягонае ўмацавала гэтага, якога вы бачыце і ведаеце, і вера, якая ад Яго, дала яму ацаленьне гэтае перад ўсімі вамі."},{"book":"ДЗЕІ","chapter":"3","verse":"17","text":"А цяпер, я ведаю, браты, што вы як і начальнікі вашыя, зрабілі гэта празь несьвядомасьць;"},{"book":"ДЗЕІ","chapter":"3","verse":"18","text":"А Бог так учыніў, як прадвяшчаў вуснамі ўсіх Сваіх прарокаў - пацярпець Хрысту, так і выканаў."},{"book":"ДЗЕІ","chapter":"3","verse":"19","text":"Дык пакайцеся і навярнецеся, каб загладзіліся грахі вашыя,"},{"book":"ДЗЕІ","chapter":"3","verse":"20","text":"хай прыйдуць часіны лагоды ад аблічча Гасподняга, і хай пашле Ён наканаванага вам Ісуса Хрыста,"},{"book":"ДЗЕІ","chapter":"3","verse":"21","text":"Якога неба павінна было прыняць да часу зьдзяйсьненьня ўсяго, што казаў Бог вуснамі ўсіх сьвятых Сваіх прарокаў ад веку."},{"book":"ДЗЕІ","chapter":"3","verse":"22","text":"Майсей сказаў бацькам: «Гасподзь Бог ваш паставіць вам з братоў вашых Прарока, як мяне; слухайцеся Яго ва ўсім, што Ён ні будзе казаць вам;"},{"book":"ДЗЕІ","chapter":"3","verse":"23","text":"і будзе, што кожная душа, якая не паслухаецца Прарока Таго, зьнішчыцца з народу»."},{"book":"ДЗЕІ","chapter":"3","verse":"24","text":"І ўсе прарокі ад Самуіла і пасьля яго, колькі іх ні вяшчалі, таксама абвясьцілі наперад дні гэтыя."},{"book":"ДЗЕІ","chapter":"3","verse":"25","text":"Вы сыны прарокаў і запавету, які запавядаў Бог бацькам вашым, кажучы Абрагаму: «і ў семені тваім дабраславяцца ўсе плямёны зямныя»."},{"book":"ДЗЕІ","chapter":"3","verse":"26","text":"Бог, уваскрэсіўшы Сына Свайго Ісуса, да вас першых паслаў Яго дабраславіць вас, адхіляючы кожнага з вас ад ліхіх дзеяў вашых."}]}