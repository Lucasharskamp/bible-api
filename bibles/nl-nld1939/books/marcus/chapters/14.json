{"data":[{"book":"Marcus","chapter":"14","verse":"1","text":"Twee dagen later was het Pasen, en het feest van de ongedesemde broden. En de opperpriesters en schriftgeleerden zochten naar een middel, om Hem met list gevangen te nemen, en te doden."},{"book":"Marcus","chapter":"14","verse":"2","text":"Ze zeiden: Niet op het feest; er mocht eens oproer komen onder het volk."},{"book":"Marcus","chapter":"14","verse":"3","text":"Terwijl Hij nu te Betánië was in het huis van Simon den melaatse, en aanlag aan tafel, kwam er een vrouw, die een albasten kruik vol echte, kostbare nardus droeg; ze brak de kruik stuk, en goot de nardus uit over zijn hoofd."},{"book":"Marcus","chapter":"14","verse":"4","text":"Sommigen werden er verontwaardigd over, en zeiden: Waarom die verkwisting met de balsem?"},{"book":"Marcus","chapter":"14","verse":"5","text":"Want deze balsem had voor meer dan driehonderd tienlingen verkocht kunnen worden, en aan de armen worden gegeven. En ze waren boos op haar."},{"book":"Marcus","chapter":"14","verse":"6","text":"Maar Jesus sprak: Laat haar met rust! Waarom valt gij haar lastig? Ze heeft een goed werk aan Mij gedaan."},{"book":"Marcus","chapter":"14","verse":"7","text":"Want de armen hebt gij altijd bij u, en gij kunt hun goed doen, wanneer gij wilt; Mij niet."},{"book":"Marcus","chapter":"14","verse":"8","text":"Zij heeft gedaan, wat ze kon; ze heeft reeds vooruit mijn lichaam gebalsemd voor de begrafenis."},{"book":"Marcus","chapter":"14","verse":"9","text":"Voorwaar, Ik zeg u: Overal, in heel de wereld, waar dit evangelie wordt gepreekt, zal ook tot hare gedachtenis worden vermeld, wat ze gedaan heeft."},{"book":"Marcus","chapter":"14","verse":"10","text":"Toen ging Judas Iskáriot, een van de twaalf, naar de opperpriesters, om Hem aan hen over te leveren."},{"book":"Marcus","chapter":"14","verse":"11","text":"Ze verheugden zich, toen ze dit hoorden, en beloofden hem, geld te geven. Hij zocht dus naar een gelegenheid, om Hem te verraden."},{"book":"Marcus","chapter":"14","verse":"12","text":"Op de eerste dag der ongedesemde broden, waarop men het Pascha offerde, zeiden zijn leerlingen tot Hem: Waar wilt Gij, dat we U de toebereidselen gaan maken, om het paasmaal te eten?"},{"book":"Marcus","chapter":"14","verse":"13","text":"Hij zond dus twee van zijn leerlingen heen, en zei hun: Gaat naar de stad; daar zult gij een man tegenkomen, die een kruik water draagt; gaat hem achterna."},{"book":"Marcus","chapter":"14","verse":"14","text":"en zegt, waar hij binnengaat, tot den heer des huizes: De Meester zegt: waar is de zaal, waar Ik met mijn leerlingen het paasmaal kan houden?"},{"book":"Marcus","chapter":"14","verse":"15","text":"En Hij zal u een grote opperzaal aanwijzen, goed gemeubeld en van alles voorzien; maakt daar alles voor ons gereed."},{"book":"Marcus","chapter":"14","verse":"16","text":"De leerlingen gingen heen, kwamen in de stad, en vonden het, zoals Hij hun had gezegd; en ze maakten het paasmaal gereed."},{"book":"Marcus","chapter":"14","verse":"17","text":"Tegen de avond kwam Hij met het twaalftal."},{"book":"Marcus","chapter":"14","verse":"18","text":"En terwijl ze aanlagen en aten, sprak Jesus: Voorwaar, Ik zeg u: één van u zal Mij verraden, een die met Mij eet."},{"book":"Marcus","chapter":"14","verse":"19","text":"Nu werden ze bedroefd, en vroegen Hem de een na den ander: Ben ik het?"},{"book":"Marcus","chapter":"14","verse":"20","text":"Hij sprak tot hen: Eén uit de twaalf, die met Mij in de schotel doopt."},{"book":"Marcus","chapter":"14","verse":"21","text":"De Mensenzoon gaat wel heen, zoals van Hem geschreven staat; maar wee dien mens, door wien de Mensenzoon verraden wordt. Het zou beter voor hem zijn, zo hij niet was geboren, die mens."},{"book":"Marcus","chapter":"14","verse":"22","text":"Terwijl zij nu aten, nam Jesus brood, zegende het, brak het, gaf het hun, en zeide: Neemt, dit is mijn lichaam."},{"book":"Marcus","chapter":"14","verse":"23","text":"Daarna nam Hij de kelk, sprak een dankgebed uit, en gaf hun de kelk; en zij dronken er allen uit."},{"book":"Marcus","chapter":"14","verse":"24","text":"En Hij zeide tot hen: Dit is mijn bloed van het Verbond, dat voor velen wordt vergoten."},{"book":"Marcus","chapter":"14","verse":"25","text":"Voorwaar, Ik zeg u: Ik zal de vrucht van de wijnstok niet meer drinken tot op de dag, waarop Ik ze hernieuwd zal drinken in het koninkrijk Gods."},{"book":"Marcus","chapter":"14","verse":"26","text":"En nadat zij de lofzang hadden gezongen, gingen zij naar de Olijfberg."},{"book":"Marcus","chapter":"14","verse":"27","text":"Toen sprak Jesus tot hen: Deze nacht zult gij allen aan Mij worden geërgerd. Want er staat geschreven: “Ik zal den herder slaan. en de schapen zullen worden verstrooid.”"},{"book":"Marcus","chapter":"14","verse":"28","text":"Maar wanneer Ik verrezen zal zijn, zal Ik u voorgaan naar Galilea."},{"book":"Marcus","chapter":"14","verse":"29","text":"Petrus zei Hem: Al werden ook allen aan U geërgerd, ik niet."},{"book":"Marcus","chapter":"14","verse":"30","text":"Jesus sprak tot hem: Voorwaar, Ik zeg u: Heden nog in deze nacht, eer de haan twee maal gekraaid heeft, zult ge Mij driemaal verloochenen."},{"book":"Marcus","chapter":"14","verse":"31","text":"Maar nog krachtiger zeide hij: Al moest ik zelfs met U sterven, verloochenen zal ik U niet. Zo spraken ook allen."},{"book":"Marcus","chapter":"14","verse":"32","text":"Toen kwamen zij aan een landgoed, Getsémani genaamd. Nu zei Hij tot zijn leerlingen: Zet u hier neer, terwijl Ik ga bidden."},{"book":"Marcus","chapter":"14","verse":"33","text":"Hij nam Petrus, Jakobus en Johannes met Zich mee, en begon ontroerd en angstig te worden."},{"book":"Marcus","chapter":"14","verse":"34","text":"En Hij sprak tot hen: Mijn ziel is dodelijk bedroefd: blijft hier en waakt."},{"book":"Marcus","chapter":"14","verse":"35","text":"Hij ging nog een weinig verder, viel neer ter aarde, en bad, dat dit uur, zo het mogelijk was, Hem mocht voorbijgaan."},{"book":"Marcus","chapter":"14","verse":"36","text":"Hij sprak: Abba, Vader; alles is mogelijk bij U; neem deze kelk van Mij weg. Maar niet wat Ik wil, maar wat Gij wilt."},{"book":"Marcus","chapter":"14","verse":"37","text":"Nu ging Hij terug, en vond hen in slaap. Hij sprak tot Petrus: Simon, slaapt ge? Kunt ge dan niet één uur waken?"},{"book":"Marcus","chapter":"14","verse":"38","text":"Waakt en bidt, opdat gij niet in bekoring komt. De geest is gewillig, maar het vlees is zwak."},{"book":"Marcus","chapter":"14","verse":"39","text":"En weer ging Hij heen, en bad met dezelfde woorden."},{"book":"Marcus","chapter":"14","verse":"40","text":"Hij keerde terug, en vond hen opnieuw in slaap; want hun ogen vielen toe. Ze wisten niet, wat ze Hem zouden antwoorden."},{"book":"Marcus","chapter":"14","verse":"41","text":"Toen kwam Hij voor de derde maal, en sprak tot hen: Slaapt nu voort, en rust uit. Het is beslist. Het uur is gekomen: ziet, de Mensenzoon wordt overgeleverd in de handen der zondaars."},{"book":"Marcus","chapter":"14","verse":"42","text":"Staat op, laat ons gaan; ziet, die Mij verraadt is nabij."},{"book":"Marcus","chapter":"14","verse":"43","text":"En terwijl Hij nog sprak, kwam Judas, een van de twaalf, vergezeld van een bende met zwaarden en stokken, uitgezonden door de opperpriesters, schriftgeleerden en oudsten."},{"book":"Marcus","chapter":"14","verse":"44","text":"De verrader had hun een teken gegeven, en gezegd: Dien Ik zal kussen. Hij is het; grijpt Hem vast, en leidt Hem weg onder strenge bewaking."},{"book":"Marcus","chapter":"14","verse":"45","text":"Hij kwam dus, liep terstond op Hem toe, en zeide: Rabbi. En hij kuste Hem."},{"book":"Marcus","chapter":"14","verse":"46","text":"Toen sloegen ze de hand aan Hem, en grepen Hem vast."},{"book":"Marcus","chapter":"14","verse":"47","text":"Maar een der aanwezigen trok het zwaard, trof den knecht van den hogepriester, en sloeg hem het oor af."},{"book":"Marcus","chapter":"14","verse":"48","text":"Nu nam Jesus het woord, en sprak tot hen: Gij zijt uitgetrokken als tegen een rover, met zwaarden en stokken, om Mij gevangen te nemen."},{"book":"Marcus","chapter":"14","verse":"49","text":"Dag aan dag leerde Ik bij u in de tempel, en gij hebt Mij niet gegrepen. Maar zo moeten de Schriften worden vervuld."},{"book":"Marcus","chapter":"14","verse":"50","text":"Toen verlieten Hem allen, en namen de vlucht."},{"book":"Marcus","chapter":"14","verse":"51","text":"Maar een jonge man, met slechts een nachtkleed om het lijf, ging Hem achterna. Ze grepen hem vast;"},{"book":"Marcus","chapter":"14","verse":"52","text":"maar hij liet het nachtkleed in de steek, en vluchtte weg, ongekleed."},{"book":"Marcus","chapter":"14","verse":"53","text":"Ze brachten Jesus bij den hogepriester; en alle opperpriesters, oudsten en schriftgeleerden kwamen bijeen."},{"book":"Marcus","chapter":"14","verse":"54","text":"Petrus volgde Hem van verre tot in de voorhof van den hogepriester; hij zette zich bij de dienstknechten neer, om zich bij het vuur te warmen."},{"book":"Marcus","chapter":"14","verse":"55","text":"De opperpriesters en heel de Hoge Raad zochten nu naar een aanklacht tegen Jesus, om Hem ter dood te brengen. Maar ze vonden niets."},{"book":"Marcus","chapter":"14","verse":"56","text":"Wel brachten velen valse beschuldigingen tegen Hem in, maar de getuigenissen stemden niet overeen."},{"book":"Marcus","chapter":"14","verse":"57","text":"Toen traden er enigen naar voren, die vals tegen Hem getuigden, en zeiden:"},{"book":"Marcus","chapter":"14","verse":"58","text":"We hebben Hem horen zeggen: Ik zal deze tempel afbreken, die door mensenhanden is gemaakt, en in drie dagen een andere bouwen, die niet door mensenhanden gemaakt is."},{"book":"Marcus","chapter":"14","verse":"59","text":"Maar ook hier stemde hun getuigenis niet overeen."},{"book":"Marcus","chapter":"14","verse":"60","text":"Toen stond de hogepriester op in de kring, en ondervroeg Jesus, aldus: Antwoordt Gij niets? Wat getuigen dezen tegen U?"},{"book":"Marcus","chapter":"14","verse":"61","text":"Maar Hij zweeg, en antwoordde niets. Opnieuw vroeg Hem de hogepriester, en zei Hem: Zijt Gij de Christus, de Zoon van den Gezegende?"},{"book":"Marcus","chapter":"14","verse":"62","text":"Jesus sprak: Ik ben het! Gij zult den Mensenzoon gezeten zien aan de rechterhand der Majesteit, en Hem zien komen op de wolken des hemels."},{"book":"Marcus","chapter":"14","verse":"63","text":"Toen scheurde de hogepriester zijn klederen, en zeide: Wat hebben we nog getuigen nodig?"},{"book":"Marcus","chapter":"14","verse":"64","text":"Gij hebt de godslastering gehoord. Wat dunkt u? En allen spraken het vonnis uit, dat Hij des doods schuldig was."},{"book":"Marcus","chapter":"14","verse":"65","text":"Toen begonnen sommigen Hem te bespuwen, zijn gelaat te bedekken en Hem kaakslagen te geven, en dan tot Hem te zeggen: Profeteer! Ook de dienstknechten sloegen Hem in het gelaat."},{"book":"Marcus","chapter":"14","verse":"66","text":"Terwijl Petrus zich dus beneden in de voorhof bevond, kwam daar een der dienstmeisjes van den hogepriester;"},{"book":"Marcus","chapter":"14","verse":"67","text":"en toen ze Petrus zich zag warmen, keek ze hem aan, en sprak: Ook gij waart bij Jesus van Názaret."},{"book":"Marcus","chapter":"14","verse":"68","text":"Doch hij loochende het en sprak: Ik weet niet, ik begrijp niet, wat ge zegt. Hij ging weg naar de voorhal; en er kraaide een haan."},{"book":"Marcus","chapter":"14","verse":"69","text":"Maar het dienstmeisje, dat hem had opgemerkt, begon nu weer tot de omstanders te zeggen: Hij is er een van."},{"book":"Marcus","chapter":"14","verse":"70","text":"Maar hij loochende het opnieuw. Kort daarop zeiden ook de omstanders op hun beurt tot Petrus: Zeker, ook gij zijt er een van, want ge zijt een Galileër."},{"book":"Marcus","chapter":"14","verse":"71","text":"Nu begon hij te vloeken en te zweren: Ik ken den mens niet, van wien gij spreekt."},{"book":"Marcus","chapter":"14","verse":"72","text":"En aanstonds kraaide een haan voor de tweede maal. Toen dacht Petrus aan het woord, dat Jesus tot hem gesproken had: Eer de haan tweemaal gekraaid heeft, zult ge Mij driemaal verloochenen. En hij barstte in tranen los."}]}