{"data":[{"book":"1. Peter","chapter":"4","verse":"1","text":"Etter som Jesus Kristus måtte lide i kroppen, må også dere være beredt til å gjøre det. Den som er villig til å lide for å følge Kristus, vil også velge å slutte å synde."},{"book":"1. Peter","chapter":"4","verse":"2","text":"Han vil ikke resten av livet bli styrt av de onde begjær som finnes i den menneskelige naturen, men heller streve etter å gjøre Guds vilje."},{"book":"1. Peter","chapter":"4","verse":"3","text":"Dere har allerede syndet nok, ved at dere før levde i seksuell løssluppenhet og tok del i grenseløse orgier. Dere drakk dere fulle og var med på ville fester og organiserte fyll sammen med andre som ikke kjente Gud. Ja, dere henga dere til all slags skammelig avgudsdyrkelse."},{"book":"1. Peter","chapter":"4","verse":"4","text":"De gamle vennene deres er forskrekket over at dere ikke lenger vil velte dere i denne gjørmen av sex og rus sammen med dem. Derfor begynner de å håne dere."},{"book":"1. Peter","chapter":"4","verse":"5","text":"Husk da på at alle en dag må stå til ansvar overfor Gud for sine handlinger. Han er klar til å dømme både dem som lever nå og dem som har rukket å dø."},{"book":"1. Peter","chapter":"4","verse":"6","text":"Ja, alle mennesker skal en gang stå for Gud. Derfor ble det glade budskapet om Jesus fortalt også for de troende som nå er døde. De er døde, akkurat som alle mennesker må oppleve, men de skal leve evig lik Gud, etter som de tok imot budskapet."},{"book":"1. Peter","chapter":"4","verse":"7","text":"Tidenes slutt kommer snart. Vis derfor selvbeherskelse og tenk klart så dere kan be."},{"book":"1. Peter","chapter":"4","verse":"8","text":"Det viktigste av alt, er at dere av hele hjertet elsker hverandre. Den som elsker, tilgir sine medmennesker uansett hvor mye ondt de har gjort ham."},{"book":"1. Peter","chapter":"4","verse":"9","text":"Ta imot gjester i hjemmet deres, uten å klage over det ekstra bryet det medfører."},{"book":"1. Peter","chapter":"4","verse":"10","text":"Gud har i sin godhet gitt hver og en av oss evner til å utføre enkelte oppgaver. Hjelp derfor hverandre på forskjellige måter, slik at alle får nytte av de evnene Gud har gitt dere."},{"book":"1. Peter","chapter":"4","verse":"11","text":"Har du fått evnen til å tale, så se til at du taler i tråd med Guds budskap. Har du fått evnen til å hjelpe andre, så se til å hjelpe dem i den kraft Gud gir deg. Da skal Gud bli opphøyd og æret på grunn av det som Jesus Kristus gjør gjennom dere. Æren og makten tilhører Gud i all evighet. Ja, det er sant!4:11 På gresk: Amen!"},{"book":"1. Peter","chapter":"4","verse":"12","text":"Kjære venner, bli ikke forskrekket over de mange prøvelsene dere må gå gjennom. Det er bare det en troende må vente seg."},{"book":"1. Peter","chapter":"4","verse":"13","text":"Vær heller glade når dere må lide for Kristi skyld. Dersom dere deler lidelsene hans nå, vil dere også få juble i glede den dag han kommer tilbake med makt og herlighet."},{"book":"1. Peter","chapter":"4","verse":"14","text":"Ja, dere er lykkelige når noen håner dere for Kristi skyld, for slik motstand er gjerne et bevis på at Guds mektige Ånd bor i dere."},{"book":"1. Peter","chapter":"4","verse":"15","text":"Selvfølgelig må det aldri skje at noen av dere påfører dere lidelser ved å ha myrdet, stjålet, stelt i stand annet ondt eller lagt seg bort i andre sine affærer. Det ville være en stor skam."},{"book":"1. Peter","chapter":"4","verse":"16","text":"Den derimot som må lide fordi han tilhører Kristus, behøver ikke gå skamfull, men kan hylle Gud for privilegiet det er å få tilhøre Kristus."},{"book":"1. Peter","chapter":"4","verse":"17","text":"Den lidelse dere må gå gjennom, er en slags dom som rammer Guds eget folk. Dersom til og med vi som tilhører Gud, må gå gjennom lidelse, hvor mye verre vil det da ikke bli på dommens dag for dem som nekter å tro på det glade budskapet fra Gud?"},{"book":"1. Peter","chapter":"4","verse":"18","text":"Det står i Skriften:"},{"book":"1. Peter","chapter":"4","verse":"19","text":"Fortsett å gjøre det som er godt, også dersom Gud lar dere lide. Stol på ham som skapte dere, for han kommer aldri til å slippe taket i dere."}]}