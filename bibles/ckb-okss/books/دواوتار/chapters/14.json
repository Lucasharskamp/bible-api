{"data":[{"book":"دواوتار","chapter":"14","verse":"1","text":"ئێوە ڕۆڵەی یەزدانی پەروەردگارتانن، لەشی خۆتان بریندار مەکەن و ناوچەوانتان مەتاشن لەبەر مردوو،"},{"book":"دواوتار","chapter":"14","verse":"2","text":"چونکە ئێوە گەلێکی پیرۆزن بۆ یەزدانی پەروەردگارتان و یەزدانیش ئێوەی هەڵبژارد بۆ ئەوەی ببنە گەنجینەیەکی تایبەت بۆ ئەو لە سەرووی هەموو ئەو گەلانەی لەسەر ڕووی زەویدان."},{"book":"دواوتار","chapter":"14","verse":"3","text":"هیچ شتێکی قێزەون مەخۆن."},{"book":"دواوتار","chapter":"14","verse":"4","text":"ئەمە ئەو ئاژەڵانەن کە دەیخۆن: گا و مەڕ و بزن،"},{"book":"دواوتار","chapter":"14","verse":"5","text":"ئاسک، مامز، ئاسکە سوورە، بزنەکێوی، کەڵەکێوی، ئاسکەکێوی و مەڕەکێوی."},{"book":"دواوتار","chapter":"14","verse":"6","text":"هەر ئاژەڵێک کە سمی دوو کەرتە و کاوێژ دەکات، ئەوە دەخۆن."},{"book":"دواوتار","chapter":"14","verse":"7","text":"بەڵام لەوانەی کاوێژ دەکەن یان سمیان دوو کەرتە، ئەمانە مەخۆن: وشتر و کەروێشک و گۆڕهەڵکەنە، چونکە کاوێژ دەکەن، بەڵام سمیان کەرت نییە، لەبەر ئەوە بۆتان گڵاوە."},{"book":"دواوتار","chapter":"14","verse":"8","text":"هەروەها بەرازیش بۆتان گڵاوە، چونکە سمی کەرت کراوە، بەڵام کاوێژ ناکات، لەبەر ئەوە نە گۆشتیان بخۆن و نە دەست لە کەلاکیان14‏:8 کەلاکیان: واتا لاشەی مردوو یان سەربڕاو.‏ بدەن."},{"book":"دواوتار","chapter":"14","verse":"9","text":"لە هەموو ئەوانەی لە ئاوەکاندا دەژین، ئەوانە بخۆن کە باڵ و پوولەکەیان هەیە،"},{"book":"دواوتار","chapter":"14","verse":"10","text":"بەڵام هەموو ئەوەی باڵ و پوولەکەی نەبێت نەیخۆن، بۆ ئێوە گڵاوە."},{"book":"دواوتار","chapter":"14","verse":"11","text":"هەموو باڵندەیەکی پاک دەخۆن،"},{"book":"دواوتار","chapter":"14","verse":"12","text":"بەڵام ئەمانەیان لێ ناخۆن، هەڵۆ و سیسارکە کەچەڵ و داڵاش،"},{"book":"دواوتار","chapter":"14","verse":"13","text":"واشەی سوور و واشەی ڕەش، هەموو جۆرەکانی شاهین و شمقاڕ،"},{"book":"دواوتار","chapter":"14","verse":"14","text":"هەموو جۆرەکانی قەلەڕەش،"},{"book":"دواوتار","chapter":"14","verse":"15","text":"کوندەپەپووی شاخدار و بایەقووش، مەلی دەریا، هەموو جۆرەکانی باز،"},{"book":"دواوتار","chapter":"14","verse":"16","text":"کوندەپەپووی بچووک و کوندەپەپووی گەورە و کوندەپەپووی سپی و"},{"book":"دواوتار","chapter":"14","verse":"17","text":"کوندەپەپووی بیابان، واشەی ماسیگر، مەلی ماسیگرە،"},{"book":"دواوتار","chapter":"14","verse":"18","text":"لەقلەق و هەموو جۆرەکانی شاهۆ و پەپوسڵێمانکە و شەمشەمەکوێرە."},{"book":"دواوتار","chapter":"14","verse":"19","text":"هەموو مێرووێکی باڵدار بۆ ئێوە گڵاوە و ناخورێت."},{"book":"دواوتار","chapter":"14","verse":"20","text":"هەموو باڵندەیەکی پاک دەخۆن."},{"book":"دواوتار","chapter":"14","verse":"21","text":"هیچ ئاژەڵێکی مرداربووەوە مەخۆن، بیدەن بەو نامۆیانەی لە شارۆچکەکانتان دەژیێن، ئەوان دەیخۆن، یان بیفرۆشنە بیانییەکان، چونکە ئێوە گەلێکی پیرۆزن بۆ یەزدانی پەروەردگارتان."},{"book":"دواوتار","chapter":"14","verse":"22","text":"هەموو بەروبوومی کشتوکاڵتان کە ساڵ بە ساڵ لە کێڵگەکانتان وەبەردێت، بە تەواوی دەیەکی لێ دەخەنەلاوە."},{"book":"دواوتار","chapter":"14","verse":"23","text":"لەبەردەم یەزدانی پەروەردگارتان لەو شوێنەی هەڵیدەبژێرێت بۆ ئەوەی ناوی لەوێ بێت، دەیەکی دانەوێڵە و شەرابی نوێ و زەیتەکەتان و نۆبەرەکانی مانگا و مەڕەکانتان دەخۆن، تاکو فێر بن هەردەم لە یەزدانی پەروەردگارتان بترسن14‏:23 مەبەست لە پەرستنە.‏."},{"book":"دواوتار","chapter":"14","verse":"24","text":"بەڵام ئەگەر ڕێگاکە بۆتان دوور بوو و یەزدانی پەروەردگارتان بەرەکەتداری کردبوون و نەتانتوانی دەیەکەکەتان بهێنن، چونکە ئەو شوێنەی یەزدانی پەروەردگارتان هەڵیدەبژێرێت بۆ ئەوەی ناوی لەوێ بێت لێتان دوور بوو،"},{"book":"دواوتار","chapter":"14","verse":"25","text":"ئەوا بە زیو بیفرۆشن و زیوەکە بپێچنەوە لە دەستتان و بڕۆن بۆ ئەو شوێنەی یەزدانی پەروەردگارتان هەڵیدەبژێرێت."},{"book":"دواوتار","chapter":"14","verse":"26","text":"جا زیوەکە خەرج بکەن لە هەموو ئەوەی حەزتان بۆی دەچێت، لە مانگا و مەڕ و شەراب و مەی و هەموو ئەوەی گیانتان لێتان داوا دەکات و لەوێ لەبەردەم یەزدانی پەروەردگارتان بیخۆن و ئێوە و ماڵەکانتان دڵخۆش بن."},{"book":"دواوتار","chapter":"14","verse":"27","text":"ئەو لێڤییانەش کە لە شارۆچکەکانتانن بەجێیان مەهێڵن، چونکە بەش و میراتیان لەگەڵ ئێوەدا نییە."},{"book":"دواوتار","chapter":"14","verse":"28","text":"لە کۆتایی هەر سێ ساڵێکدا هەموو دەیەکی بەروبوومی ئەو ساڵەتان دەربهێنن و لەناو شارۆچکەکانتان دایبنێن،"},{"book":"دواوتار","chapter":"14","verse":"29","text":"لێڤییەکانیش کە هیچ بەش و میراتیان لەگەڵ ئێوەدا نییە، لەگەڵ ئەو نامۆ و هەتیو و بێوەژنانەی کە لە شارۆچکەکانتانن بێن و بخۆن و تێر ببن، بۆ ئەوەی یەزدانی پەروەردگارتان لە هەموو کردارێکی دەستتان کە دەیکەن بەرەکەتدارتان بکات."}]}