{"data":[{"book":"Luke","chapter":"21","verse":"1","text":"Etiya Jisu uporte saise aru dhuni manu khan pora taikhan laga dhun laga daan khazana te di thaka dikhise."},{"book":"Luke","chapter":"21","verse":"2","text":"Aru titia Tai ekjon gorib bidhowa aha dikhise aru tai logot duita poisa thaka ke daan te di dise."},{"book":"Luke","chapter":"21","verse":"3","text":"Titia Jisu pora chela khan ke koise, “Hosa pora Moi tumikhan ke koi ase, etu gorib bidhowa he sob pora bisi daan dise."},{"book":"Luke","chapter":"21","verse":"4","text":"Jiman manu daan dise taikhan logote bisi thaka hisab te dise. Kintu etu bidhowa, tai logote eku nai, hoilebi tai ki ase etu sob di dise.”"},{"book":"Luke","chapter":"21","verse":"5","text":"Aru jitia kunba manu khan mondoli laga kotha koi thakise, kineka sundur pathorkhan aru manu khan laga daan pora mondoli ke bonaise, Tai koise,"},{"book":"Luke","chapter":"21","verse":"6","text":"“Etu tumikhan etiya dikhi thaka to, eneka din ahibo, jitia ekta pathor bhi nabachibo aru juntu ekta uporte ekta ase, etu sobke girai dibo.”"},{"book":"Luke","chapter":"21","verse":"7","text":"Titia taikhan Taike, koise, “Shika manu, etu sob to kitia hobo, aru eneka din ahibole ase koi kene moi khan kineka janibo?”"},{"book":"Luke","chapter":"21","verse":"8","text":"Titia Jisu koise, “Hoshiar thakibi aru kun pora bhi tumike thogai dibo nadibi. Bisi manu Moi laga naam loi kene ahibo, aru kobo, ‘Moi Jisu ase,’ aru ‘Homoi to usorte ahise.’ Taikhan laga piche najabi21.8 1 John 4:1; Mark13:21-23."},{"book":"Luke","chapter":"21","verse":"9","text":"Jitia tumikhan lorai aru jhagara laga kotha khan hunibo, bhoi nokoribi, kelemane eitu khan sob poila hobo lagibo, kintu eneka sob hoilebi hekh homoi to eitu khan huwa loge-loge te nahibo.”"},{"book":"Luke","chapter":"21","verse":"10","text":"Aru Jisu taikhan ke koise, “Ekta desh pora dusra desh bhirodh te uthibo, aru ekta rajyo pora dusra rajyo logote lorai koribo21.10 2 Chr. 15:5-6; Isa. 19: 2."},{"book":"Luke","chapter":"21","verse":"11","text":"Aru dangor mati hili bo, khabole napabo aru alag kisim bemar khan ulabo. Ekdom biya ghatna khan hobo aru etu logot te akash te asurit chihna khan dikhibo."},{"book":"Luke","chapter":"21","verse":"12","text":"Kintu eitu khan huwa age te, manu khan pora tumikhan laga uporte hath uthabo aru bisi dukh dibo, tumikhan ke mondoli khan aru bondhi ghor khan te bhi hali dibo, raja khan aru Governor khan usorte anibo moi laga naam luwa nimite."},{"book":"Luke","chapter":"21","verse":"13","text":"Eitu khan huwa pora tumikhan gawahi dibole nimite ekta bhal homoi hobo."},{"book":"Luke","chapter":"21","verse":"14","text":"Etu nimite nijor mon to shanti rakhibi aru homoi naha age te ki safai dibo lagibo etu nimite chinta nokoribi,"},{"book":"Luke","chapter":"21","verse":"15","text":"kintu Moi tumikhan ke kotha kobole aru gyaan dibo, aru ta te tumikhan usorte kun ahibo taikhan tumi laga kotha mana kori bole na paribo."},{"book":"Luke","chapter":"21","verse":"16","text":"Kintu tumikhan laga nijor ama baba pora tumike chari dibo, aru bhai khan, aru ghor manu khan, sathi khan bhi chari dibo, aru kunba ke to taikhan morai dibo."},{"book":"Luke","chapter":"21","verse":"17","text":"Moi laga naam nimite tumikhan ke sob manu pora ghin koribo."},{"book":"Luke","chapter":"21","verse":"18","text":"Kintu tumi laga matha te thaka ekta chuli bhi naharabo."},{"book":"Luke","chapter":"21","verse":"19","text":"Kintu tumikhan nomro aru biswas te thakile tumikhan laga atma labh lobo."},{"book":"Luke","chapter":"21","verse":"20","text":"Kintu jitia Jerusalem ke sipahi khan pora gherikena thaka dikhibo, titia jani lobo, khotom hobole homoi to ahise."},{"book":"Luke","chapter":"21","verse":"21","text":"Aru Judea te thaka khan pahar te polai jabi, etu jaga majote thakile chari kene jai jabi, aru jun manu etu desh bhitor te nai taikhan ke gushi bole nadibi."},{"book":"Luke","chapter":"21","verse":"22","text":"Etu din to niyai kora laga homoi ase, aru Isor kotha te ki likha ase etu pora hobole nimite21.22 Deu. 32:35; Jer. 46:10."},{"book":"Luke","chapter":"21","verse":"23","text":"Kintu hai ase jun khan bacha bukhi ase, aru jun bacha khan ke sai ase! Etu jagate dangor dukh ahibole ase, aru manu khan uporte Isor laga khong ahibole ase."},{"book":"Luke","chapter":"21","verse":"24","text":"Kunba to nijor talwar laga dhar pora giri jabo, aru dusra desh te taikhan ke dhori kene loijabo, aru Jerusalem to Porjati khan pora raj chola bo jitia tak Porjati khan laga homoi pura nohoi21.24 Ezr. 9:7; Psa. 79:1; Isa. 63:18; Jer. 21:7; Dan. 9:26 ."},{"book":"Luke","chapter":"21","verse":"25","text":"Aru chihna khan to suryo, chand aru tara khan ke dikhibo, aru prithibi te thaka desh khan sob samundar laga pani bisi hili thaka nisena dangor chinta hobo21.25 Psa. 46:2-3; 65:7; Isa. 13:10; 24:19; Eze. 32:7; Joe. 2:30."},{"book":"Luke","chapter":"21","verse":"26","text":"Etu duniya te ki ahibole ase eitu khan bhabikena bhoi pora manu khan behosh hoi jabo, kelemane sorgo laga takot sobke hilai dibo21.26 Lev. 26:36; Hag. 2:6, 21."},{"book":"Luke","chapter":"21","verse":"27","text":"Titia sob manu khan Manu laga Putro badal te hokti thaka aru dangor mohima pora loi kene ahi thaka dikhibo21.27 Rev, 1:7; Dan. 7:13."},{"book":"Luke","chapter":"21","verse":"28","text":"Jitia etu sob hoi thakibo, khara koribi aru matha to uporte uthai lobi, kelemane tumike bachai lobole usor hoise.”"},{"book":"Luke","chapter":"21","verse":"29","text":"Titia Tai taikhan ke ekta dristanto koise: “Sabi etu dimoru ghas ke, aru sob ghas khan ke."},{"book":"Luke","chapter":"21","verse":"30","text":"Jitia ghas te phul ulai jai, tumikhan dikhi kene nijor pora jani jai gorom din ahi ase."},{"book":"Luke","chapter":"21","verse":"31","text":"Etu nisena, jitia tumikhan etu sob hoi thaka dikhibo, titia tumikhan jani lobi Isor laga rajyo usorte ahise."},{"book":"Luke","chapter":"21","verse":"32","text":"Hosa pora Moi tumikhan ke koi ase, etiya laga manu khan khotom hoi najabo jitia tak etu sob pura nohoi."},{"book":"Luke","chapter":"21","verse":"33","text":"Sorgo aru prithibi harai jabo, kintu Moi laga kotha ki koise etu kitia bhi naharabo."},{"book":"Luke","chapter":"21","verse":"34","text":"Nijorke bhal kori kene rakhibi, nisa pani khai kene tumikhan laga mon ke bhari kori bole nadibi, aru jibon laga kiman chinta bhabona ase etu pora mon dukh nokorile, kelemane etu din achanak pora ahibo aru tumike dhuri lobo."},{"book":"Luke","chapter":"21","verse":"35","text":"Ekta jal phela nisena, jiman manu duniya te thaki ase taikhan uporte ahibo21.35 Rev, 3:3; Luke 12:40."},{"book":"Luke","chapter":"21","verse":"36","text":"Kintu sob homoi te hoshiar thakibi, prathana te takot koribi etu sob ki hobole ase eitu khan pora polabole paribo nimite, aru Manu laga Putro usorte khara kori bole paribo nimite.”"},{"book":"Luke","chapter":"21","verse":"37","text":"Aru etu din khan te Tai mondoli te sikhai thakise, aru rati te Tai Olivet pahar uporte jai kene thakise."},{"book":"Luke","chapter":"21","verse":"38","text":"Aru bisi phojurte manu khan Jisu laga kotha huni bole mondoli te punchise."}]}