{"data":[{"book":"ROOMU","chapter":"8","verse":"1","text":"Jooni donkinannde woo alanaa ɓen humondirɓe e Iisaa Almasiihu on."},{"book":"ROOMU","chapter":"8","verse":"2","text":"Ko fii sariya Ruuhu ngurndan wonɗo e Iisaa Almasiihu on jattinii lan sariya junuubu e mayde on."},{"book":"ROOMU","chapter":"8","verse":"3","text":"Ko fii Alla timminii ko Sariya on ronki kon, ɓay lo'ere neɗɗanke nden mehinɗinii mo. Alla muncii bawgal junuubu on ka ɓandu e nder addirgol Ɓiɗɗo makko on ɓandu nanditayndu e junuubankeeru neɗɗanke ndun."},{"book":"ROOMU","chapter":"8","verse":"4","text":"Alla waɗiri ɗun fii no peewal Sariya on timmira e men, enen wonɓe jokkude Ruuhu Allaahu on, hara hinaa e mbeleeɗe ɓandu."},{"book":"ROOMU","chapter":"8","verse":"5","text":"Ko ɗun waɗi, wuurirɓe mbeleeɗe ɓandu ɓen ko fii mayru miijotoo, kono wuurirɓe Ruuhu Allaahu on no miijoo fii faale Ruuhu Allaahu on."},{"book":"ROOMU","chapter":"8","verse":"6","text":"Jokkugol mbeleeɗe ɓandu ko mayde, jokkugol non faaleeji Ruuhu Allaahu on ko ngurndan e ɓuttu."},{"book":"ROOMU","chapter":"8","verse":"7","text":"Ko fii mbeleeɗe ɓandu no aɲi Alla, ɓay ɓandu ndun yankinantaako Sariya Alla on, ko ɓay non ndu waawataa!"},{"book":"ROOMU","chapter":"8","verse":"8","text":"Ko fii wonɓe e ley mbeleeɗe ɓandu ndun waawataa welude Alla."},{"book":"ROOMU","chapter":"8","verse":"9","text":"Onon non, on alaa e ley mbeleeɗe ɓandu han kadi, kono ko e ley faale Ruuhu on, ɓay Ruuhu Allaahu on no e mon. Ko fii on mo Ruuhu *Almasiihu on alaa e mun, haray hinaa mo makko."},{"book":"ROOMU","chapter":"8","verse":"10","text":"Si tawii Almasiihu on no e mon, haray ɓandu ndun maayii sabu junuubu on, kono haray ruuhu on no wuuri sabu peewal ngal."},{"book":"ROOMU","chapter":"8","verse":"11","text":"E si tawii Ruuhu makko kanko Immintinɗo Iisaa e hakkunde mayɓe ɓen no e mon, haray on Immintinɗo Iisaa Almasiihu on e hakkunde mayɓe ɓen yeɗay ɓalli mon mayooji ɗin ngurndan immorde e Ruuhu makko Wonɗo e mon on."},{"book":"ROOMU","chapter":"8","verse":"12","text":"Ɗun haray, yo musiɓɓe, no woodi ko fawii en, hara hinaa wuurirgol mbeleeɗe ɓandu."},{"book":"ROOMU","chapter":"8","verse":"13","text":"Si tawii ko mbeleeɗe ɓandu wuurirɗon, on maayay. Kono si tawii ko Ruuhu Allaahu on warirɗon mbeleeɗe ɓandu ɗen, on wuuray."},{"book":"ROOMU","chapter":"8","verse":"14","text":"Ko fii kala ɓe Ruuhu Alla on ardii, ko ɓiɓɓe Alla."},{"book":"ROOMU","chapter":"8","verse":"15","text":"Awa Ruuhu mo heɓuɗon on hinaa ruuhu maccangaaku fii wonugol fahin e nder kulol, kono ko Ruuhu Waɗuɗo on ɓiɓɓe Alla. Immorde e makko kanko Ruuhu on en ewnoto Alla «Abba!», ɗun ko «Baaba!»"},{"book":"ROOMU","chapter":"8","verse":"16","text":"Ruuhu Allaahu on tigi no seeditanaade ruuhu men on wonde ko en ɓiɓɓe Alla."},{"book":"ROOMU","chapter":"8","verse":"17","text":"Ko ɗun waɗi, si tawii ko en ɓiɓɓe makko, haray kadi ko en ronooɓe mo kanko Alla, ronidooɓe e Almasiihu on, si tawii e nder haqiiqa hiɗen tampidude e makko fii no tawireɗen e mangural makko ngal."},{"book":"ROOMU","chapter":"8","verse":"18","text":"Miɗo felliti tampereeji oo saa'i fewndiiɗo foddaa eɓɓindireede e mangu aroyoowu feɲɲinanoyteengu en ngun."},{"book":"ROOMU","chapter":"8","verse":"19","text":"Awa kadi tageefo ngon no habbori no tiiɗiri fii feɲɲineede ɓiɓɓe Alla ɓen."},{"book":"ROOMU","chapter":"8","verse":"20","text":"Ko fii tageefo ngon ko e ley ɓitteende waɗaa, hinaa tippude e yiɗi maggo, kono ko tippude e yiɗi Waɗuɗo ngo e ley ɓitteende on, e hoore tanƴinagol wonde"},{"book":"ROOMU","chapter":"8","verse":"21","text":"ngon tageefo tigi jattinte maccangaaku mayde e ɲolugol, ngo heɓa geɓal ka ndimu ɓiɓɓe Alla darjinngu ngun."},{"book":"ROOMU","chapter":"8","verse":"22","text":"Ko fii hiɗen andi tageefo ngon fow no woytaade tampere haa hande wa muuseendi ŋata."},{"book":"ROOMU","chapter":"8","verse":"23","text":"Ko ɓeyditii e ɗun, enen kadi, ɓee adiiɓe hendaade Ruuhu Allaahu on, hiɗen woytaade ka ɓerɗe men e nder ko habbiɗen haa Alla waɗa en ɓiɓɓe makko, o sotta ɓalli men ɗin."},{"book":"ROOMU","chapter":"8","verse":"24","text":"Ko fii ko e nder ndee tanƴinaare dandaɗen. E hin-le si en yi'ii ko tanƴiniɗen kon, haray ɗun wonaa tama'u hande kadi. E hara ko hombo tanƴinortoo ko yi'i kon?"},{"book":"ROOMU","chapter":"8","verse":"25","text":"Kono si hiɗen tanƴinii ko en yi'aali, haray hiɗen habbori ɗun ŋaɲɲaare."},{"book":"ROOMU","chapter":"8","verse":"26","text":"Ko wano non kadi Ruuhu Allaahu on wallitorta en tuma lo'uɗen. Ko fii en andaa ko haanuɗen toraade Alla e nder torndeeji men ɗin, kono on Ruuhu tigi faaboto en e fee woytaangooji ɗi waawotaako sifaade."},{"book":"ROOMU","chapter":"8","verse":"27","text":"Ko fii Liɲoowo ɓerɗe on no andi ko honɗun woni miijo Ruuhu mun on, ɓay ko e yiɗi Alla, on Ruuhu fattoranta gomɗinɓe ɓen."},{"book":"ROOMU","chapter":"8","verse":"28","text":"Hiɗen andi wonde piiji ɗin fow no yaadude fii moƴƴere ɓen yiɗuɓe Alla, noddiraaɓe sabu eɓɓoore makko nden."},{"book":"ROOMU","chapter":"8","verse":"29","text":"Ko fii, ko ɓen ɓe o andunoo, ko ɓen o muuyani nandugol e mbaadi Ɓiɗɗo makko on, fii no on Ɓiɗɗo wonira Afo e hakkunde musiɓɓe ɗuuɗuɓe."},{"book":"ROOMU","chapter":"8","verse":"30","text":"Ɓen ɓe o muuyannoo, o noddi ɓe. Ɓen ɓe o noddi, o jogori ɓe kadi feewuɓe. Ɓen ɓe o jogori feewuɓe non, o darjini ɓe kadi."},{"book":"ROOMU","chapter":"8","verse":"31","text":"Ko honɗun non wi'eten e ɗun? Si tawii Alla no wonani en, haray ko hombo dartotoo en?"},{"book":"ROOMU","chapter":"8","verse":"32","text":"On mo salanaaki en Ɓiɗɗo mun Bajjo on, kono o itti mo sadaka fii men en fow, ko honno o ronkirta en okkirde piiji ɗin fow wondude e Ɓiɗɗo on, sabu moƴƴere makko nden!"},{"book":"ROOMU","chapter":"8","verse":"33","text":"Ko hombo tooɲata suɓaaɓe Alla ɓen? Hay gooto, ɓay ko Alla woni Jogoroowo wa feewuɗo."},{"book":"ROOMU","chapter":"8","verse":"34","text":"Ko hombo donkinta ɓe? Hay gooto, ɓay ko Iisaa Almasiihu on woni maayunooɗo on, e hoore ɗun o immintinaama, himo ka sengo ɲaamo Alla, himo tefande en."},{"book":"ROOMU","chapter":"8","verse":"35","text":"Ko hombo sendindirta en e giggol Almasiihu on? Hara ko tampereeji ɗin, kaa ko annde nden, kaa ko jokkereeji ɗin, kaa ko heege ngen, kaa ko kolngal ngal,"},{"book":"ROOMU","chapter":"8","verse":"36","text":"Wano windori non:"},{"book":"ROOMU","chapter":"8","verse":"37","text":"Kono e nder ɗun fow, ko en fooluɓe, hiɗen ɓuri fooluɓe kadi, sabu Yiɗuɗo en on."},{"book":"ROOMU","chapter":"8","verse":"38","text":"Ko fii miɗo felliti, hinaa mayde nden, hinaa ngurndan ɗan, hinaa malaa'ikaaɓe ɓen, hinaa mbawdiiji ɗin, hinaa ko fewndii kon, hinaa ko aroyta kon, hinaa doole ɗen,"},{"book":"ROOMU","chapter":"8","verse":"39","text":"hinaa tagoore nden ka dow, hinaa tagoore nden ka ley, hinaa tagu goo kadi woo waawata en sendude e giggol Alla wongol e Iisaa Almasiihu Joomi men on!"}]}