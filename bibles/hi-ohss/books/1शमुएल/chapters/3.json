{"data":[{"book":"1 शमुएल","chapter":"3","verse":"1","text":"उस समय बालक शमुएल एली के सामने याहवेह की सेवा कर रहा था. उन दिनों याहवेह का वचन दुर्लभ था; और दर्शन कम मिलते थे."},{"book":"1 शमुएल","chapter":"3","verse":"2","text":"यह वह स्थिति थी, जब एली के आंखों की रोशनी कम हो रही थी; तब वह स्पष्ट देखने में असमर्थ था, उस समय वह अपने कमरे में लेटा हुआ था."},{"book":"1 शमुएल","chapter":"3","verse":"3","text":"शमुएल भी याहवेह के मंदिर में विश्राम कर रहा था. वही परमेश्वर का संदूक था और परमेश्वर का दीप अब तक बुझा नहीं था."},{"book":"1 शमुएल","chapter":"3","verse":"4","text":"याहवेह ने शमुएल को पुकारा."},{"book":"1 शमुएल","chapter":"3","verse":"5","text":"और वह दौड़कर एली के पास जा पहुंचे और कहने लगे, “आपने मुझे पुकारा है, मैं हूं यहां.”"},{"book":"1 शमुएल","chapter":"3","verse":"6","text":"तब याहवेह ने शमुएल को पुनः पुकारा, “शमुएल!” तब शमुएल उठकर एली के पास गए और कहा, “आपने मुझे पुकारा है, मैं यहां हूं.”"},{"book":"1 शमुएल","chapter":"3","verse":"7","text":"शमुएल को अब तक याहवेह का अनुभव नहीं था, और न ही अब तक उन पर याहवेह के संदेश का कोई प्रकाशन ही हुआ था."},{"book":"1 शमुएल","chapter":"3","verse":"8","text":"अब याहवेह ने तीसरी बार पुकारा, “शमुएल!” तब वह उठा और उठकर एली के पास गया और उनसे कहा, “मैं आ गया; आपने मुझे पुकारा है.”"},{"book":"1 शमुएल","chapter":"3","verse":"9","text":"तब एली ने शमुएल से कहा, “जाकर सो जाओ. जब वह तुम्हें पुकारे तो कहना, ‘याहवेह, आप कहिए. आपका सेवक सुन रहा है.’ ” तब शमुएल अपने बिछौने पर जाकर लेट गए."},{"book":"1 शमुएल","chapter":"3","verse":"10","text":"तब याहवेह आए, शमुएल के निकट खड़े हुए और पहले जैसे पुकारा, “शमुएल! शमुएल!”"},{"book":"1 शमुएल","chapter":"3","verse":"11","text":"याहवेह ने शमुएल से कहा, “सुनो, मैं इस्राएल राष्ट्र में कुछ ऐसा करने पर हूं, कि जो कोई उसके विषय में सुनेगा, उसके दोनों कान झनझना उठेंगे."},{"book":"1 शमुएल","chapter":"3","verse":"12","text":"उस दिन मैं एली के विरुद्ध शुरू से लेकर अंत तक वह सब करूंगा, जो मैंने उसके परिवार के विषय में कहा है."},{"book":"1 शमुएल","chapter":"3","verse":"13","text":"क्योंकि मैं उसे यह सूचित कर चुका हूं, कि जिस अपराध के विषय में उसे पूरा ज्ञान था, उसके लिए मैं उसके परिवार को स्थायी दंड दूंगा; क्योंकि उसके पुत्र परमेश्वर का अपमान करते रहे हैं; फिर भी एली ने उन्हें नहीं रोका."},{"book":"1 शमुएल","chapter":"3","verse":"14","text":"तब एली के परिवार के संबंध में मैंने यह शपथ ली है, कि एली के परिवार का अपराध का प्रायश्चित कभी भी, न तो किसी बलि से, और न किसी भेंट से हो सकेगा.”"},{"book":"1 शमुएल","chapter":"3","verse":"15","text":"शमुएल प्रातःकाल तक अपने बिछौने पर लेटा रहा. फिर उसने याहवेह के भवन के द्वार खोल दिया. रात के दिव्य दर्शन के विषय में एली को बताने में उसे भय लग रहा था,"},{"book":"1 शमुएल","chapter":"3","verse":"16","text":"मगर एली ने उसे पुकारा, “शमुएल, मेरे पुत्र.”"},{"book":"1 शमुएल","chapter":"3","verse":"17","text":"“क्या कहा याहवेह ने?” एली ने उससे पूछा. “मुझसे कुछ भी न छुपाना. जो उन्होंने तुमसे कहा है उसमें से यदि तुम मुझसे कुछ भी छिपाओ, परमेश्वर तुम्हें कठोर से कठोर दंड दें.”"},{"book":"1 शमुएल","chapter":"3","verse":"18","text":"तब शमुएल ने उन्हें सब कुछ बता दिया, कुछ भी नहीं छिपाया. यह सब सुन एली ने कहा, “वह याहवेह हैं; जो कुछ उन्हें सही लगे, करें.”"},{"book":"1 शमुएल","chapter":"3","verse":"19","text":"शमुएल विकास होता गया; उस पर याहवेह की विशेष कृपादृष्टि थी तब उसका कोई भी वक्तव्य कभी निरर्थक सिद्ध नहीं हुआ."},{"book":"1 शमुएल","chapter":"3","verse":"20","text":"दान प्रदेश से लेकर बेअरशेबा तक सारा इस्राएल राष्ट्र को यह पता चल गया कि शमुएल याहवेह द्वारा समर्थित भविष्यद्वक्ता हैं."},{"book":"1 शमुएल","chapter":"3","verse":"21","text":"एक बार फिर याहवेह ने शीलो नगर में अपना दर्शन दिया, क्योंकि शीलो नगर में ही याहवेह ने अपने वचन द्वारा स्वयं को शमुएल पर प्रकाशित किया था."}]}