{"data":[{"book":"lūkaḥ","chapter":"22","verse":"1","text":"aparañca kiṇvaśūnyapūpotsavasya kāla upasthite"},{"book":"lūkaḥ","chapter":"22","verse":"2","text":"pradhānayājakā adhyāyakāśca yathā taṁ hantuṁ śaknuvanti tathopāyām aceṣṭanta kintu lokebhyo bibhyuḥ|"},{"book":"lūkaḥ","chapter":"22","verse":"3","text":"etastin samaye dvādaśaśiṣyeṣu gaṇita īṣkariyotīyarūḍhimān yo yihūdāstasyāntaḥkaraṇaṁ śaitānāśritatvāt"},{"book":"lūkaḥ","chapter":"22","verse":"4","text":"sa gatvā yathā yīśuṁ teṣāṁ kareṣu samarpayituṁ śaknoti tathā mantraṇāṁ pradhānayājakaiḥ senāpatibhiśca saha cakāra|"},{"book":"lūkaḥ","chapter":"22","verse":"5","text":"tena te tuṣṭāstasmai mudrāṁ dātuṁ paṇaṁ cakruḥ|"},{"book":"lūkaḥ","chapter":"22","verse":"6","text":"tataḥ soṅgīkṛtya yathā lokānāmagocare taṁ parakareṣu samarpayituṁ śaknoti tathāvakāśaṁ ceṣṭitumārebhe|"},{"book":"lūkaḥ","chapter":"22","verse":"7","text":"atha kiṇvaśūnyapūpotmavadine, arthāt yasmin dine nistārotsavasya meṣo hantavyastasmin dine"},{"book":"lūkaḥ","chapter":"22","verse":"8","text":"yīśuḥ pitaraṁ yohanañcāhūya jagāda, yuvāṁ gatvāsmākaṁ bhojanārthaṁ nistārotsavasya dravyāṇyāsādayataṁ|"},{"book":"lūkaḥ","chapter":"22","verse":"9","text":"tadā tau papracchatuḥ kucāsādayāvo bhavataḥ kecchā?"},{"book":"lūkaḥ","chapter":"22","verse":"10","text":"tadā sovādīt, nagare praviṣṭe kaścijjalakumbhamādāya yuvāṁ sākṣāt kariṣyati sa yanniveśanaṁ praviśati yuvāmapi tanniveśanaṁ tatpaścāditvā niveśanapatim iti vākyaṁ vadataṁ,"},{"book":"lūkaḥ","chapter":"22","verse":"11","text":"yatrāhaṁ nistārotsavasya bhojyaṁ śiṣyaiḥ sārddhaṁ bhoktuṁ śaknomi sātithiśālāा kutra? kathāmimāṁ prabhustvāṁ pṛcchati|"},{"book":"lūkaḥ","chapter":"22","verse":"12","text":"tataḥ sa jano dvitīyaprakoṣṭhīyam ekaṁ śastaṁ koṣṭhaṁ darśayiṣyati tatra bhojyamāsādayataṁ|"},{"book":"lūkaḥ","chapter":"22","verse":"13","text":"tatastau gatvā tadvākyānusāreṇa sarvvaṁ dṛṣdvā tatra nistārotsavīyaṁ bhojyamāsādayāmāsatuḥ|"},{"book":"lūkaḥ","chapter":"22","verse":"14","text":"atha kāla upasthite yīśu rdvādaśabhiḥ preritaiḥ saha bhoktumupaviśya kathitavān"},{"book":"lūkaḥ","chapter":"22","verse":"15","text":"mama duḥkhabhogāt pūrvvaṁ yubhābhiḥ saha nistārotsavasyaitasya bhojyaṁ bhoktuṁ mayātivāñchā kṛtā|"},{"book":"lūkaḥ","chapter":"22","verse":"16","text":"yuṣmān vadāmi, yāvatkālam īśvararājye bhojanaṁ na kariṣye tāvatkālam idaṁ na bhokṣye|"},{"book":"lūkaḥ","chapter":"22","verse":"17","text":"tadā sa pānapātramādāya īśvarasya guṇān kīrttayitvā tebhyo datvāvadat, idaṁ gṛhlīta yūyaṁ vibhajya pivata|"},{"book":"lūkaḥ","chapter":"22","verse":"18","text":"yuṣmān vadāmi yāvatkālam īśvararājatvasya saṁsthāpanaṁ na bhavati tāvad drākṣāphalarasaṁ na pāsyāmi|"},{"book":"lūkaḥ","chapter":"22","verse":"19","text":"tataḥ pūpaṁ gṛhītvā īśvaraguṇān kīrttayitvā bhaṅktā tebhyo datvāvadat, yuṣmadarthaṁ samarpitaṁ yanmama vapustadidaṁ, etat karmma mama smaraṇārthaṁ kurudhvaṁ|"},{"book":"lūkaḥ","chapter":"22","verse":"20","text":"atha bhojanānte tādṛśaṁ pātraṁ gṛhītvāvadat, yuṣmatkṛte pātitaṁ yanmama raktaṁ tena nirṇītanavaniyamarūpaṁ pānapātramidaṁ|"},{"book":"lūkaḥ","chapter":"22","verse":"21","text":"paśyata yo māṁ parakareṣu samarpayiṣyati sa mayā saha bhojanāsana upaviśati|"},{"book":"lūkaḥ","chapter":"22","verse":"22","text":"yathā nirūpitamāste tadanusāreṇā manuṣyapuुtrasya gati rbhaviṣyati kintu yastaṁ parakareṣu samarpayiṣyati tasya santāpo bhaviṣyati|"},{"book":"lūkaḥ","chapter":"22","verse":"23","text":"tadā teṣāṁ ko jana etat karmma kariṣyati tat te parasparaṁ praṣṭumārebhire|"},{"book":"lūkaḥ","chapter":"22","verse":"24","text":"aparaṁ teṣāṁ ko janaḥ śreṣṭhatvena gaṇayiṣyate, atrārthe teṣāṁ vivādobhavat|"},{"book":"lūkaḥ","chapter":"22","verse":"25","text":"asmāt kāraṇāt sovadat, anyadeśīyānāṁ rājānaḥ prajānāmupari prabhutvaṁ kurvvanti dāruṇaśāsanaṁ kṛtvāpi te bhūpatitvena vikhyātā bhavanti ca|"},{"book":"lūkaḥ","chapter":"22","verse":"26","text":"kintu yuṣmākaṁ tathā na bhaviṣyati, yo yuṣmākaṁ śreṣṭho bhaviṣyati sa kaniṣṭhavad bhavatu, yaśca mukhyo bhaviṣyati sa sevakavadbhavatu|"},{"book":"lūkaḥ","chapter":"22","verse":"27","text":"bhojanopaviṣṭaparicārakayoḥ kaḥ śreṣṭhaḥ? yo bhojanāyopaviśati sa kiṁ śreṣṭho na bhavati? kintu yuṣmākaṁ madhye'haṁ paricāraka̮ivāsmi|"},{"book":"lūkaḥ","chapter":"22","verse":"28","text":"aparañca yuyaṁ mama parīkṣākāle prathamamārabhya mayā saha sthitā"},{"book":"lūkaḥ","chapter":"22","verse":"29","text":"etatkāraṇāt pitrā yathā madarthaṁ rājyamekaṁ nirūpitaṁ tathāhamapi yuṣmadarthaṁ rājyaṁ nirūpayāmi|"},{"book":"lūkaḥ","chapter":"22","verse":"30","text":"tasmān mama rājye bhojanāsane ca bhojanapāne kariṣyadhve siṁhāsaneṣūpaviśya cesrāyelīyānāṁ dvādaśavaṁśānāṁ vicāraṁ kariṣyadhve|"},{"book":"lūkaḥ","chapter":"22","verse":"31","text":"aparaṁ prabhuruvāca, he śimon paśya tita̮unā dhānyānīva yuṣmān śaitān cālayitum aicchat,"},{"book":"lūkaḥ","chapter":"22","verse":"32","text":"kintu tava viśvāsasya lopo yathā na bhavati etat tvadarthaṁ prārthitaṁ mayā, tvanmanasi parivarttite ca bhrātṛṇāṁ manāṁsi sthirīkuru|"},{"book":"lūkaḥ","chapter":"22","verse":"33","text":"tadā sovadat, he prabhohaṁ tvayā sārddhaṁ kārāṁ mṛtiñca yātuṁ majjitosmi|"},{"book":"lūkaḥ","chapter":"22","verse":"34","text":"tataḥ sa uvāca, he pitara tvāṁ vadāmi, adya kukkuṭaravāt pūrvvaṁ tvaṁ matparicayaṁ vāratrayam apahvoṣyase|"},{"book":"lūkaḥ","chapter":"22","verse":"35","text":"aparaṁ sa papraccha, yadā mudrāsampuṭaṁ khādyapātraṁ pādukāñca vinā yuṣmān prāhiṇavaṁ tadā yuṣmākaṁ kasyāpi nyūnatāsīt? te procuḥ kasyāpi na|"},{"book":"lūkaḥ","chapter":"22","verse":"36","text":"tadā sovadat kintvidānīṁ mudrāsampuṭaṁ khādyapātraṁ vā yasyāsti tena tadgrahītavyaṁ, yasya ca kṛpāṇoे nāsti tena svavastraṁ vikrīya sa kretavyaḥ|"},{"book":"lūkaḥ","chapter":"22","verse":"37","text":"yato yuṣmānahaṁ vadāmi, aparādhijanaiḥ sārddhaṁ gaṇitaḥ sa bhaviṣyati| idaṁ yacchāstrīyaṁ vacanaṁ likhitamasti tanmayi phaliṣyati yato mama sambandhīyaṁ sarvvaṁ setsyati|"},{"book":"lūkaḥ","chapter":"22","verse":"38","text":"tadā te procuḥ prabho paśya imau kṛpāṇau| tataḥ sovadad etau yatheṣṭau|"},{"book":"lūkaḥ","chapter":"22","verse":"39","text":"atha sa tasmādvahi rgatvā svācārānusāreṇa jaitunanāmādriṁ jagāma śiṣyāśca tatpaścād yayuḥ|"},{"book":"lūkaḥ","chapter":"22","verse":"40","text":"tatropasthāya sa tānuvāca, yathā parīkṣāyāṁ na patatha tadarthaṁ prārthayadhvaṁ|"},{"book":"lūkaḥ","chapter":"22","verse":"41","text":"paścāt sa tasmād ekaśarakṣepād bahi rgatvā jānunī pātayitvā etat prārthayāñcakre,"},{"book":"lūkaḥ","chapter":"22","verse":"42","text":"he pita ryadi bhavān sammanyate tarhi kaṁsamenaṁ mamāntikād dūraya kintu madicchānurūpaṁ na tvadicchānurūpaṁ bhavatu|"},{"book":"lūkaḥ","chapter":"22","verse":"43","text":"tadā tasmai śaktiṁ dātuṁ svargīyadūto darśanaṁ dadau|"},{"book":"lūkaḥ","chapter":"22","verse":"44","text":"paścāt sotyantaṁ yātanayā vyākulo bhūtvā punardṛḍhaṁ prārthayāñcakre, tasmād bṛhacchoṇitabindava iva tasya svedabindavaḥ pṛthivyāṁ patitumārebhire|"},{"book":"lūkaḥ","chapter":"22","verse":"45","text":"atha prārthanāta utthāya śiṣyāṇāṁ samīpametya tān manoduḥkhino nidritān dṛṣṭvāvadat"},{"book":"lūkaḥ","chapter":"22","verse":"46","text":"kuto nidrātha? parīkṣāyām apatanārthaṁ prarthayadhvaṁ|"},{"book":"lūkaḥ","chapter":"22","verse":"47","text":"etatkathāyāḥ kathanakāle dvādaśaśiṣyāṇāṁ madhye gaṇito yihūdānāmā janatāsahitasteṣām agre calitvā yīśoścumbanārthaṁ tadantikam āyayau|"},{"book":"lūkaḥ","chapter":"22","verse":"48","text":"tadā yīśuruvāca, he yihūdā kiṁ cumbanena manuṣyaputraṁ parakareṣu samarpayasi?"},{"book":"lūkaḥ","chapter":"22","verse":"49","text":"tadā yadyad ghaṭiṣyate tadanumāya saṅgibhiruktaṁ, he prabho vayaṁ ki khaṅgena ghātayiṣyāmaḥ?"},{"book":"lūkaḥ","chapter":"22","verse":"50","text":"tata ekaḥ karavālenāhatya pradhānayājakasya dāsasya dakṣiṇaṁ karṇaṁ ciccheda|"},{"book":"lūkaḥ","chapter":"22","verse":"51","text":"adhūnā nivarttasva ityuktvā yīśustasya śrutiṁ spṛṣṭvā svasyaṁ cakāra|"},{"book":"lūkaḥ","chapter":"22","verse":"52","text":"paścād yīśuḥ samīpasthān pradhānayājakān mandirasya senāpatīn prācīnāṁśca jagāda, yūyaṁ kṛpāṇān yaṣṭīṁśca gṛhītvā māṁ kiṁ coraṁ dharttumāyātāḥ?"},{"book":"lūkaḥ","chapter":"22","verse":"53","text":"yadāhaṁ yuṣmābhiḥ saha pratidinaṁ mandire'tiṣṭhaṁ tadā māṁ dharttaṁ na pravṛttāḥ, kintvidānīṁ yuṣmākaṁ samayondhakārasya cādhipatyamasti|"},{"book":"lūkaḥ","chapter":"22","verse":"54","text":"atha te taṁ dhṛtvā mahāyājakasya niveśanaṁ ninyuḥ| tataḥ pitaro dūre dūre paścāditvā"},{"book":"lūkaḥ","chapter":"22","verse":"55","text":"bṛhatkoṣṭhasya madhye yatrāgniṁ jvālayitvā lokāḥ sametyopaviṣṭāstatra taiḥ sārddham upaviveśa|"},{"book":"lūkaḥ","chapter":"22","verse":"56","text":"atha vahnisannidhau samupaveśakāle kāciddāsī mano niviśya taṁ nirīkṣyāvadat pumānayaṁ tasya saṅge'sthāt|"},{"book":"lūkaḥ","chapter":"22","verse":"57","text":"kintu sa tad apahnutyāvādīt he nāri tamahaṁ na paricinomi|"},{"book":"lūkaḥ","chapter":"22","verse":"58","text":"kṣaṇāntare'nyajanastaṁ dṛṣṭvābravīt tvamapi teṣāṁ nikarasyaikajanosi| pitaraḥ pratyuvāca he nara nāhamasmi|"},{"book":"lūkaḥ","chapter":"22","verse":"59","text":"tataḥ sārddhadaṇḍadvayāt paraṁ punaranyo jano niścitya babhāṣe, eṣa tasya saṅgīti satyaṁ yatoyaṁ gālīlīyo lokaḥ|"},{"book":"lūkaḥ","chapter":"22","verse":"60","text":"tadā pitara uvāca he nara tvaṁ yad vadami tadahaṁ boddhuṁ na śaknomi, iti vākye kathitamātre kukkuṭo rurāva|"},{"book":"lūkaḥ","chapter":"22","verse":"61","text":"tadā prabhuṇā vyādhuṭya pitare nirīkṣite kṛkavākuravāt pūrvvaṁ māṁ trirapahnoṣyase iti pūrvvoktaṁ tasya vākyaṁ pitaraḥ smṛtvā"},{"book":"lūkaḥ","chapter":"22","verse":"62","text":"bahirgatvā mahākhedena cakranda|"},{"book":"lūkaḥ","chapter":"22","verse":"63","text":"tadā yai ryīśurdhṛtaste tamupahasya praharttumārebhire|"},{"book":"lūkaḥ","chapter":"22","verse":"64","text":"vastreṇa tasya dṛśau baddhvā kapole capeṭāghātaṁ kṛtvā papracchuḥ, kaste kapole capeṭāghātaṁ kṛtavāna? gaṇayitvā tad vada|"},{"book":"lūkaḥ","chapter":"22","verse":"65","text":"tadanyat tadviruddhaṁ bahunindāvākyaṁ vaktumārebhire|"},{"book":"lūkaḥ","chapter":"22","verse":"66","text":"atha prabhāte sati lokaprāñcaḥ pradhānayājakā adhyāpakāśca sabhāṁ kṛtvā madhyesabhaṁ yīśumānīya papracchuḥ, tvam abhiṣikatosi na vāsmān vada|"},{"book":"lūkaḥ","chapter":"22","verse":"67","text":"sa pratyuvāca, mayā tasminnukte'pi yūyaṁ na viśvasiṣyatha|"},{"book":"lūkaḥ","chapter":"22","verse":"68","text":"kasmiṁścidvākye yuṣmān pṛṣṭe'pi māṁ na taduttaraṁ vakṣyatha na māṁ tyakṣyatha ca|"},{"book":"lūkaḥ","chapter":"22","verse":"69","text":"kintvitaḥ paraṁ manujasutaḥ sarvvaśaktimata īśvarasya dakṣiṇe pārśve samupavekṣyati|"},{"book":"lūkaḥ","chapter":"22","verse":"70","text":"tataste papracchuḥ, rtiha tvamīśvarasya putraḥ? sa kathayāmāsa, yūyaṁ yathārthaṁ vadatha sa evāhaṁ|"},{"book":"lūkaḥ","chapter":"22","verse":"71","text":"tadā te sarvve kathayāmāsuḥ, rtiha sākṣye'nsasmin asmākaṁ kiṁ prayojanaṁ? asya svamukhādeva sākṣyaṁ prāptam|"}]}