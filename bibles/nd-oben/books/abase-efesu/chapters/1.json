{"data":[{"book":"Abase-Efesu","chapter":"1","verse":"1","text":"UPhawuli, umpostoli kaKhristu uJesu ngentando kaNkulunkulu,"},{"book":"Abase-Efesu","chapter":"1","verse":"2","text":"Umusa lokuthula okuvela kuNkulunkulu uBaba leNkosini uJesu Khristu kakube kini."},{"book":"Abase-Efesu","chapter":"1","verse":"3","text":"Udumo kalube kuNkulunkulu uYise weNkosi yethu uJesu Khristu, osibusise ebukhosini basezulwini ngezibusiso zonke zakomoya kuKhristu."},{"book":"Abase-Efesu","chapter":"1","verse":"4","text":"Ngoba wasikhetha umhlaba ungakadalwa ukuthi sibe ngcwele lokuthi singabi lasici ebusweni bakhe. Ngothando"},{"book":"Abase-Efesu","chapter":"1","verse":"5","text":"wasimisela ukuba senziwe amadodana akhe ngoJesu Khristu, ngokwentokozo yakhe kanye lentando yakhe,"},{"book":"Abase-Efesu","chapter":"1","verse":"6","text":"ukuze kudunyiswe umusa wakhe omangalisayo asiphe wona ngesihle kuLowo amthandayo."},{"book":"Abase-Efesu","chapter":"1","verse":"7","text":"Kuye silokuhlengwa ngegazi lakhe lokuthethelelwa kwezono ngokwenotho yomusa kaNkulunkulu"},{"book":"Abase-Efesu","chapter":"1","verse":"8","text":"awuthululele phezu kwethu ngenhlakanipho yonke langokuqedisisa."},{"book":"Abase-Efesu","chapter":"1","verse":"9","text":"Wasazisa imfihlakalo yentando yakhe mayelana lentokozo yakhe elungileyo ayiceba kuKhristu,"},{"book":"Abase-Efesu","chapter":"1","verse":"10","text":"ukuba kuhlanganiswe ndawonye zonke izinto ezisezulwini lasemhlabeni ngaphansi kwenhloko yinye enguKhristu."},{"book":"Abase-Efesu","chapter":"1","verse":"11","text":"Sakhethwa kuye,1.11 kumbe saba zindlalifa simiselwe lokho ngokwecebo lakhe yena osebenza izinto zonke ngokuvumelana lenjongo yentando yakhe,"},{"book":"Abase-Efesu","chapter":"1","verse":"12","text":"ukuze kuthi thina esaba ngabokuqala ukubeka ithemba lethu kuKhristu sibe ngabokubonga udumo lwakhe."},{"book":"Abase-Efesu","chapter":"1","verse":"13","text":"Lani labalwa kanye loKhristu lapho selizwe ilizwi leqiniso, levangeli lokusindiswa kwenu. Selikholwe kuye, labekwa uphawu, uMoya oNgcwele owathenjiswayo,"},{"book":"Abase-Efesu","chapter":"1","verse":"14","text":"oyisibambiso esiyisiqiniselo selifa lethu kuze kufike ukuhlengwa kwalabo abangabakaNkulunkulu ukuba kudunyiswe udumo lwakhe."},{"book":"Abase-Efesu","chapter":"1","verse":"15","text":"Ngenxa yalokhu, sekulokhu ngezwa ngokukholwa kwenu eNkosini uJesu kanye lothando lwenu kubo bonke abantu bakaNkulunkulu abangcwele,"},{"book":"Abase-Efesu","chapter":"1","verse":"16","text":"angikaze ngiyekele ukulibongela lokulikhumbula emikhulekweni yami."},{"book":"Abase-Efesu","chapter":"1","verse":"17","text":"Ngiyaqhubeka ngicela ukuba uNkulunkulu weNkosi yethu uJesu Khristu, uYise oyinkazimulo, alinike uMoya wokuhlakanipha lokwambulelwa ukuze limazi ngcono."},{"book":"Abase-Efesu","chapter":"1","verse":"18","text":"Ngikhulekela njalo lokuthi amehlo ezinhliziyo zenu akhanyiselwe ukuze lilazi ithemba alibizela kulo, inotho yelifa lakhe elimangalisayo kwabangcwele,"},{"book":"Abase-Efesu","chapter":"1","verse":"19","text":"lamandla akhe amakhulu angelakulinganiswa kithi thina esikholwayo. Amandla lawo afana lokusebenza kwamandla akhe amakhulu"},{"book":"Abase-Efesu","chapter":"1","verse":"20","text":"awasebenzisa evusa uKhristu kwabafileyo, emhlalisa esandleni sakhe sokunene ebukhosini basezulwini"},{"book":"Abase-Efesu","chapter":"1","verse":"21","text":"phezu kokubusa konke lobukhosi, amandla kanye lombuso, lamabizo wonke angatshiwo, kungayisikho kwalesisikhathi kuphela kodwa lakuleso esizayo."},{"book":"Abase-Efesu","chapter":"1","verse":"22","text":"UNkulunkulu wabeka izinto zonke ngaphansi kwezinyawo zakhe wamkhetha ukuba abe yinhloko yezinto zonke zebandla,"},{"book":"Abase-Efesu","chapter":"1","verse":"23","text":"lona elingumzimba wakhe, ukuphelela kwakhe yena ophelelisa izinto zonke ngezindlela zonke."}]}