{"data":[{"book":"БЫЦЦЁ","chapter":"28","verse":"1","text":"І паклікаў Ісаак Якава і дабраславіў яго і наказаў: не бяры сабе жонкі з дачок Ханаанскіх:"},{"book":"БЫЦЦЁ","chapter":"28","verse":"2","text":"устань, ідзі ў Месапатамію, у дом Ватуіла, бацькі маці тваёй, і вазьмі сабе жонку адтуль, з дачок Лавана, брата маці тваёй:"},{"book":"БЫЦЦЁ","chapter":"28","verse":"3","text":"А Бог Усемагутны хай дабраславіць цябе, хай расплодзіць цябе і хай памножыць цябе, і хай будзе ад цябе мноства народаў:"},{"book":"БЫЦЦЁ","chapter":"28","verse":"4","text":"і хай дасьць табе дабраславеньне Абрагама, табе і нашчадкам тваім з табою, каб табе ўспадкаваць зямлю вандрваньня твайго, якую Бог даў Абрагаму!"},{"book":"БЫЦЦЁ","chapter":"28","verse":"5","text":"І адпусьціў Ісаак Якава, і ён пайшоў у Месапатамію да Лавана, сына Ватуіла Арамэйца, да брата Рэбэкі, маці Якава і Ісава."},{"book":"БЫЦЦЁ","chapter":"28","verse":"6","text":"Ісаў убачыў, што Ісаак дабраславіў Якава і дабраслаўляючы паслаў яго ў Месапатамію, узяць сабе жонку адтуль, і наказаў яму, сказаўшы: не бяры жонкі з дачок Ханаанскіх;"},{"book":"БЫЦЦЁ","chapter":"28","verse":"7","text":"і што Якаў паслухаўся бацькі свайго і маці сваёй і пайшоў у Месапатамію."},{"book":"БЫЦЦЁ","chapter":"28","verse":"8","text":"І ўбачыў Ісаў, што дочкі Ханаанскія не падабаюцца Ісааку, бацьку ягонаму;"},{"book":"БЫЦЦЁ","chapter":"28","verse":"9","text":"і пайшоў Ісаў да Ізмаіла і ўзяў сабе жонку Махалату, дачку Ізмаіла, сына Абрагамавага, сястру Наваётаву, звыш жонак сваіх."},{"book":"БЫЦЦЁ","chapter":"28","verse":"10","text":"А Якаў выйшаў зь Вірсавіі і пайшоў у Харан,"},{"book":"БЫЦЦЁ","chapter":"28","verse":"11","text":"і прыйшоў у адно месца і застаўся там начаваць, бо зайшло сонца. І ўзяў адзін камень з таго месца, і паклаў сабе пад галаву, і лёг на тым месцы."},{"book":"БЫЦЦЁ","chapter":"28","verse":"12","text":"І ўбачыў у сьне: вось лесьвіца стаіць на зямлі, а верх яе кранае неба; і вось анёлы Божыя ўзыходзяць і сыходзяць па ёй."},{"book":"БЫЦЦЁ","chapter":"28","verse":"13","text":"І вось, Гасподзь стаіць на ёй і кажа: Я Гасподзь, Бог Абрагама, бацькі твайго, і Бог Ісаака. Зямлю, на якой ты ляжыш, Я дам табе і нашчадкам тваім;"},{"book":"БЫЦЦЁ","chapter":"28","verse":"14","text":"і будуць нашчадкі твае, як пясок зямны; і пашырышся да мора і на ўсход, і на поўнач і на поўдзень; і дабраславяцца ў табе і ў семені тваім усе плямёны зямныя:"},{"book":"БЫЦЦЁ","chapter":"28","verse":"15","text":"і вось, Я з табою; і захаваю цябе ўсюды, куды ні пойдзеш; і вярну цябе ў гэтую зямлю; бо Я не пакіну цябе, пакуль ня выканаю таго, што Я сказаў табе."},{"book":"БЫЦЦЁ","chapter":"28","verse":"16","text":"Якаў прачнуўся са сну свайго і сказаў: сапраўды Гасподзь прысутны на месцы гэтым; а я ня ведаў."},{"book":"БЫЦЦЁ","chapter":"28","verse":"17","text":"І спалохаўся і сказаў: якое страшнае месца гэтае! гэта ня што іншае, як дом Божы, гэта - брама нябесная."},{"book":"БЫЦЦЁ","chapter":"28","verse":"18","text":"І ўстаў Якаў з самае раніцы, і ўзяў камень, які ён паклаў сабе пад галаву, і паставіў яго як помнік, і выліў алей на верх яго."},{"book":"БЫЦЦЁ","chapter":"28","verse":"19","text":"І даў імя месцу таму: Бэт-Эль: а ранейшае імя таго горада было: Луз."},{"book":"БЫЦЦЁ","chapter":"28","verse":"20","text":"І даў Якаў зарок, сказаўшы: калі Бог будзе са мною і ахавае мяне ў дарозе гэтай, у якую я іду, і дасьць мне хлеб есьці і адзеньне апрануцца,"},{"book":"БЫЦЦЁ","chapter":"28","verse":"21","text":"і я ў міры вярнуся ў дом бацькі майго, і будзе Гасподзь маім Богам, -"},{"book":"БЫЦЦЁ","chapter":"28","verse":"22","text":"дык гэты камень, які я паставіў як помнік, будзе домам Божым; і з усяго, што Ты, Божа, дасі мне, я дам Табе дзясятую долю."}]}