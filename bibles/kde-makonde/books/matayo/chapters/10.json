{"data":[{"book":"Matayo","chapter":"10","verse":"1","text":"Bahi Yesu nkuvachema vakuhundwa vake kumi na mbili, nkuveng'a mamulaka la kuvausa anamindenga na kulamya magonjo la kila namuna na ihuvangi ya kila namuna."},{"book":"Matayo","chapter":"10","verse":"2","text":"Alano nni malina la vakuhundwa kumi na mbili vanga Yesu, vanavachemile Yesu kuva mitume, ntandi Simoni uvanchema Petulo, na nnung'une uvanchema Anduleya, na Yakobo mwana wanga Sebedayo pamo na nnung'une uvanchema Yohana,"},{"book":"Matayo","chapter":"10","verse":"3","text":"na Filipo, na Batolomayo, na Tomaso, na Matayo ánavele nkútwala kodi, na Yakobo mwana wanga Alufayo, na Sadayo,"},{"book":"Matayo","chapter":"10","verse":"4","text":"na Simoni ánavele nnikuwa lya Vaselote,10:4 Vaselote lívele likuwa lya Vayahudi vachichitamwa namene chilambo chavo na vakáchitamwa kutawaliwa na Valoma. pamo na Yuda Isikaliote ánantengeleke Yesu."},{"book":"Matayo","chapter":"10","verse":"5","text":"Yesu nkuvatuma anevo mitume kumi na mbili wavahaulila kuchidoni, “Munahwene kwa vanu vakávele Vayahudi, na wala munainjile n'dimanga dya chilambo cha Samaliya."},{"book":"Matayo","chapter":"10","verse":"6","text":"Henga mwenu hweneng'ana kwa vanu va Isilaeli, anevo vavêle muchi angandolo vayahike."},{"book":"Matayo","chapter":"10","verse":"7","text":"Pamuhwena vahubilile uvila, ‘Ufalume wa Nnungu ùvele pepi.’"},{"book":"Matayo","chapter":"10","verse":"8","text":"Valamyange vagonjo na kuvafufula vanu vahwîle na valamyange vàvele na mangundula na kuvausa anamindenga. Mupewije bule, bahi humyanga bule."},{"book":"Matayo","chapter":"10","verse":"9","text":"Munanyakule hela yoheyo mmitondo mwenu."},{"book":"Matayo","chapter":"10","verse":"10","text":"Munanyakule mpatila wa mwanda, wala nkogo wa akiba, wala vilatu wala isimbo. Kwa kuva, akôla madengo àlembelewa apate àlalá lalasikikidile."},{"book":"Matayo","chapter":"10","verse":"11","text":"Imanga yoheyo na chijiji chohecho chimumbeinjila, ntahange munu avêle tayali kumpwechelanga, muikale kwanga nang'e mpaka pamumbeukananga."},{"book":"Matayo","chapter":"10","verse":"12","text":"Pamumbeinjila muing'ande aneyo, vayuwile vanu va kaya aneyo Nnungu avabaliki."},{"book":"Matayo","chapter":"10","verse":"13","text":"Na vanu va kaya aneyo vakàmpwechelela saana, bahi vapwechelele balaka dya amani dimuvayuwidile, henga vakanampwechelele saana, balaka anedyo dya amani dimmuile mwenu mmene."},{"book":"Matayo","chapter":"10","verse":"14","text":"Na munu akàhita umpwechelela wala upilikanila malove lenu, pamumbeuka pakaya anepo au paimanga aneyo, vakanange vanu anevo kwa kulipumunanga litutunga lya mmadodo lenu ilangule kuva, vene vànitandola kulahita malove la Nnungu.10:14 Chitendo achino cha Vayahudi kulipumunanga litutunga mmadodo, chilandana na nnyambo wa Vamakonde pavahaula kuva, nangu ǹnikalava mwalehu."},{"book":"Matayo","chapter":"10","verse":"15","text":"Nangu nìnnyaulilanga uhiu kuva, liduva lya hukumu, vanu va imanga aneyo vàmbepata asabu ing'ulu namene kupunda vanu va ku Sodoma na ku Gomola."},{"book":"Matayo","chapter":"10","verse":"16","text":"Lola, nangu nìntumanga mwenu muchi angandolo ching'ati vanu vayôha muchi mahoha. Bahi mùlembelewa mukalamuke muchi mihongo, na munaambike ching'ati vanu anevo."},{"book":"Matayo","chapter":"10","verse":"17","text":"Lyongolelange na vanu. Kwa kuva, vanang'o vàmbenkamulanga mwenu na kumpelekejanga kulukumbi na kunsulubulanga n'ding'ande dya kunnyuwila Nnungu."},{"book":"Matayo","chapter":"10","verse":"18","text":"Mùmbepelekejwa kwa vatawâla na kwa vafalume ing'anya yang'une, uchinga mupate kuva mmashahidi vangu kwa vanang'o na kwa vanu vakávele Vayahudi."},{"book":"Matayo","chapter":"10","verse":"19","text":"Henga pavambempelekeja kulukumbi, munààve na lipamba namuna chimumbenatangola au chinu chimumbenatangola, kwa kuva, upala, muchimupewe chinu chakutangola."},{"book":"Matayo","chapter":"10","verse":"20","text":"Kwa kuva, mukambetangola mwenu, ila Umumu wa Atata wenu Nnungu njo ambetangôla kupitila mwenu."},{"book":"Matayo","chapter":"10","verse":"21","text":"Munu àmbentengeleka nnung'une awalalwe, na atata àmbentengeleka mwanawe awalalwe, na vavana navanang'o vàmbevapindikuka vavavalêke na kuvatenda vawalalwe."},{"book":"Matayo","chapter":"10","verse":"22","text":"Na vanu vammalele vàmbemmenganga mwenu ing'anya yang'une. Henga ambepililîla mpaka kuntululilo, aneyo njo ambepôhwa."},{"book":"Matayo","chapter":"10","verse":"23","text":"Pamumbebanihwa muimanga imo, tukutila imanga inji. Nangu nìnnyaulilanga uhiu kuva, mukambemalila kupita n'dimanga dyammalele dya Isilaeli, kabla Mwana wa Munu akànambikwida."},{"book":"Matayo","chapter":"10","verse":"24","text":"Nkúhundwa akáva nkulu kumpunda nkúhunda wake, wala ntumishi akáva nkulu kumpunda nang'olo wake."},{"book":"Matayo","chapter":"10","verse":"25","text":"Henga ìnatosa nkúhundwa kuva muchi nkúhunda wake, na ntumishi kuva muchi nang'olo wake. Ikàva vanu vanji vànguchemile nangu nkulu wa ing'ande kuva Nanchindenga,10:25 Matayo àlembile Belisebuli, lina litumîke kumwamba Nanchindenga. Nchitabu cha Matayo 12:24 na Mako 3:22 na Luka 11:15, yònekana kuva vanu vanji váhawile kuva Yesu àtumila dimongo dyanga Belisebuli.  dachi vanu va nng'ande mwangu vakambehalija kuchemwa malina lahakalenge namene?”"},{"book":"Matayo","chapter":"10","verse":"26","text":"“Bahi munavayope vanu anevo, kwa kuva, kila chinu chihinikwîje chimbehunukulîwa na kila chinu chipihîjwe chimbepisulîwa."},{"book":"Matayo","chapter":"10","verse":"27","text":"Chininnyaulila mwenu nnupi, mwenu chihaulange panng'anje, na achila chimupilikana kwa manyinyi, chiyanjajange kwa vanu vammalele."},{"book":"Matayo","chapter":"10","verse":"28","text":"Munavayope avala vahulûla chihi kuuwalala mmili, henga vakáhulula uiwalala isungu. Henga nnyopange ayula aondongânga mmili pamo na isungu, mmoto wa Jihannamu."},{"book":"Matayo","chapter":"10","verse":"29","text":"Dachi, vyuni vivili vijoko vikásumiswa chihi kwa dihela kadiki? Henga wala nanga chuni chimo chîhwa bila Atata wenu Nnungu kutamwa."},{"book":"Matayo","chapter":"10","verse":"30","text":"Henga mwenu ata isabu ya ulindo wa myuti yenu Nnungu àniimala."},{"book":"Matayo","chapter":"10","verse":"31","text":"Bahi munayope, kwa kuva, mwenu nni mma maana namene kupunda vyuni vyohe."},{"book":"Matayo","chapter":"10","verse":"32","text":"Munu woheyo anguyambukîla nangu muyo mwa vanu kuva, nang'e nni wang'une, na nangu nguchininnyambukile muyo mwa Atatangu avêle kulihunde."},{"book":"Matayo","chapter":"10","verse":"33","text":"Henga munu woheyo ambengukâna nangu muyo mwa vanu, na nangu nguchininkane muyo mwa Atatangu avêle kulihunde.”"},{"book":"Matayo","chapter":"10","verse":"34","text":"“Munatende kuva nangu ngùidile unapelekeja amani pachilambo. Nanga, nangu nikáidile unapelekeja amani ila ihapukani."},{"book":"Matayo","chapter":"10","verse":"35","text":"Kwa kuva, nangu ngùidile unavatenda vanu vahapukane."},{"book":"Matayo","chapter":"10","verse":"36","text":"Na amongo va munu vàmbekuva avala va nng'ande mwake.’10:36 Mika 7:6"},{"book":"Matayo","chapter":"10","verse":"37","text":"Munu woheyo antâmwa atatake au anyokwe kupunda changutamwa nangu, aneyo akálembelewa kuva nkúhundwa wangu. Na munu woheyo antâmwa mwanawe kupunda changutamwa nangu, aneyo akálembelewa kuva nkúhundwa wangu."},{"book":"Matayo","chapter":"10","verse":"38","text":"Na munu woheyo akátamwa kuunyakula nsalaba wake na kuva tayali kuhwa ing'anya yang'une, aneyo akáfala kuva munu wangu."},{"book":"Matayo","chapter":"10","verse":"39","text":"Na munu woheyo autâmwa namene umi wake kupunda changutamwa nangu, akambekuva na umi ukee na ntululilo, henga munu akubâli kuhwa ing'anya yang'une, achiave na umi ukee na ntululilo.”"},{"book":"Matayo","chapter":"10","verse":"40","text":"“Ampwechelânga mwenu, àngupwechelela nangu, na ayula angupwechelêla nangu, àmpwechelela ayula ángutumîle."},{"book":"Matayo","chapter":"10","verse":"41","text":"Munu ampwechelêla nabii, ing'anya ya kuva nang'e nni nabii, àmbepata dinujo dilandâna na dya nabii ayula, na munu ampwechêla munu atênda lalalembela Nnungu, ing'anya ya kuva nang'e nni munu atênda lalalembela Nnungu, àmbepata dinujo dilandâna na dya munu atênda lalalembela Nnungu."},{"book":"Matayo","chapter":"10","verse":"42","text":"Nangu nìnnyaulilanga uhiu kuva, munu woheyo ambemwîng'a yumo wa ava vajoko, chikombe cha medi ladidimîla, ing'anya ya kuva nang'e nni nkúhundwa wangu, munu aneyo àmbepata dinujo dyake.”"}]}