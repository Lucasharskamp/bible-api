{"data":[{"book":"Yakobo","chapter":"3","verse":"1","text":"Achalongo achinjangu, nkaŵa ŵakwiganya ŵajinji pakuŵa nkumanyilila kuti uweji utukwiganya tutulamulikwe kwa chikali nnope kwapunda ŵandu ŵane."},{"book":"Yakobo","chapter":"3","verse":"2","text":"Uweji wose tukuleŵa mwamujinji. Nambo iŵaga mundu ngakuleŵa mu nkuŵecheta kwakwe, jwelejo ali jwamalilwe, nombejo akupakombola kuchilongosya chiilu chakwe chose."},{"book":"Yakobo","chapter":"3","verse":"3","text":"Uwe tukuŵika chipaande chamwana cha chisyano chachitaŵikwe kwa migoji nkang'wa sya falasi kuti tukombole kuilongosya iilu yao kwaula kwakuli kose kwatukusaka uweji."},{"book":"Yakobo","chapter":"3","verse":"4","text":"Iyoyo ngalaŵa namose jili jekulungwa nnope jikujigalikwa ni mbungo jakalipa nambo jikugalauswa ni chipande cha mwana cha chibao, ni jikwaula kwakusaka jwakujilongosya."},{"book":"Yakobo","chapter":"3","verse":"5","text":"Iyoyo peyo lulimi luli chiŵalo cha mwana nnope pa chiilu nambo lukulilapilila indu yekulungwa nnope."},{"book":"Yakobo","chapter":"3","verse":"6","text":"Nombe lulimi luli mpela mooto. Lugumbele igongomalo ya pachilambo. Lulimi luli chiŵalo cha mwana nambo lukukombola kuchinyakasya chiilu chose. Lukutinisya umi wetu chitandile kupagwa mpaka kuwa, kwa mooto waukutyochela ku jehanamu."},{"book":"Yakobo","chapter":"3","verse":"7","text":"Mundu akukombola kulanga inyama yailiyose nombe amasile kukombola kulanga, inyama ya mwitinji ni ijuni yailiyose ni inyama yaikukwaŵa yailiyose ni yaikutama mmeesi."},{"book":"Yakobo","chapter":"3","verse":"8","text":"Nambo ngapagwa mundu jwakukombola kululanga lulimi. Lulimi luli lwangalumbana ni ngalukukomboleka kululanga, ni lugumbele sumu jajikuulaga."},{"book":"Yakobo","chapter":"3","verse":"9","text":"Kwa lulimi tukwalapa Ambuje ni Atati ŵetu, ni kwa lulimi lulolo tukwalwesya ŵandu ŵagumbikwe chisau cha Akunnungu."},{"book":"Yakobo","chapter":"3","verse":"10","text":"Mu kang'wa jimo mukukopochela maloŵe ga upile ni maloŵe ga kulwesya. Achalongo achinjangu ngaikuŵajilwa indu iŵeje yeleyo."},{"book":"Yakobo","chapter":"3","verse":"11","text":"Ana chisima chikukombola kukoposya kwanakamo meesi gambone ni meesi ga njete?"},{"book":"Yakobo","chapter":"3","verse":"12","text":"Ana achalongo achinjangu chitela cha ntini chikukombola kusogosya isogosi ya seituni pane chitela cha msabibu chikukombola kusogosya isogosi ya tini? Ngwamba, chisima cha meesi ga njete ngachikukombola kukoposya meesi gambone."},{"book":"Yakobo","chapter":"3","verse":"13","text":"Ana nduni jwali ni lunda ni umanyilisi pasikati ja ŵanyamwe? Nipele alosye yeleyo kwa lwendo lwakwe lwambone kwa litala lya ipanganyo yaikupanganyikwa kwa kulitulusya ni lunda."},{"book":"Yakobo","chapter":"3","verse":"14","text":"Nambo iŵaga mmitima jenu mugumbele wiu ni uchimwa ni lipamo, nkasisa usyene kwa kulilapa ni kusala unami."},{"book":"Yakobo","chapter":"3","verse":"15","text":"Lunda lwati yeleyo ngalukutuluka kutyochela kwinani nambo luli lunda lwa pa chilambo, lwele lunda luli lwa chiundu ni lukutyochela kwa Shetani."},{"book":"Yakobo","chapter":"3","verse":"16","text":"Pakuŵa papali ni wiu ni lipamo, pana utindiganyo ni ipanganyo yose yangalimate."},{"book":"Yakobo","chapter":"3","verse":"17","text":"Nambo lwele lunda lwalukutyochela kwinani, luli lwakusalala, lukusaka chitendewele ni kulitimalika, luli chile kupilikanila maloŵe ga ŵandu. Lugumbele chanasa ni ipanganyo yambone, nganilukola lusagu, namuno kulambusya."},{"book":"Yakobo","chapter":"3","verse":"18","text":"Ŵandu ŵakuchinonyela chitendewele akupanganya indu yaikwikanawo chitendewele kwa ŵandu ŵane, mbesi jakwe ŵandu akutendekwa ŵambone paujo pa Akunnungu."}]}