{"data":[{"book":"جامعه","chapter":"2","verse":"1","text":"به خود گفتم: «اکنون بیا لذت را امتحان کن و در پی خوشی باش.» ولی فهمیدم که این نیز بیهودگی است."},{"book":"جامعه","chapter":"2","verse":"2","text":"پس گفتم: «خنده و شادی، احمقانه و بی‌فایده است.»"},{"book":"جامعه","chapter":"2","verse":"3","text":"در حالی که در دل، مشتاق حکمت بودم، تصمیم گرفتم به شراب روی بیاورم و بدین ترتیب حماقت را هم امتحان کنم تا ببینم در زیر آسمان چه چیز خوبست که انسان، عمر کوتاه خود را صرف آن کند."},{"book":"جامعه","chapter":"2","verse":"4","text":"به کارهای بزرگ دست زدم. برای خود خانه‌ها ساختم، تاکستانها و باغهای میوه غرس نمودم،"},{"book":"جامعه","chapter":"2","verse":"5","text":"گردشگاهها درست کردم"},{"book":"جامعه","chapter":"2","verse":"6","text":"و مخزنهای آب ساختم تا درختان را آبیاری کنم."},{"book":"جامعه","chapter":"2","verse":"7","text":"غلامان و کنیزان خریدم و صاحب غلامان خانه‌زاد شدم. بیش از همهٔ کسانی که قبل از من در اورشلیم بودند، گله و رمه داشتم."},{"book":"جامعه","chapter":"2","verse":"8","text":"از گنجینه‌های سلطنتی ولایاتی که بر آنها حکومت می‌کردم طلا و نقره برای خود اندوختم. مردان و زنان مطرب داشتم و در حرمسرای من زنان بسیاری بودند. از هیچ لذتی که انسان می‌تواند داشته باشد بی‌نصیب نبودم."},{"book":"جامعه","chapter":"2","verse":"9","text":"بدین ترتیب، از همه کسانی که قبل از من در اورشلیم بودند، برتر و بزرگتر شدم و در عین حال حکمتم نیز با من بود."},{"book":"جامعه","chapter":"2","verse":"10","text":"هر چه خواستم به دست آوردم و از هیچ خوشی و لذتی خود را محروم نساختم. از کارهایی که کرده بودم لذت می‌بردم و همین لذت، پاداش تمام زحماتم بود."},{"book":"جامعه","chapter":"2","verse":"11","text":"اما وقتی به همه کارهایی که کرده و چیزهایی که برای آنها زحمت کشیده بودم نگاه کردم، دیدم همهٔ آنها مانند دویدن به دنبال باد بیهوده است، و در زیر آسمان هیچ چیز ارزش ندارد."},{"book":"جامعه","chapter":"2","verse":"12","text":"یک پادشاه، غیر از آنچه پادشاهانِ قبل از او کرده‌اند، چه می‌تواند بکند؟"},{"book":"جامعه","chapter":"2","verse":"13","text":"دیدم همان‌طور که نور بر تاریکی برتری دارد، حکمت نیز برتر از حماقت است."},{"book":"جامعه","chapter":"2","verse":"14","text":"شخص حکیم بصیرت دارد و راه خود را می‌بیند، اما آدم نادان کور است و در تاریکی راه می‌رود. با این حال، پی بردم که عاقبت هر دو ایشان یکی است."},{"book":"جامعه","chapter":"2","verse":"15","text":"پس به خود گفتم: «من نیز به عاقبت احمقان دچار خواهم شد، پس حکمت من چه سودی برای من خواهد داشت؟ هیچ! این نیز بیهودگی است.»"},{"book":"جامعه","chapter":"2","verse":"16","text":"زیرا حکیم و احمق هر دو می‌میرند و به فراموشی سپرده می‌شوند و دیگر هرگز یادی از آنها نخواهد بود."},{"book":"جامعه","chapter":"2","verse":"17","text":"پس، از زندگی بیزار شدم، زیرا آنچه در زیر آسمان انجام می‌شد مرا رنج می‌داد. بله، همه چیز مانند دویدن به دنبال باد بیهوده است."},{"book":"جامعه","chapter":"2","verse":"18","text":"از چیزهایی که در زیر آسمان برایشان زحمت کشیده بودم، بیزار شدم، زیرا می‌بایست تمام آنها را برای جانشین خود به جا بگذارم،"},{"book":"جامعه","chapter":"2","verse":"19","text":"بدون اینکه بدانم او حکیم خواهد بود یا نادان. با وجود این او صاحب تمام چیزهایی خواهد شد که من برایشان زحمت کشیده‌ام و در زیر آسمان با حکمت خود به چنگ آورده‌ام. این نیز بیهودگی است."},{"book":"جامعه","chapter":"2","verse":"20","text":"پس، از تمام زحماتی که زیر آسمان کشیده بودم مأیوس شدم."},{"book":"جامعه","chapter":"2","verse":"21","text":"انسان با حکمت و دانش و مهارت خود کار می‌کند، سپس تمام حاصل زحماتش را برای کسی می‌گذارد که زحمتی برای آن نکشیده است. این نیز مصیبتی بزرگ و بیهودگی است."},{"book":"جامعه","chapter":"2","verse":"22","text":"انسان از این همه رنج و مشقتی که زیر آسمان می‌کشد چه چیزی عایدش می‌شود؟"},{"book":"جامعه","chapter":"2","verse":"23","text":"روزهایش با درد و رنج سپری می‌شود و حتی در شب، فکر او آرامش نمی‌یابد. این نیز بیهودگی است."},{"book":"جامعه","chapter":"2","verse":"24","text":"برای انسان چیزی بهتر از این نیست که بخورد و بنوشد و از دسترنج خود لذت ببرد. این لذت را خداوند به انسان می‌بخشد،"},{"book":"جامعه","chapter":"2","verse":"25","text":"زیرا انسان جدا از او نمی‌تواند بخورد و بنوشد و لذت ببرد."},{"book":"جامعه","chapter":"2","verse":"26","text":"خداوند به کسانی که او را خشنود می‌سازند حکمت، دانش و شادی می‌بخشد؛ ولی به گناهکاران زحمت اندوختن مال را می‌دهد تا آنچه را اندوخته‌اند به کسانی بدهند که خدا را خشنود می‌سازند. این زحمت نیز مانند دویدن به دنبال باد، بیهوده است."}]}