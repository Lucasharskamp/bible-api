{"data":[{"book":"Handelingen","chapter":"24","verse":"1","text":"Vijf dagen later kwam de de hogepriester Ananias met enige oudsten, vergezeld van een advocaat, Tertullus genaamd, om Paulus bij den landvoogd aan te klagen."},{"book":"Handelingen","chapter":"24","verse":"2","text":"Toen deze vóórgeroepen was, begon Tertullus zijn aanklacht in deze vorm: Dat wij, dank zij u, volkomen vrede genieten, en dat door uw beleid veel verbeteringen voor dit volk tot stand zijn gekomen,"},{"book":"Handelingen","chapter":"24","verse":"3","text":"dat, edele Felix, erkennen we met grote dankbaarheid altijd en overal."},{"book":"Handelingen","chapter":"24","verse":"4","text":"Maar om u niet te lang op te houden, bid ik u, met uw gewone welwillendheid een ogenblik naar ons te luisteren."},{"book":"Handelingen","chapter":"24","verse":"5","text":"We hebben namelijk bevonden, dat deze man een pest is; dat hij onrust stookt onder de Joden van heel de wereld; dat hij een voorman van de sekte der Nazareërs is;"},{"book":"Handelingen","chapter":"24","verse":"6","text":"en dat hij zelfs heeft getracht, de tempel te ontwijden. We hebben hem dus gegrepen, en wilden hem oordelen naar onze Wet."},{"book":"Handelingen","chapter":"24","verse":"7","text":"Maar de hoofdman Lúsias is tussenbeide gekomen, heeft hem met groot geweld aan onze handen ontrukt,"},{"book":"Handelingen","chapter":"24","verse":"8","text":"en zijn aanklagers gelast, voor u te verschijnen. Zo ge hem er naar vraagt, kunt ge zelf alles van hem te weten komen, waarvan wij dezen hier beschuldigen."},{"book":"Handelingen","chapter":"24","verse":"9","text":"De Joden vielen hem bij, en verzekerden, dat het inderdaad zó was."},{"book":"Handelingen","chapter":"24","verse":"10","text":"Op een wenk van den landvoogd, dat Paulus mocht spreken, antwoordde hij aldus Daar ik weet, dat gij sedert vele jaren rechter zijt over dit volk, ga ik welgemoed mij verantwoorden."},{"book":"Handelingen","chapter":"24","verse":"11","text":"Ge kunt u vergewissen, dat het niet meer dan twaalf dagen geleden is, dat ik naar Jerusalem ben gekomen, om te aanbidden."},{"book":"Handelingen","chapter":"24","verse":"12","text":"Ook heeft men mij met niemand zien redetwisten of een volksoploop zien verwekken, noch in de tempel, noch in de synagogen,"},{"book":"Handelingen","chapter":"24","verse":"13","text":"noch in de stad. Ook kunnen ze u niet bewijzen, waarvan ze mij nu beschuldigen."},{"book":"Handelingen","chapter":"24","verse":"14","text":"Maar dit beken ik u wel: Ik dien den God onzer vaderen volgens de richting, die zij ketterij gelieven te noemen, ofschoon ik toch alles geloof, wat in de Wet en de Profeten geschreven staat."},{"book":"Handelingen","chapter":"24","verse":"15","text":"Op God heb ik de hoop gebouwd, die ze zelf ook delen, dat er een verrijzenis zal zijn van rechtvaardigen en onrechtvaardigen."},{"book":"Handelingen","chapter":"24","verse":"16","text":"En daarom doe ik mijn best, altijd een onbesmet geweten te hebben voor God en voor de mensen."},{"book":"Handelingen","chapter":"24","verse":"17","text":"Welnu, na een afwezigheid van meerdere jaren keerde ik terug, om aalmoezen aan mijn volk te brengen, en om offers op te dragen."},{"book":"Handelingen","chapter":"24","verse":"18","text":"Terwijl ik me hiertoe aan het reinigen was, vonden enige Joden uit Azië mij in de tempel; dus zonder volksoploop en zonder rumoer."},{"book":"Handelingen","chapter":"24","verse":"19","text":"Die lieden dus hadden eigenlijk voor u moeten verschijnen, en mij in staat van beschuldiging stellen, zo ze iets tegen mij hadden in te brengen."},{"book":"Handelingen","chapter":"24","verse":"20","text":"Of laten zij hier eens zeggen, aan welk misdrijf ze mij schuldig hebben bevonden, toen ik voor de Hoge Raad ben verschenen;"},{"book":"Handelingen","chapter":"24","verse":"21","text":"of het moest gaan over dat éne woord, dat ik uitriep, toen ik in hun midden stond: Om de verrijzenis der doden sta ik thans voor u terecht."},{"book":"Handelingen","chapter":"24","verse":"22","text":"Ofschoon Felix zeer goed bekend was met al wat deze richting betrof, verdaagde hij toch het proces, en zeide tot hen: Wanneer de overste Lúsias hier is gekomen, zal ik uw zaak onderzoeken."},{"book":"Handelingen","chapter":"24","verse":"23","text":"Hij beval den honderdman, hem wel gevangen te houden, maar het hem niet moeilijk te maken, en niemand van zijn vrienden te beletten, hem te verzorgen."},{"book":"Handelingen","chapter":"24","verse":"24","text":"Enige dagen later lieten Felix en zijn vrouw Drusilla, die een jodin was, Paulus ontbieden, en hoorden hem over het geloof in Christus Jesus."},{"book":"Handelingen","chapter":"24","verse":"25","text":"Maar toen hij sprak van rechtvaardigheid, kuisheid en het toekomstig oordeel, werd Felix bang, en zeide: Ga nu maar heen; als ik tijd heb, zal ik u weer laten roepen."},{"book":"Handelingen","chapter":"24","verse":"26","text":"Hij hoopte meteen, dat Paulus hem geld zou geven; ook daarom ontbood hij hem vaak, en onderhield zich met hem."},{"book":"Handelingen","chapter":"24","verse":"27","text":"Maar na verloop van twee jaren kreeg Felix tot opvolger Pórcius Festus. En daar Felix de Joden aan zich wilde verplichten, liet hij Paulus in de gevangenis achter."}]}