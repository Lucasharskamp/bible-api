{"data":[{"book":"СУДЗЬДЗЯЎ","chapter":"3","verse":"1","text":"Вось тыя народы, якіх пакінуў Гасподзь, каб выпрабоўваць імі Ізраільцянаў, усіх, якія ня ведалі пра ўсе войны Хананэйскія, -"},{"book":"СУДЗЬДЗЯЎ","chapter":"3","verse":"2","text":"дзеля таго толькі, каб ведалі і вучыліся ваяваць наступныя роды сыноў Ізраілевых, якія раней ня ведалі вайны:"},{"book":"СУДЗЬДЗЯЎ","chapter":"3","verse":"3","text":"пяць уладароў Філістымскіх, усе Хананэі, Сіданяне і Эвэі, якія жылі на гары Ліван, ад гары Ваал-Эрмона да ўваходу ў Эмат."},{"book":"СУДЗЬДЗЯЎ","chapter":"3","verse":"4","text":"Яны былі пакінуты, каб выпрабоўваць імі Ізраільцянаў і даведацца, ці слухаюцца яны запаведзяў Гасподніх, якія Ён наказаў бацькам іхнім праз Майсея."},{"book":"СУДЗЬДЗЯЎ","chapter":"3","verse":"5","text":"І жылі сыны Ізраілевыя сярод Хананэяў, Хэтэяў, Амарэяў, Фэрэзэяў, Эвэяў і Евусэяў:"},{"book":"СУДЗЬДЗЯЎ","chapter":"3","verse":"6","text":"і бралі дочак іхніх сабе за жонак, і сваіх дочак аддавалі за сыноў іхніх, і служылі багам іхнім."},{"book":"СУДЗЬДЗЯЎ","chapter":"3","verse":"7","text":"І ўчынілі сыны Ізраілевыя ліхое перад вачыма Госпада, і забылі Госпада, Бога свайго, і служылі Ваалам і Астартам."},{"book":"СУДЗЬДЗЯЎ","chapter":"3","verse":"8","text":"І ўспалымніўся гнеў Гасподні на Ізраіля, і аддаў іх у рукі Хусарсатэму, цару Месапатамскаму, і служылі сыны Ізраілевыя Хусарсатэму восем гадоў."},{"book":"СУДЗЬДЗЯЎ","chapter":"3","verse":"9","text":"Тады заенчылі сыны Ізраіля да Госпада, і паставіў Гасподзь ратаўніка сынам Ізраілевым, які ўратаваў іх, Гатанііла, сына Кеназа, малодшага брата Халева."},{"book":"СУДЗЬДЗЯЎ","chapter":"3","verse":"10","text":"На ім быў Дух Гасподні, і быў ён судзьдзя Ізраіля. Ён выйшаў на вайну, і аддаў Гасподзь у рукі яму Хусарсатэма, цара Месапатамскага, і адолела рука ягоная Хусарсатэма."},{"book":"СУДЗЬДЗЯЎ","chapter":"3","verse":"11","text":"І спакойна было ў зямлі сорак гадоў. І памёр Гатанііл, сын Кеназаў."},{"book":"СУДЗЬДЗЯЎ","chapter":"3","verse":"12","text":"Сыны Ізраілевыя зноў пачалі ўчыняць ліхое перад вачыма Госпада, і ўмацаваў Гасподзь Эглона, цара Маавіцкага, супроць Ізраільцянаў, за тое, што ўчынялі яны ліхое перад вачыма Госпада."},{"book":"СУДЗЬДЗЯЎ","chapter":"3","verse":"13","text":"Ён сабраў да сябе Аманіцянаў і Амалікіцянаў, і пайшоў і пабіў Ізраільцянаў, і авалодалі яны горадам Пальм."},{"book":"СУДЗЬДЗЯЎ","chapter":"3","verse":"14","text":"І служылі сыны Ізраілевыя Эглону, цару Маавіцкаму, васямнаццаць гадоў."},{"book":"СУДЗЬДЗЯЎ","chapter":"3","verse":"15","text":"Тады заенчылі сыны Ізраілевыя да Госпада, і Гасподзь паставіў ім ратаўніка Аода, сына Геры, сына Эмініевага, які быў ляўко. І паслалі сыны Ізраілевыя зь ім дарункі Эглону, цару Маавіцкаму."},{"book":"СУДЗЬДЗЯЎ","chapter":"3","verse":"16","text":"Аод зрабіў сабе меч двусечны, даўжынёю ў локаць, і падперазаў яго пад плашчом сваім да правага сьцягна."},{"book":"СУДЗЬДЗЯЎ","chapter":"3","verse":"17","text":"І паднёс дарункі Эглону, цару Маавіцкаму; а Эглон быў чалавек вельмі тоўсты."},{"book":"СУДЗЬДЗЯЎ","chapter":"3","verse":"18","text":"Калі паднёс Аод усе дарункі і правёў людзей, якія прынесьлі дарункі,"},{"book":"СУДЗЬДЗЯЎ","chapter":"3","verse":"19","text":"дык сам вярнуўся ад балванаў, якія ў Галгале, і сказаў: у мяне ёсьць таемнае слова табе, цару. Той сказаў: цішэй! І выйшлі ад яго ўсе, што стаялі пры ім."},{"book":"СУДЗЬДЗЯЎ","chapter":"3","verse":"20","text":"Аод падышоў да яго; ён сядзеў у прахалодным пакоі, які быў у яго асобна. І сказаў Аод: у мяне ёсьць да цябе слова Божае. Эглон устаў з крэсла."},{"book":"СУДЗЬДЗЯЎ","chapter":"3","verse":"21","text":"Аод працягнуў левую руку сваю, і ўзяў меч з правага сьцягна свайго, і ўсадзіў яго ў чэрава ягонае,"},{"book":"СУДЗЬДЗЯЎ","chapter":"3","verse":"22","text":"так што ўвайшла за вастрыём і тронка, і тлушч закрыў вастрыё; бо Аод ня выняў меча з чэрава ягонага, і ён прайшоў у заднія часткі."},{"book":"СУДЗЬДЗЯЎ","chapter":"3","verse":"23","text":"І выйшаў Аод за дзьверы, і зачыніў за сабою дзьверы верхняга пакоя, і замкнуў."},{"book":"СУДЗЬДЗЯЎ","chapter":"3","verse":"24","text":"Калі ён выйшаў, рабы Эглона прыйшлі, і бачаць, вось, дзьверы верхняга пакоя замкнутыя, і кажуць: мабыць, ён дзеля патрэбы ў прахалодным пакоі."},{"book":"СУДЗЬДЗЯЎ","chapter":"3","verse":"25","text":"Чакалі даволі доўга, але бачачы, што ніхто не адчыняе дзьвярэй сьвяцёлкі, узялі клюя і адамкнулі, і вось, гаспадар іхні ляжыць на зямлі мёртвы."},{"book":"СУДЗЬДЗЯЎ","chapter":"3","verse":"26","text":"Пакуль яны здаўмяваліся, Аод тым часам сышоў, прайшоў міма балванаў і ўратаваўся ў Сэіраце."},{"book":"СУДЗЬДЗЯЎ","chapter":"3","verse":"27","text":"А прыйшоўшы, затрубіў у трубу на гары Яфрэмавай, і сышлі зь ім сыны Ізраілевыя з гары, і ён ішоў наперадзе іх."},{"book":"СУДЗЬДЗЯЎ","chapter":"3","verse":"28","text":"І сказаў ім: ідзеце за мною: бо аддаў Гасподзь ворагаў вашых Маавіцянаў у рукі вашыя. І пайшлі за ім, і перахапілі пераправу церазь Ярдан да Маава, і не давалі нікому пераходзіць."},{"book":"СУДЗЬДЗЯЎ","chapter":"3","verse":"29","text":"І пабілі ў той час Маавіцянаў каля дзесяці тысяч чалавек, усіх здаровых і дужых, і ніхто ня ўцёк."},{"book":"СУДЗЬДЗЯЎ","chapter":"3","verse":"30","text":"Так упакорыліся ў той дзень Маавіцяне Ізраілю, і было спакойна ў зямлі восемдзесят гадоў."},{"book":"СУДЗЬДЗЯЎ","chapter":"3","verse":"31","text":"Пасьля Аода быў Самэгар, сын Анатаў, які шэсьцьсот чалавек Філістымлянаў пабіў валовым ражном; ён таксама ўратаваў Ізраіля."}]}