{"data":[{"book":"ВЫХАД","chapter":"36","verse":"1","text":"І пачаў працаваць Вэсэлііл і Агаліяў і ўсе мудрыя сэрцам, якім Гасподзь даў мудрасьць і розум, каб умець зрабіць усякую працу, патрэбную для сьвятыні, як загадаў Гасподзь."},{"book":"ВЫХАД","chapter":"36","verse":"2","text":"І заклікаў Майсей Вэсэлііла і Агаліява і ўсіх мудрых сэрцам, якім Гасподзь даў мудрасьць, і ўсіх, каго вяло сэрца прыступіць да працы і працаваць."},{"book":"ВЫХАД","chapter":"36","verse":"3","text":"І ўзялі яны ў Майсея ўсе прынашэньні, якія прынесьлі сыны Ізраілевыя, на патрэбы сьвятыні, каб працаваць. Тым часам усё яшчэ прыносілі яму дабравольныя дары кожнае раніцы."},{"book":"ВЫХАД","chapter":"36","verse":"4","text":"Тады прыйшлі ўсе мудрыя сэрцам, якія рабілі ўсялякую працу ў сьвятыні, кожны ад сваёй працы, якую хто рабіў,"},{"book":"ВЫХАД","chapter":"36","verse":"5","text":"і сказалі Майсею, кажучы: люд шмат прыносіць, больш, чым трэба для працы, якую Гасподзь загадаў зрабіць."},{"book":"ВЫХАД","chapter":"36","verse":"6","text":"І загадаў Майсей, і абвешчана было ў табары, каб ні мужчына, ні жанчына не рабілі ўжо нічога дзеля прынашэньня ў сьвятыню; і перастаў люд прыносіць."},{"book":"ВЫХАД","chapter":"36","verse":"7","text":"Запасу было дастаткова на ўсякую працу, якую належала рабіць, і нават засталося."},{"book":"ВЫХАД","chapter":"36","verse":"8","text":"І зрабілі ўсе мудрыя сэрцам, якія займаліся працаю ў скініі: дзесяць покрываў з суканага вісону і з блакітнай, пурпуровай і чырванёнай воўны; і херувімаў зрабілі на іх майстэрскаю працаю;"},{"book":"ВЫХАД","chapter":"36","verse":"9","text":"даўжыня кожнага покрыва дваццаць восем локцяў, і шырыня кожнага покрыва чатыры локці: усім покрывам адна мера."},{"book":"ВЫХАД","chapter":"36","verse":"10","text":"І злучыў ён пяць покрываў адно з адным, і астатнія пяць покрываў злучыліся адно з адным."},{"book":"ВЫХАД","chapter":"36","verse":"11","text":"І зрабіў петлі блакітнага колеру на краі аднаго покрыва, дзе яно злучалася з другім; гэтак сама зрабіў ён і на краі апошняга покрыва, для злучэньня яго з другім;"},{"book":"ВЫХАД","chapter":"36","verse":"12","text":"пяцьдзясят петляў зрабіў ён у адным покрыве і пяцьдзясят петляў зрабіў у канцы покрыва, дзе яно злучаецца з другім; петлі гэтыя адпавядалі адна адной;"},{"book":"ВЫХАД","chapter":"36","verse":"13","text":"і зрабіў пяцьдзясят гачкоў залатых і гачкамі злучыў адно покрыва з другім, і стала скінія адно цэлае."},{"book":"ВЫХАД","chapter":"36","verse":"14","text":"Потым зрабіў покрывы з казінай воўны, каб накрываць скінію: адзінаццаць покрываў зрабіў такіх;"},{"book":"ВЫХАД","chapter":"36","verse":"15","text":"удаўжыню покрыва трыццаць локцяў, і ўшырыню покрыва чатыры локці: у адзінаццаці покрываў мера адна."},{"book":"ВЫХАД","chapter":"36","verse":"16","text":"І злучыў ён пяць покрываў асобна і шэсьць покрываў асобна."},{"book":"ВЫХАД","chapter":"36","verse":"17","text":"І зрабіў пяцьдзясят петляў на краі покрыва крайняга, дзе яно злучаецца з другім, і пяцьдзясят петляў зрабіў на краі покрыва, якое злучаецца з другім;"},{"book":"ВЫХАД","chapter":"36","verse":"18","text":"і зрабіў пяцьдзясят медных гачкоў для злучэньня покрыва, каб склалася адно цэлае."},{"book":"ВЫХАД","chapter":"36","verse":"19","text":"І зрабіў для скініі покрыва з чырвоных барановых скураў і накрыўку зьверху са скураў сініх."},{"book":"ВЫХАД","chapter":"36","verse":"20","text":"І зрабіў брусы для скініі з дрэва сітым стромкія:"},{"book":"ВЫХАД","chapter":"36","verse":"21","text":"дзесяць локцяў даўжыня ў бруса, і паўтара локця шырыня ў кожнага бруса;"},{"book":"ВЫХАД","chapter":"36","verse":"22","text":"у кожным брусе па два асьцюкі, адзін насупраць аднаго: так зрабіў ён усе брусы скініі."},{"book":"ВЫХАД","chapter":"36","verse":"23","text":"І зрабіў для скініі дваццаць такіх брусоў на паўднёвы бок,"},{"book":"ВЫХАД","chapter":"36","verse":"24","text":"і сорак срэбраных падножжаў зрабіў пад дваццаць брусоў: па два падножжы пад адзін брус на два асьцюкі яго, і два падножжы пад другі брус на два асьцюкі яго;"},{"book":"ВЫХАД","chapter":"36","verse":"25","text":"і для другога боку скініі, на поўнач, зрабіў дваццаць брусоў"},{"book":"ВЫХАД","chapter":"36","verse":"26","text":"і сорак срэбраных падножжаў: два падножжы пад адзін брус, і два падножжы пад другі брус;"},{"book":"ВЫХАД","chapter":"36","verse":"27","text":"а на задні бок скініі, на захад, зрабіў шэсьць брусоў,"},{"book":"ВЫХАД","chapter":"36","verse":"28","text":"і два брусы зрабіў на кут у скініі на тыльны бок;"},{"book":"ВЫХАД","chapter":"36","verse":"29","text":"і былі яны злучаныя знізу і злучаныя ўгары ў адным колцы: так зрабіў ён зь імі абодвума на абодвух кутах;"},{"book":"ВЫХАД","chapter":"36","verse":"30","text":"і было восем брусоў і срэбраных падножжаў шаснаццаць, па два падножжы пад кожны брус."},{"book":"ВЫХАД","chapter":"36","verse":"31","text":"І зрабіў жэрдкі з дрэва сітым, пяць на брусы аднаго боку скініі,"},{"book":"ВЫХАД","chapter":"36","verse":"32","text":"і пяць жэрдак на брусы другога боку скініі, і пяць жэрдак на брусы задняга боку скініі;"},{"book":"ВЫХАД","chapter":"36","verse":"33","text":"і зрабіў унутраную жэрдзь, якая праходзіла б па сярэдзіне брусоў ад аднаго канца да другога;"},{"book":"ВЫХАД","chapter":"36","verse":"34","text":"брусы абклаў золатам, і колцы, у якія ўкладваюцца жэрдкі, зрабіў з золата, і жэрдкі абклаў золатам."},{"book":"ВЫХАД","chapter":"36","verse":"35","text":"І зрабіў заслону з блакітнай, пурпуровай і чырванёнай воўны і з суканага вісону, і майстэрскаю працаю зрабіў на ёй херувімаў;"},{"book":"ВЫХАД","chapter":"36","verse":"36","text":"і зрабіў для яе чатыры слупы зь сітыму і абклаў іх золатам, з залатымі гачкамі, і выліў для іх чатыры срэбраныя падножжы."},{"book":"ВЫХАД","chapter":"36","verse":"37","text":"І зрабіў заслону на ўваход у скінію з блакітнай, пурпуровай і чырванёнай воўны і з суканага вісону, узорыстага вырабу,"},{"book":"ВЫХАД","chapter":"36","verse":"38","text":"і пяць слупоў для яе з гачкамі; і абклаў вярхі іх і завязі іх золатам і выліў пяць медных падножжаў."}]}