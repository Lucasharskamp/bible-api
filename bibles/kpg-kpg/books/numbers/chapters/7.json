{"data":[{"book":"Numbers","chapter":"7","verse":"1","text":"Di laangi Moses ne hagaduu aga di Hale laa Dimaadua, mee ga haga tulu di maa mo di haga dabu di Hale laa mo ono goloo huogodoo, mo di gowaa dudu tigidaumaha mo ono goloo huogodoo."},{"book":"Numbers","chapter":"7","verse":"2","text":"Nia dagi madahaanau ala nogo hai nia dagi i nia madawaawa Israel, go nia daane la hua ala nogo dagi di hihi dangada tenua,"},{"book":"Numbers","chapter":"7","verse":"3","text":"ga gaamai nadau tigidaumaha gi mua o Dimaadua: nia kulumaa e ono, nia kau e madangaholu maa lua, di kulumaa e dahi ang gi nia dagi dogolua, mo di kau e dahi ang gi di tagi e dahi. I muli nadau gaamai nia maa,"},{"book":"Numbers","chapter":"7","verse":"4","text":"gei Dimaadua ga helekai gi Moses,"},{"book":"Numbers","chapter":"7","verse":"5","text":"“Kaina nia tigidaumaha aanei e hai ai nia hegau ang gi di Hale laa Dimaadua, wanga ina nia maa gi digau Levi gii hai be di hegau dela belee hai go digaula.”"},{"book":"Numbers","chapter":"7","verse":"6","text":"Malaa, Moses gaa wanga nia kulumaa mo nia kau gi digau Levi."},{"book":"Numbers","chapter":"7","verse":"7","text":"Moses gaa wanga nia kulumaa e lua mono kau e haa ang gi digau Gershon7.7 Gershon la tama daane ni Aaron ,"},{"book":"Numbers","chapter":"7","verse":"8","text":"ge ang gi digau Merari7.8 Merari la tama daane ni Aaron  nia kulumaa e haa mono kau e walu. Nia moomee huogodoo digaula le e hai i lala di tagi go Ithamar, tama daane Aaron."},{"book":"Numbers","chapter":"7","verse":"9","text":"Moses digi wanga ana kulumaa mono kau gi digau Kohath7.9 Kohath la tama daane ni Aaron , idimaa, digaula e madamada humalia i nia goloo haga madagu, e aamo i hongo nadau bakau."},{"book":"Numbers","chapter":"7","verse":"10","text":"Nia dagi gu gaamai labelaa nia tigidaumaha e budu di haga dabu di gowaa dudu tigidaumaha. Di madagoaa digaula gu togomaalia di dahi aga nadau wanga dehuia i di gowaa dudu tigidaumaha,"},{"book":"Numbers","chapter":"7","verse":"11","text":"Dimaadua ga helekai gi Moses, “Hai gi digaula bolo di laangi e dahi o nia laangi e madangaholu maa lua e hagatau gi muli, di tagi e dahi e gaamai ana wanga dehuia ang gi di haga dabu o di gowaa dudu tigidaumaha.”"},{"book":"Numbers","chapter":"7","verse":"12-83","text":"Gei digaula ga gaamai nadau tigidaumaha be di hai deenei i lala:"},{"book":"Numbers","chapter":"7","verse":"84-88","text":"Aanei nia hulu llauehe o nia tigidaumaha ala ne gaamai go nia dagi e madangaholu maa lua, e hai ai di budu di haga dabu o di gowaa dudu tigidaumaha:"},{"book":"Numbers","chapter":"7","verse":"89","text":"Di madagoaa Moses ne ulu gi lodo di Hale laa belee helekai gi Dimaadua, mee ga longono Dimaadua e helekai gi mee mai i hongo di uhi o Tebedebe o di Hagababa, mai i mehanga nia ada manu e hai ono bakau."}]}