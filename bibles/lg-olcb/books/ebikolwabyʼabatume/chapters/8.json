{"data":[{"book":"Ebikolwa byʼAbatume","chapter":"8","verse":"1","text":"Sawulo yali omu ku abo abaawagira okuttibwa kwa Suteefano. Era ku lunaku olwo okuyigganya Ekkanisa ne kutandika n’amaanyi mangi nnyo mu Yerusaalemi."},{"book":"Ebikolwa byʼAbatume","chapter":"8","verse":"2","text":"Abantu ba Katonda ne baggyawo Suteefano ne bamutwala ne bamuziika mu kwaziirana okungi."},{"book":"Ebikolwa byʼAbatume","chapter":"8","verse":"3","text":"Naye Sawulo n’akolerera okuzikiriza Ekkanisa; n’agenda buli wantu ng’akwata abasajja n’abakazi n’abatwala mu kkomera."},{"book":"Ebikolwa byʼAbatume","chapter":"8","verse":"4","text":"Naye abakkiriza abadduka mu Yerusaalemi ne bagenda mu buli kifo nga babuulira Enjiri ya Yesu."},{"book":"Ebikolwa byʼAbatume","chapter":"8","verse":"5","text":"Awo Firipo, n’alaga mu kimu ku bibuga bya Samaliya n’abuulira abantu Enjiri ya Kristo."},{"book":"Ebikolwa byʼAbatume","chapter":"8","verse":"6","text":"Ebibiina ne bimuwuliriza nnyo kubanga abantu bonna baalaba ebyamagero bye yakola."},{"book":"Ebikolwa byʼAbatume","chapter":"8","verse":"7","text":"Baddayimooni bangi ne bava ku bantu nga bwe baleekaana; abaali bakoozimbye n’abalema bonna ne bawonyezebwa;"},{"book":"Ebikolwa byʼAbatume","chapter":"8","verse":"8","text":"ekibuga ne kijjula essanyu."},{"book":"Ebikolwa byʼAbatume","chapter":"8","verse":"9","text":"Waaliwo omusajja erinnya lye Simooni eyali omufumu omwatiikirivu mu kibuga omwo era nga yeewuunyisa nnyo abantu bonna mu Samaliya. Yeeyogerangako nti muntu mukulu era wa kitiibwa."},{"book":"Ebikolwa byʼAbatume","chapter":"8","verse":"10","text":"Era abantu bangi ab’ekitiibwa n’abatali ba kitiibwa baamwogerangako nti, “Omusajja oyo ge maanyi ga Katonda agayitibwa, ‘Amangi.’ ”"},{"book":"Ebikolwa byʼAbatume","chapter":"8","verse":"11","text":"Ne bamussangako nnyo omwoyo olw’ebyobufuusa bye yakolanga."},{"book":"Ebikolwa byʼAbatume","chapter":"8","verse":"12","text":"Naye bwe bakkiriza obubaka bwa Firipo ng’abuulira ku bwakabaka bwa Katonda n’erinnya lya Yesu Kristo abasajja n’abakazi ne babatizibwa."},{"book":"Ebikolwa byʼAbatume","chapter":"8","verse":"13","text":"Awo ne Simooni yennyini n’akkiriza era n’abatizibwa, n’agobereranga Firipo buli gye yalaganga; era ebyamagero Firipo bye yakolanga, Simooni n’abyewuunya nnyo."},{"book":"Ebikolwa byʼAbatume","chapter":"8","verse":"14","text":"Awo abatume abaali mu Yerusaalemi bwe baawulira ng’abantu mu Samaliya bakkirizza ekigambo kya Katonda, ne babatumira Peetero ne Yokaana."},{"book":"Ebikolwa byʼAbatume","chapter":"8","verse":"15","text":"Bwe baatuuka ne basabira abakkiriza bano abaggya bafune Mwoyo Mutukuvu,"},{"book":"Ebikolwa byʼAbatume","chapter":"8","verse":"16","text":"kubanga yali tannaba kubakkako, kubanga baali babatizibbwa mu linnya lya Mukama waffe Yesu kyokka."},{"book":"Ebikolwa byʼAbatume","chapter":"8","verse":"17","text":"Awo Peetero ne Yokaana ne bassa emikono gyabwe ku bakkiriza abo, ne bafuna Mwoyo Mutukuvu."},{"book":"Ebikolwa byʼAbatume","chapter":"8","verse":"18","text":"Simooni, Omufumu, bwe yalaba ng’abantu bafunye Mwoyo Mutukuvu olw’abatume okubassaako emikono kyokka, kyeyava atoola ensimbi aziwe abatume bamuguze obuyinza obwo."},{"book":"Ebikolwa byʼAbatume","chapter":"8","verse":"19","text":"N’abagamba nti, “Mumpe obuyinza obwo, buli gwe nnassangako emikono gyange afune Mwoyo Mutukuvu!”"},{"book":"Ebikolwa byʼAbatume","chapter":"8","verse":"20","text":"Naye Peetero n’amugamba nti, “Ensimbi zo zizikirire naawe olw’okulowooza nti ekirabo kya Katonda kiyinza okugulibwa obugulibwa n’ensimbi."},{"book":"Ebikolwa byʼAbatume","chapter":"8","verse":"21","text":"Mu nsonga eno tolinaamu mugabo kubanga omutima gwo si mulongoofu mu maaso ga Katonda."},{"book":"Ebikolwa byʼAbatume","chapter":"8","verse":"22","text":"Noolwekyo weenenye ekikolwa ekyo ekibi weegayirire Mukama, oboolyawo Katonda ayinza okukusonyiwa ebirowoozo byo ebyo ebibi."},{"book":"Ebikolwa byʼAbatume","chapter":"8","verse":"23","text":"Kubanga ndaba nga mu mutima gwo mujjudde obuggya, era oli muddu wa kibi.”"},{"book":"Ebikolwa byʼAbatume","chapter":"8","verse":"24","text":"Simooni n’abeegayirira nti, “Munsabire eri Mukama ebintu ebyo bye mwogedde bireme okuntuukako.”"},{"book":"Ebikolwa byʼAbatume","chapter":"8","verse":"25","text":"Awo Peetero ne Yokaana bwe baamala okubuulira ekigambo kya Katonda n’obuvumu, ne basitula okuddayo mu Yerusaalemi, nga bagenda babuulira Enjiri mu bibuga bingi bye baayitangamu mu Samaliya."},{"book":"Ebikolwa byʼAbatume","chapter":"8","verse":"26","text":"Awo malayika wa Mukama n’agamba Firipo nti, “Kwata ekkubo eriraga mu bukiikaddyo, eriva e Yerusaalemi nga liyita mu ddungu okugenda e Ggaaza.”"},{"book":"Ebikolwa byʼAbatume","chapter":"8","verse":"27","text":"Firipo n’akwata ekkubo eryo. Mu kiseera ekyo waaliwo omusajja Omwesiyopya mu kkubo eryo ng’ava mu kusinza e Yerusaalemi. Yali mulaawe nga mukungu mu lubiri lwa Kandake, kabaka omukazi owa Esiyopya, era ye yali omuwanika we omukulu."},{"book":"Ebikolwa byʼAbatume","chapter":"8","verse":"28","text":"Yali atudde mu ggaali lye ng’addayo ewaabwe nga bw’asoma ekitabo kya nnabbi Isaaya."},{"book":"Ebikolwa byʼAbatume","chapter":"8","verse":"29","text":"Awo Mwoyo Mutukuvu n’agamba Firipo nti, “Semberera eggaali eryo oligendereko.”"},{"book":"Ebikolwa byʼAbatume","chapter":"8","verse":"30","text":"Firipo n’adduka n’atuuka ku ggaali, n’awulira Omwesiyopya ng’asoma mu kitabo kya nnabbi Isaaya. N’amubuuza nti, “By’osoma obitegeera?”"},{"book":"Ebikolwa byʼAbatume","chapter":"8","verse":"31","text":"Omwesiyopya n’addamu nti, “Nnaabitegeera ntya nga sirina abinnyinnyonnyola?” N’asaba Firipo ayingire mu ggaali lye batuule bombi."},{"book":"Ebikolwa byʼAbatume","chapter":"8","verse":"32","text":"Ekyawandiikibwa kye yali asoma nga kigamba bwe kiti nti:"},{"book":"Ebikolwa byʼAbatume","chapter":"8","verse":"33","text":"Yajoogebwa n’atalamulwa mu bwenkanya."},{"book":"Ebikolwa byʼAbatume","chapter":"8","verse":"34","text":"Omulaawe kwe kubuuza Firipo nti, “Nnyinnyonnyola, munnange, nnabbi gw’ayogerako; yeeyogerako yekka oba ayogera ku mulala?”"},{"book":"Ebikolwa byʼAbatume","chapter":"8","verse":"35","text":"Awo Firipo n’atandika n’Ekyawandiikibwa ekyo n’amubuulira Enjiri ya Yesu Kristo."},{"book":"Ebikolwa byʼAbatume","chapter":"8","verse":"36","text":"Bwe baali bagenda ne batuuka awali amazzi, omulaawe n’agamba nti, “Laba amazzi! Kale lwaki sibatizibwa?”"},{"book":"Ebikolwa byʼAbatume","chapter":"8","verse":"37","text":"Awo Firipo n’amugamba nti, “Oyinza okubatizibwa, bw’oba ng’okkiriza n’omutima gwo gwonna.” Omulaawe n’addamu nti, “Nzikiriza nga Yesu Kristo Mwana wa Katonda.”"},{"book":"Ebikolwa byʼAbatume","chapter":"8","verse":"38","text":"Awo n’alagira omugoba w’eggaali lye okuyimirira, ne bakka mu mazzi, Firipo n’amubatiza."},{"book":"Ebikolwa byʼAbatume","chapter":"8","verse":"39","text":"Bwe baava mu mazzi amangwago Omwoyo wa Mukama n’atwala Firipo, Omulaawe n’ataddayo kumulaba nate, naye n’atambula olugendo lwe ng’ajjudde essanyu."},{"book":"Ebikolwa byʼAbatume","chapter":"8","verse":"40","text":"Naye Firipo n’alabikira mu Azoto, n’agenda ng’abuulira Enjiri mu bibuga byonna eby’omu kitundu ekyo okutuukira ddala e Kayisaliya."}]}