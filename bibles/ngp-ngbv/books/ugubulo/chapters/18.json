{"data":[{"book":"Ugubulo","chapter":"18","verse":"1","text":"Yeze yomboke ayo naonaga mtumigwa mtuhu ywa kwe mbingu akaseela kulawa kwe mbingu, mta udahi mkulu naho isi neing'azwa kwo ukulu wakwe."},{"book":"Ugubulo","chapter":"18","verse":"2","text":"Abongeelaga kwa izwi kulu akagamba, “Ugwa, Babiloni mkulu ugwa pele. Inda ukalo we zimp'hepo na gomela dya kila miuye iihile na chaila dya kila madege masavu heyekwelela."},{"book":"Ugubulo","chapter":"18","verse":"3","text":"Kwaviya want'hu we si zose zikolwa divai nk'hali yo kuungisa kwakwe uhabwasi. Maseuta we isi wakehabwasa naye, wakuchuuza wanda wagoli kwa ludole lwo kumunk'wamunk'wa kwakwe.”"},{"book":"Ugubulo","chapter":"18","verse":"4","text":"Niyo neva izwi tuhu kulawa kwe mbingu dikagamba,"},{"book":"Ugubulo","chapter":"18","verse":"5","text":"Kwaviya wavu wakwe ukeumbika kubula kwe mbingu,"},{"book":"Ugubulo","chapter":"18","verse":"6","text":"Mtendeleni enga viya yehe awatendeleni nyuwe,"},{"book":"Ugubulo","chapter":"18","verse":"7","text":"Naho mwink'he masulumizo ne kinyulu"},{"book":"Ugubulo","chapter":"18","verse":"8","text":"Kwaivo makunt'ho nayeze zuwa dimwenga,"},{"book":"Ugubulo","chapter":"18","verse":"9","text":"Wadya maseuta we ziisi wakehabwase na kukebwedeza hamwenga naye, nawaile na kuhongeza wanaona umosi wo kokigwa kwakwe."},{"book":"Ugubulo","chapter":"18","verse":"10","text":"Nawakimale hale kwa wogofi wa masulumizo yakwe, “Hangi wenye naho hangi wenye mzi udya mkulu, Babeli, Mzi udya wandile na ludole kwaviya mwe sa imwenga usengelo wako ubula!”"},{"book":"Ugubulo","chapter":"18","verse":"11","text":"Wachuuzi we isi nawaile na kunda na kinyulu kwaviya hakuli mnt'hu akugula uchuuzi wawe naho,"},{"book":"Ugubulo","chapter":"18","verse":"12","text":"vint'hu va zahabu na masawa na maiwe ya utana utendese na usalu wa lulu na suke zidamanywe kwa kitani na suke za zambalau na za halili na suke zink'hundu na viziti vose va mhemp'he na vint'hu vose vidamanywe kwa mahembe ya nt'hembo na vint'hu vidamanywe kwa maziti ya utana utendese na va shaba na va chuma na va maiwe,"},{"book":"Ugubulo","chapter":"18","verse":"13","text":"mdalasini ne iliki no uvumba ne malihamu no ubani ne divai na mavuta yo mzeituni no unga wedi wa ngano ne ngano na ng'ombe na ngoto na falasi na magali yakukokotwa na watumwa na hata ugima wa want'hu."},{"book":"Ugubulo","chapter":"18","verse":"14","text":"“Viya noukamunk'hilwa kunda navo vikufosa, vint'hu vose va utana utendese na vakukefenyela vaga houvione naho!”"},{"book":"Ugubulo","chapter":"18","verse":"15","text":"Wadya wachuuzi wandaga wakadamanya uchuuzi we vint'hu ivo, wapataga ugoli kwakwe, nawakimale hale kwaviya nawakogoha ivo akusulumila. Nawaile na kunda na kinyulu,"},{"book":"Ugubulo","chapter":"18","verse":"16","text":"wakagamba, “Hangi wenye naho hangi we wenye, umzi udya mkulu! Noukavaligwa suke za kitani na zambalau na zink'hundu no kuhambwa kwa vint'hu vidamanywe kwa zahabu na vidamanywe kwa maiwe ya utana utendese na usalu wa lulu!"},{"book":"Ugubulo","chapter":"18","verse":"17","text":"Kwaviya mwe sa imwenga ugoli wakwe wose waga!”"},{"book":"Ugubulo","chapter":"18","verse":"18","text":"Weze wauone umosi wo kuhya kwakwe, wagutilaga wakagamba, “Mzi wani ukudaha kuligana no mzi uno mkulu!”"},{"book":"Ugubulo","chapter":"18","verse":"19","text":"Wakefilisilaga divumbi mwe mitwi yawe wakalagisa kunda na kinyulu wakagutila na kuhongeza wakagamba, “Hangi wenye mzi udya mkulu hangi wenye, umwo want'hu wandaga na ngalawa mwe bahali wandaga wagoli kulawa mwo ugoli wakwe. Kwa sa imwenga ugoli wakwe wose waga!”"},{"book":"Ugubulo","chapter":"18","verse":"20","text":"“Nyuwe mbingu, na want'hu wa Mnungu na wegala ulosi wa Mnungu na walotezi wakwe indeni na kinyemi kwa yadya yakulaila mwo mzi uwo, kwaviya Mnungu kamsengela kwa yadya awatendeleni nyuwe!”"},{"book":"Ugubulo","chapter":"18","verse":"21","text":"Mtumigwa ywa kwe mbingu yumwenga andaga mdahi enulaga iwe kulu dyandaga enga iwe dya kusagila, adiduula mwe bahali akagamba, “Ivi nivo umzi mkulu wa Babiloni ukuunga umoligwe pele, hauoneke naho."},{"book":"Ugubulo","chapter":"18","verse":"22","text":"Izwi dya watowa zeze na wakemi na watowa miluli na watowa magunda hedivike naho. Weye Babiloni mndani mwako haaoneke fundi yeyose mbwitu, hamwenga na izwi dya iwe dya kusagila hedivike naho kwako."},{"book":"Ugubulo","chapter":"18","verse":"23","text":"Ung'azi we kimuli houoneke naho kwako, naho kwanga kwa wila wa ndoza hokwivike kwako mbwitu. Kwaviya wachuuzi wako wandaga ni want'hu wakula mwe isi, naho kwo usai kuwazaganya want'hu wose mwe si zose!”"},{"book":"Ugubulo","chapter":"18","verse":"24","text":"Mzi uwo wa Babiloni nousengelwe kwajili una masa ya sakame ya walotezi na sakame ya want'hu wa Mnungu na ya wose wachinjigwe mwe si zose."}]}