{"data":[{"book":"Yohani","chapter":"20","verse":"1","text":"Lijuva lya kupumulila lya kwaa lya juma, Maliya Magadalena putiputi kayenda kusembi, kaliwona ligangachuma liwushiwa pa sembi."},{"book":"Yohani","chapter":"20","verse":"2","text":"Katuva mbilu kuyenda kwa Simoni Petili na ndundami yula Yesu amutamili, kavadetela, “Vamtola Bambu kufuma musembi. Tumanya ng'odu kuvamvikili!”"},{"book":"Yohani","chapter":"20","verse":"3","text":"Petili pamu na ndundami yula vayenda kusembi."},{"book":"Yohani","chapter":"20","verse":"4","text":"Vosi vavili vatuva mbilu, yula ndundami katuva mbilu nendu ya Petili. Kava wa kwaa kufika pa sembi."},{"book":"Yohani","chapter":"20","verse":"5","text":"Pagondamili kushungulila kasiwona yingwa siva pamu, lakini kayingila ng'odu musembi."},{"book":"Yohani","chapter":"20","verse":"6","text":"Pambeli kayisa Simoni Petili, kayingila musembi. Kasiwona yingwa shaveli pala,"},{"book":"Yohani","chapter":"20","verse":"7","text":"na chila chipandi cha yingwa chivamuwopilili Yesu kumutwi, chaveli chiyifufunga weka yaki pambali."},{"book":"Yohani","chapter":"20","verse":"8","text":"Pambeli yula ndundami wa kwaa kufika pala na mweni kayingila musembi. Mweni kalola kandi kajumila."},{"book":"Yohani","chapter":"20","verse":"9","text":"Vamanyili ng'odu mayandiku yivawombili mweni dashukuki kufuma munjifwa."},{"book":"Yohani","chapter":"20","verse":"10","text":"Pambeli vandundami vala vawuya kaya."},{"book":"Yohani","chapter":"20","verse":"11","text":"Maliya kawoloka kunu palila pala pasembi kunu kagondama pakashungulila musembi."},{"book":"Yohani","chapter":"20","verse":"12","text":"Kavawona makungu vavili vafwala yingwa sing'alili, vayikala pala pawonjili Yesu, yumu aveli kumutwi na yumonga aveli kumawulu."},{"book":"Yohani","chapter":"20","verse":"13","text":"Veni vamudasha, “Mawu, ukulilila liki?”"},{"book":"Yohani","chapter":"20","verse":"14","text":"Pambeli kalola kumbali kamuwona Yesu kawoloka pala pambali, amanyili ng'odu kucha yula Yesu."},{"book":"Yohani","chapter":"20","verse":"15","text":"Yesu kamuwombela, “Mau, wuli ukulila? Ukumusaka ghani?”"},{"book":"Yohani","chapter":"20","verse":"16","text":"Yesu kamuwombela, “Maliya!” Mweni kaghalambuka kamuwombela Chibulaniya, “Laboni” Mana yaki, muwula."},{"book":"Yohani","chapter":"20","verse":"17","text":"Yesu kamuwombela, “Ukotoo kungamula. Nongwa ngalihela kuwuya kwa Tati wangu. Ponopa yendi kwa valongu vangu kavawombeli nguwuya kwa mweni Tati wa yumwi. Kwa Chapanga wa nenga na vayumwi.”"},{"book":"Yohani","chapter":"20","verse":"18","text":"Maliya Magadalena kayenda kwa vandundami va Yesu, kavawombela, ndimuwona Bambu, na kamuwombela fila fyawombiliwili."},{"book":"Yohani","chapter":"20","verse":"19","text":"Yaveli mbungamihi lijuva lya kupumulila na vandundami vayikungasha pamu milyangu yitatwa, vavatileyi Vayawudi, Yesu kayisa kawoloka pavaveli veni kawomba, “Kusika kuvi na yumwi.”"},{"book":"Yohani","chapter":"20","verse":"20","text":"Pawombili naha, kavalangusha mawoku vaki na lubafu lwaki. Vandundami ndavava na cheleli buja pavamuwonili Bambu."},{"book":"Yohani","chapter":"20","verse":"21","text":"Kandi Yesu kawomba, “Kusika kuvi na yumwi! Kucha Tati anyeghili nenga, ponopa nguvalayisha yumwi.”"},{"book":"Yohani","chapter":"20","verse":"22","text":"Pambeli kavapumulila Mfuki Mng'alili pawomba, “Mumuyangi Yang'alili."},{"book":"Yohani","chapter":"20","verse":"23","text":"Mani pamuvawushila vandu sambi, ava vawushilwa, pamuvawushila ng'odu, ava vawushilwa ha.”"},{"book":"Yohani","chapter":"20","verse":"24","text":"Tomasi yivamkema mambila pamu na vala lilongu na vavili aveli pamu na vamonga ha Yesu payisili."},{"book":"Yohani","chapter":"20","verse":"25","text":"Vala vanachuli vamonga vamuwombela, “Tumuwona Bambu.” Tomasi kavawombela, “Pandiyiwona ng'odu milanga ya misumali mumawoku vaki na kugufya chala changu mumikovi yaki na kusanjika liwoku lyangu mulubafu lwaki, ngujumila ha.”"},{"book":"Yohani","chapter":"20","verse":"26","text":"Pambeli payipitili juma yimu, vandundami vaki vaveli kandi munyumba pamu na Tomasi, kayisa kunu milyangu yitatiwa Yesu kawoloka pagati kawomba, “Kusika kuvi na yumwi”"},{"book":"Yohani","chapter":"20","verse":"27","text":"Pambeli Yesu kamuwombela Tomasi, “Yeghi chala chaku tayi na uloli mawoku vangu, uyeghi na liwoku lyaku yingishi mulubafu lwangu. Ukotoo kuyipwelesha jumili.”"},{"book":"Yohani","chapter":"20","verse":"28","text":"Tomasi kamuyangula, “Bambu na Chapanga wangu.”"},{"book":"Yohani","chapter":"20","verse":"29","text":"Yesu kamuwombela kandi, “Kwa nogwa kung'ona ukujumila. Luseku kwa vala yivajumila ngajila kung'ona nenga!”"},{"book":"Yohani","chapter":"20","verse":"30","text":"Yesu kagola filangushilu fitangalili kwa vandundami vaki, yeni yiyandikiwa ha muchitabu achi."},{"book":"Yohani","chapter":"20","verse":"31","text":"Ayi yiyandikwa yumwi muweshi kujumila, kucha Yesu mweni Kilistu, mwana wa Chapanga, wula pamumjumila mweni damuvi na unofu kwa mweni."}]}