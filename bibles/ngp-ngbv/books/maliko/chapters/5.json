{"data":[{"book":"Maliko","chapter":"5","verse":"1","text":"Yesu na wanamp'hina wakwe niyo wabula ng'ambu ye diziwa dya Galilaya mwe isi ya Wagelasi."},{"book":"Maliko","chapter":"5","verse":"2","text":"Aho Yesu eze asele mwe ngalawa, niyo adugana na mnt'hu mta mp'hepo akulawa kwe vikuta."},{"book":"Maliko","chapter":"5","verse":"3","text":"Mnt'hu yudya andaga akekala ukudya kwe vikuta, naho hahandile na mnt'hu adahile kumtoza na kumkaka minyololo."},{"book":"Maliko","chapter":"5","verse":"4","text":"Nk'hanana nyingi nakakakigwa mwe viga vakwe na mikono yakwe, mna andaga akaikant'ha mp'hingu na minyololo ikakigwe mwe viga vakwe. Handaga hahana mnth'u adahile kumgwila."},{"book":"Maliko","chapter":"5","verse":"5","text":"Mazuwa yose msi na kilo andaga akekala kwe vikuta na kwe vigulu, akagutila na kukesenga na maiwe."},{"book":"Maliko","chapter":"5","verse":"6","text":"Eze amuone Yesu kwa hale, amgulukilaga. Eze ambwiile, amfikilaga madi."},{"book":"Maliko","chapter":"5","verse":"7","text":"Niyo aila kwa izwi kulu akagamba, “Yesu Mwana Mnungu e Kulanga, waungai kwangu? Kelise kwa zina dya Mnungu kugamba hounisulumize!”"},{"book":"Maliko","chapter":"5","verse":"8","text":"Nakalonga ivo kwaviya Yesu nakamgamba, “Weye mp'hepo, mlawe mnt'hu uyu!”"},{"book":"Maliko","chapter":"5","verse":"9","text":"Niyo Yesu amuuza, “Zina dyako niwe ani?”"},{"book":"Maliko","chapter":"5","verse":"10","text":"Niyo amwilisa asekuyegala mp'hepo kuse ya idya isi."},{"book":"Maliko","chapter":"5","verse":"11","text":"Kudya ko vigulu Nokunda na fyo dya nguluwe dyandile dikadya."},{"book":"Maliko","chapter":"5","verse":"12","text":"Niyo ziya zimp'hepo zamwiila Yesu kugamba, “Kigale kikengile mwe zinguluwe.”"},{"book":"Maliko","chapter":"5","verse":"13","text":"Niyo Yesu azumila, ziya zimp'hepo niyo zafosa mwe yudya mnt'hu no kwingila mwe ziya zinguluwe. Fyo gima dya nguluwe milongo magana dyanyaga nguluko kugenda kwingila kwe diziwa no kudidimila mwa mazi."},{"book":"Maliko","chapter":"5","verse":"14","text":"Wadya nawakadima zinguluwe, niyo wanyilika na kugendeza kose imbuli idya mwe mizi na mwe migunda. Want'hu niyo waita vileke wakakaule diya dilaile."},{"book":"Maliko","chapter":"5","verse":"15","text":"Weze wabule kwa Yesu, wambwilaga yudya andaga na fyo dye zimp'hepo kekala, naho kavala suke yakwe na ubala wakwe umuuiya. Want'hu wose niyo wogoha."},{"book":"Maliko","chapter":"5","verse":"16","text":"Wadya waone mbuli idya, niyo wawasimuila want'hu kiya kimlaile mnt'hu yudya endile ne zimp'hepo, hamwenga na mbuli ya ziya zinguluwe."},{"book":"Maliko","chapter":"5","verse":"17","text":"Want'hu niyo wamwiila Yesu afose mwe isi yawe."},{"book":"Maliko","chapter":"5","verse":"18","text":"Yesu eze ande akwela mwe ngalawa, mnt'hu yudya andaga ne zimp'hepo niyo aunga waitanye."},{"book":"Maliko","chapter":"5","verse":"19","text":"Mna Yesu hamzumilaga, niyo amgamba, “Keitile kaya ukawagambile ivo Zumbe akutendele na ivo akuonele mbazi.”"},{"book":"Maliko","chapter":"5","verse":"20","text":"Yudya mnt'hu niyo akeitila no kukonga kubilikiza ivo Yesu amtendele uko kwo mzi ukwitangwa Mizi Mlongo Naho want'hu wose wevile niyo wehelwa."},{"book":"Maliko","chapter":"5","verse":"21","text":"Yesu eze omboke naho kwa ngalawa ng'ambu ye diziwa, want'hu wengi niyo wadugana hameso hakwe mk'handa mwe diziwa."},{"book":"Maliko","chapter":"5","verse":"22","text":"Niyo eza mnt'hu yumwenga akwitangwa Yailo, yumwenga wa wakulu we nyumba ya Mnungu. Eze amwone Yesu, niyo amgweela mwe viga vakwe,"},{"book":"Maliko","chapter":"5","verse":"23","text":"niyo amwiila vidala, amgamba, “Mwanangu wa kivele alumiswa. Nakuiila wize kaya vileke umuikile mikono yako ahone na kunda mgima.”"},{"book":"Maliko","chapter":"5","verse":"24","text":"Yesu niyo aita hamwenga naye. Fyo kulu dya want'hu nadikamtimila Yesu na kumvigaviga."},{"book":"Maliko","chapter":"5","verse":"25","text":"Mwa wadya want'hu, nomnda na mvele yumwenga andile na unyonge wa kulawa sakame kwa myaka mlongo na miidi."},{"book":"Maliko","chapter":"5","verse":"26","text":"Yudya mvele nakasulumila vidala kwa wagangana wabindile ingi mna hahonile. Kafoseza vint'hu vakwe vose, mna unyonge wakwe nounda hunati kuhona."},{"book":"Maliko","chapter":"5","verse":"27","text":"Yudya mvele eze eve mbuli za Yesu, niyo awajink'ha want'hu mwo mdugano, no kumbasa Yesu kwa kunyuma. Eze ambwiile, niyo adosa suke yakwe,"},{"book":"Maliko","chapter":"5","verse":"28","text":"kwaviya nakalonga mwo moyo wakwe, “Uneva nna dosa suke yakwe du, nenihone.”"},{"book":"Maliko","chapter":"5","verse":"29","text":"Eze adose du idya suke, aaho isakame niyo yaleka kumlawa, aaho mwenye niyo abunk'hula mwo mwili kugamba kahona."},{"book":"Maliko","chapter":"5","verse":"30","text":"Aaho Yesu niyo amanya kugamba ludole lumfosa. Niyo awahitukila want'hu mwo udya mdugano na kuwauza, “Ni ani adosile suke yangu?”"},{"book":"Maliko","chapter":"5","verse":"31","text":"Wanamp'hina wakwe niyo wamuuza, “Weye waona want'hu ivo wakukuvigaviga, mna wauza ni ani akukudosa?”"},{"book":"Maliko","chapter":"5","verse":"32","text":"Mna Yesu niyo agendeela kuhituka mp'hande zose vileke akaule yudya adamanye mbuli idya."},{"book":"Maliko","chapter":"5","verse":"33","text":"Yudya mvele niyo kamanya diya dimlaile. Niyo amwitila uku akazingiza kwa kogoha, niyo amgweela mwe viga vakwe na kumgambila ikindedi chose."},{"book":"Maliko","chapter":"5","verse":"34","text":"Yesu niyo amgamba, “Mwanangu, mhuwi wako ukuhonya. Keitile mp'heho yedi, naho unde mgima.”"},{"book":"Maliko","chapter":"5","verse":"35","text":"Yesu umwo andile akalonga ivo, niyo weza want'hu kulawa kwe nyumba ya Yailo, yudya mkulu we nyumba yakuvikila Mnungu. Niyo wamgamba Yailo, “Mwanao kabanika kale. Kwa ajili yani wagendeela kumkunt'ha Mhinizi?”"},{"book":"Maliko","chapter":"5","verse":"36","text":"Mna Yesu eze eve wadya want'hu viya wakulonga, abela, niyo amgamba Yailo, “Usekogoha, weye huwila du.”"},{"book":"Maliko","chapter":"5","verse":"37","text":"Yesu haungile kuita na mnt'hu yeyose, mna nakatimilana na Petulo, Yakobo hamwenga na Yohana mvunawe dya Yakobo."},{"book":"Maliko","chapter":"5","verse":"38","text":"Weze wabule mwe nyumba ya Yailo, Yesu nakaona vugo, na kwiva ndilo na kuhongeza."},{"book":"Maliko","chapter":"5","verse":"39","text":"Yesu niyo engila kwe nyumba, niyo awagamba, “Kwa ajili yani mwatenda vugo naho uku mwaila? Mwana habanike, kagona du!”"},{"book":"Maliko","chapter":"5","verse":"40","text":"Mna want'hu niyo wamseka. Ivo niyo awalava want'hu wose kuse, niyo amguha ise na nine dya yudya mwana na wadya wanamp'hina watatu, niyo wengila mwe chumba kiya andile yudya mwana."},{"book":"Maliko","chapter":"5","verse":"41","text":"Niyo amtoza yudya mwana mkono na kumgamba, “Talita kumi!” Nuko kugamba “Mndele, nakugamba inuka!”"},{"book":"Maliko","chapter":"5","verse":"42","text":"Ahadya yudya mndele niyo enuka na kukonga kugenda. Mndele yudya andaga na myaka mlongo na miidi. Dize dilaile idyo, want'hu niyo weheeleswa."},{"book":"Maliko","chapter":"5","verse":"43","text":"Yesu niyo awafunda wasekuwagambila want'hu mbuli idya. Niyo awagamba wamwink'he nk'hande mndele yudya."}]}