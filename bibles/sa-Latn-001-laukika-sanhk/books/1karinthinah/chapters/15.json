{"data":[{"book":"1 karinthinaH","chapter":"15","verse":"1","text":"he bhrAtaraH, yaH susaMvAdo mayA yuSmatsamIpe nivedito yUyaJca yaM gRhItavanta Azritavantazca taM puna ryuSmAn vijJApayAmi|"},{"book":"1 karinthinaH","chapter":"15","verse":"2","text":"yuSmAkaM vizvAso yadi vitatho na bhavet tarhi susaMvAdayuktAni mama vAkyAni smaratAM yuSmAkaM tena susaMvAdena paritrANaM jAyate|"},{"book":"1 karinthinaH","chapter":"15","verse":"3","text":"yato'haM yad yat jJApitastadanusArAt yuSmAsu mukhyAM yAM zikSAM samArpayaM seyaM, zAstrAnusArAt khrISTo'smAkaM pApamocanArthaM prANAn tyaktavAn,"},{"book":"1 karinthinaH","chapter":"15","verse":"4","text":"zmazAne sthApitazca tRtIyadine zAstrAnusArAt punarutthApitaH|"},{"book":"1 karinthinaH","chapter":"15","verse":"5","text":"sa cAgre kaiphai tataH paraM dvAdazaziSyebhyo darzanaM dattavAn|"},{"book":"1 karinthinaH","chapter":"15","verse":"6","text":"tataH paraM paJcazatAdhikasaMkhyakebhyo bhrAtRbhyo yugapad darzanaM dattavAn teSAM kecit mahAnidrAM gatA bahutarAzcAdyApi varttante|"},{"book":"1 karinthinaH","chapter":"15","verse":"7","text":"tadanantaraM yAkUbAya tatpazcAt sarvvebhyaH preritebhyo darzanaM dattavAn|"},{"book":"1 karinthinaH","chapter":"15","verse":"8","text":"sarvvazeSe'kAlajAtatulyo yo'haM, so'hamapi tasya darzanaM prAptavAn|"},{"book":"1 karinthinaH","chapter":"15","verse":"9","text":"Izvarasya samitiM prati daurAtmyAcaraNAd ahaM preritanAma dharttum ayogyastasmAt preritAnAM madhye kSudratamazcAsmi|"},{"book":"1 karinthinaH","chapter":"15","verse":"10","text":"yAdRzo'smi tAdRza IzvarasyAnugraheNaivAsmi; aparaM mAM prati tasyAnugraho niSphalo nAbhavat, anyebhyaH sarvvebhyo mayAdhikaH zramaH kRtaH, kintu sa mayA kRtastannahi matsahakAriNezvarasyAnugraheNaiva|"},{"book":"1 karinthinaH","chapter":"15","verse":"11","text":"ataeva mayA bhavet tai rvA bhavet asmAbhistAdRzI vArttA ghoSyate saiva ca yuSmAbhi rvizvAsena gRhItA|"},{"book":"1 karinthinaH","chapter":"15","verse":"12","text":"mRtyudazAtaH khrISTa utthApita iti vArttA yadi tamadhi ghoSyate tarhi mRtalokAnAm utthiti rnAstIti vAg yuSmAkaM madhye kaizcit kutaH kathyate?"},{"book":"1 karinthinaH","chapter":"15","verse":"13","text":"mRtAnAm utthiti ryadi na bhavet tarhi khrISTo'pi notthApitaH"},{"book":"1 karinthinaH","chapter":"15","verse":"14","text":"khrISTazca yadyanutthApitaH syAt tarhyasmAkaM ghoSaNaM vitathaM yuSmAkaM vizvAso'pi vitathaH|"},{"book":"1 karinthinaH","chapter":"15","verse":"15","text":"vayaJcezvarasya mRSAsAkSiNo bhavAmaH, yataH khrISTa stenotthApitaH iti sAkSyam asmAbhirIzvaramadhi dattaM kintu mRtAnAmutthiti ryadi na bhavet tarhi sa tena notthApitaH|"},{"book":"1 karinthinaH","chapter":"15","verse":"16","text":"yato mRtAnAmutthiti ryati na bhavet tarhi khrISTo'pyutthApitatvaM na gataH|"},{"book":"1 karinthinaH","chapter":"15","verse":"17","text":"khrISTasya yadyanutthApitaH syAt tarhi yuSmAkaM vizvAso vitathaH, yUyam adyApi svapApeSu magnAstiSThatha|"},{"book":"1 karinthinaH","chapter":"15","verse":"18","text":"aparaM khrISTAzritA ye mAnavA mahAnidrAM gatAste'pi nAzaM gatAH|"},{"book":"1 karinthinaH","chapter":"15","verse":"19","text":"khrISTo yadi kevalamihaloke 'smAkaM pratyAzAbhUmiH syAt tarhi sarvvamartyebhyo vayameva durbhAgyAH|"},{"book":"1 karinthinaH","chapter":"15","verse":"20","text":"idAnIM khrISTo mRtyudazAta utthApito mahAnidrAgatAnAM madhye prathamaphalasvarUpo jAtazca|"},{"book":"1 karinthinaH","chapter":"15","verse":"21","text":"yato yadvat mAnuSadvArA mRtyuH prAdurbhUtastadvat mAnuSadvArA mRtAnAM punarutthitirapi pradurbhUtA|"},{"book":"1 karinthinaH","chapter":"15","verse":"22","text":"AdamA yathA sarvve maraNAdhInA jAtAstathA khrISTena sarvve jIvayiSyante|"},{"book":"1 karinthinaH","chapter":"15","verse":"23","text":"kintvekaikena janena nije nije paryyAya utthAtavyaM prathamataH prathamajAtaphalasvarUpena khrISTena, dvitIyatastasyAgamanasamaye khrISTasya lokaiH|"},{"book":"1 karinthinaH","chapter":"15","verse":"24","text":"tataH param anto bhaviSyati tadAnIM sa sarvvaM zAsanam adhipatitvaM parAkramaJca luptvA svapitarIzvare rAjatvaM samarpayiSyati|"},{"book":"1 karinthinaH","chapter":"15","verse":"25","text":"yataH khrISTasya ripavaH sarvve yAvat tena svapAdayoradho na nipAtayiSyante tAvat tenaiva rAjatvaM karttavyaM|"},{"book":"1 karinthinaH","chapter":"15","verse":"26","text":"tena vijetavyo yaH zeSaripuH sa mRtyureva|"},{"book":"1 karinthinaH","chapter":"15","verse":"27","text":"likhitamAste sarvvANi tasya pAdayo rvazIkRtAni| kintu sarvvANyeva tasya vazIkRtAnItyukte sati sarvvANi yena tasya vazIkRtAni sa svayaM tasya vazIbhUto na jAta iti vyaktaM|"},{"book":"1 karinthinaH","chapter":"15","verse":"28","text":"sarvveSu tasya vazIbhUteSu sarvvANi yena putrasya vazIkRtAni svayaM putro'pi tasya vazIbhUto bhaviSyati tata IzvaraH sarvveSu sarvva eva bhaviSyati|"},{"book":"1 karinthinaH","chapter":"15","verse":"29","text":"aparaM paretalokAnAM vinimayena ye majjyante taiH kiM lapsyate? yeSAM paretalokAnAm utthitiH kenApi prakAreNa na bhaviSyati teSAM vinimayena kuto majjanamapi tairaGgIkriyate?"},{"book":"1 karinthinaH","chapter":"15","verse":"30","text":"vayamapi kutaH pratidaNDaM prANabhItim aGgIkurmmahe?"},{"book":"1 karinthinaH","chapter":"15","verse":"31","text":"asmatprabhunA yIzukhrISTena yuSmatto mama yA zlAghAste tasyAH zapathaM kRtvA kathayAmi dine dine'haM mRtyuM gacchAmi|"},{"book":"1 karinthinaH","chapter":"15","verse":"32","text":"iphiSanagare vanyapazubhiH sArddhaM yadi laukikabhAvAt mayA yuddhaM kRtaM tarhi tena mama ko lAbhaH? mRtAnAm utthiti ryadi na bhavet tarhi, kurmmo bhojanapAne'dya zvastu mRtyu rbhaviSyati|"},{"book":"1 karinthinaH","chapter":"15","verse":"33","text":"ityanena dharmmAt mA bhraMzadhvaM| kusaMsargeNa lokAnAM sadAcAro vinazyati|"},{"book":"1 karinthinaH","chapter":"15","verse":"34","text":"yUyaM yathocitaM sacaitanyAstiSThata, pApaM mA kurudhvaM, yato yuSmAkaM madhya IzvarIyajJAnahInAH ke'pi vidyante yuSmAkaM trapAyai mayedaM gadyate|"},{"book":"1 karinthinaH","chapter":"15","verse":"35","text":"aparaM mRtalokAH katham utthAsyanti? kIdRzaM vA zarIraM labdhvA punareSyantIti vAkyaM kazcit prakSyati|"},{"book":"1 karinthinaH","chapter":"15","verse":"36","text":"he ajJa tvayA yad bIjam upyate tad yadi na mriyeta tarhi na jIvayiSyate|"},{"book":"1 karinthinaH","chapter":"15","verse":"37","text":"yayA mUrttyA nirgantavyaM sA tvayA nopyate kintu zuSkaM bIjameva; tacca godhUmAdInAM kimapi bIjaM bhavituM zaknoti|"},{"book":"1 karinthinaH","chapter":"15","verse":"38","text":"IzvareNeva yathAbhilASaM tasmai mUrtti rdIyate, ekaikasmai bIjAya svA svA mUrttireva dIyate|"},{"book":"1 karinthinaH","chapter":"15","verse":"39","text":"sarvvANi palalAni naikavidhAni santi, manuSyapazupakSimatsyAdInAM bhinnarUpANi palalAni santi|"},{"book":"1 karinthinaH","chapter":"15","verse":"40","text":"aparaM svargIyA mUrttayaH pArthivA mUrttayazca vidyante kintu svargIyAnAm ekarUpaM tejaH pArthivAnAJca tadanyarUpaM tejo'sti|"},{"book":"1 karinthinaH","chapter":"15","verse":"41","text":"sUryyasya teja ekavidhaM candrasya tejastadanyavidhaM tArANAJca tejo'nyavidhaM, tArANAM madhye'pi tejasastAratamyaM vidyate|"},{"book":"1 karinthinaH","chapter":"15","verse":"42","text":"tatra likhitamAste yathA, â€˜AdipuruSa Adam jIvatprANI babhUva,` kintvantima Adam (khrISTo) jIvanadAyaka AtmA babhUva|"},{"book":"1 karinthinaH","chapter":"15","verse":"43","text":"yad upyate tat tucchaM yaccotthAsyati tad gauravAnvitaM; yad upyate tannirbbalaM yaccotthAsyati tat zaktiyuktaM|"},{"book":"1 karinthinaH","chapter":"15","verse":"44","text":"yat zarIram upyate tat prANAnAM sadma, yacca zarIram utthAsyati tad AtmanaH sadma| prANasadmasvarUpaM zarIraM vidyate, AtmasadmasvarUpamapi zarIraM vidyate|"},{"book":"1 karinthinaH","chapter":"15","verse":"45","text":"tatra likhitamAste yathA, AdipuruSa Adam jIvatprANI babhUva, kintvantima Adam (khrISTo) jIvanadAyaka AtmA babhUva|"},{"book":"1 karinthinaH","chapter":"15","verse":"46","text":"Atmasadma na prathamaM kintu prANasadmaiva tatpazcAd Atmasadma|"},{"book":"1 karinthinaH","chapter":"15","verse":"47","text":"AdyaH puruSe mRda utpannatvAt mRNmayo dvitIyazca puruSaH svargAd AgataH prabhuH|"},{"book":"1 karinthinaH","chapter":"15","verse":"48","text":"mRNmayo yAdRza AsIt mRNmayAH sarvve tAdRzA bhavanti svargIyazca yAdRzo'sti svargIyAH sarvve tAdRzA bhavanti|"},{"book":"1 karinthinaH","chapter":"15","verse":"49","text":"mRNmayasya rUpaM yadvad asmAbhi rdhAritaM tadvat svargIyasya rUpamapi dhArayiSyate|"},{"book":"1 karinthinaH","chapter":"15","verse":"50","text":"he bhrAtaraH, yuSmAn prati vyAharAmi, Izvarasya rAjye raktamAMsayoradhikAro bhavituM na zaknoti, akSayatve ca kSayasyAdhikAro na bhaviSyati|"},{"book":"1 karinthinaH","chapter":"15","verse":"51","text":"pazyatAhaM yuSmabhyaM nigUDhAM kathAM nivedayAmi|"},{"book":"1 karinthinaH","chapter":"15","verse":"52","text":"sarvvairasmAbhi rmahAnidrA na gamiSyate kintvantimadine tUryyAM vAditAyAm ekasmin vipale nimiSaikamadhye sarvvai rUpAntaraM gamiSyate, yatastUrI vAdiSyate, mRtalokAzcAkSayIbhUtA utthAsyanti vayaJca rUpAntaraM gamiSyAmaH|"},{"book":"1 karinthinaH","chapter":"15","verse":"53","text":"yataH kSayaNIyenaitena zarIreNAkSayatvaM parihitavyaM, maraNAdhInenaitena dehena cAmaratvaM parihitavyaM|"},{"book":"1 karinthinaH","chapter":"15","verse":"54","text":"etasmin kSayaNIye zarIre 'kSayatvaM gate, etasman maraNAdhIne dehe cAmaratvaM gate zAstre likhitaM vacanamidaM setsyati, yathA, jayena grasyate mRtyuH|"},{"book":"1 karinthinaH","chapter":"15","verse":"55","text":"mRtyo te kaNTakaM kutra paraloka jayaH kka te||"},{"book":"1 karinthinaH","chapter":"15","verse":"56","text":"mRtyoH kaNTakaM pApameva pApasya ca balaM vyavasthA|"},{"book":"1 karinthinaH","chapter":"15","verse":"57","text":"Izvarazca dhanyo bhavatu yataH so'smAkaM prabhunA yIzukhrISTenAsmAn jayayuktAn vidhApayati|"},{"book":"1 karinthinaH","chapter":"15","verse":"58","text":"ato he mama priyabhrAtaraH; yUyaM susthirA nizcalAzca bhavata prabhoH sevAyAM yuSmAkaM parizramo niSphalo na bhaviSyatIti jJAtvA prabhoH kAryye sadA tatparA bhavata|"}]}