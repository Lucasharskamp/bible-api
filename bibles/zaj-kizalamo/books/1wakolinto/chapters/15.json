{"data":[{"book":"1WAKOLINTO","chapter":"15","verse":"1","text":"Avo, ndugu zangu, nolonda niwakumbuse Usenga Unogile uniwapetele, awo umuubokele na amo nhamanila yenu muimile."},{"book":"1WAKOLINTO","chapter":"15","verse":"2","text":"Mokomboligwa sama ya Usenga uno Unogile, kamba muhazigoga goya mbuli ziniwapetele. Kamba si vivo, nhamanila yenu yaga."},{"book":"1WAKOLINTO","chapter":"15","verse":"3","text":"Kwavija nie niwagwelela mweye gaja ganogile ng'hani ganibokele. Kilisto kadanganhika sama ya vilozo vetu kamba Nyandiko Zing'alile vuzilonga."},{"book":"1WAKOLINTO","chapter":"15","verse":"4","text":"Kazikigwa na mdizua da ikadatu kazusigwa kamba viyandikigwe muna Zinyandiko Zing'alile."},{"book":"1WAKOLINTO","chapter":"15","verse":"5","text":"Kamulawilila Petulo, abaho na wanahina zake longo dimwe na wabili."},{"book":"1WAKOLINTO","chapter":"15","verse":"6","text":"Abaho kipigiti kikija kawalawilila wanhu mia tano na malagalila, wakalile wanahina zake, wayagwe mmwanza wao wang'hali wagima mbaka kipigiti kino, ila wayagwe wadanganhika wamala.15:6 Mbaka kipigiti kino nhegulo yake mbaka kipigiti Paulo viyandike lupwilili luno."},{"book":"1WAKOLINTO","chapter":"15","verse":"7","text":"Abaho kamulawilila Yakobo, abaho mwa watumigwa wose wa Kilisto."},{"book":"1WAKOLINTO","chapter":"15","verse":"8","text":"Hakimambukizo, kandawilila nie, kamba munhu yavumbuke mnzila haizoeleke."},{"book":"1WAKOLINTO","chapter":"15","verse":"9","text":"Kwavija nie na mdodo ng'hani muna umnhongo wa watumigwa wa Kilisto, na silumbile hata kukemigwa mtumigwa kwavija niwagaza wanhu wamtogole Mulungu."},{"book":"1WAKOLINTO","chapter":"15","verse":"10","text":"Ila sama ya ngekewa ya Mulungu, niwa vino vinili, na ngekewa yake kumwangu hayagile bule, kwavija nisang'hanika kuwabanza watumigwa wose wa Kilisto, sio na udaho wangu nie ila ngekewa ya Mulungu ikalile mgati yangu."},{"book":"1WAKOLINTO","chapter":"15","verse":"11","text":"Avo kamba nie ama hewo, kino kicho kitupetile, na kino kicho kimtogole."},{"book":"1WAKOLINTO","chapter":"15","verse":"12","text":"Ila kamba ipetigwa kamba Kilisto kazusigwa kulawa mkudanganhika, vilihi wanhu wayagwe mmwanza wenu walonge haduhu kuzusigwa kwa wanhu wadanganhike?"},{"book":"1WAKOLINTO","chapter":"15","verse":"13","text":"Kamba haduhu kuzuswa kwa wanhu wadanganhike, na Kilisto na heyo hazusigwe."},{"book":"1WAKOLINTO","chapter":"15","verse":"14","text":"Na kamba Kilisto hazusigwe, Usenga Unogile utuupeta mduhu kinhu, na nhamanila yetu si kinhu."},{"book":"1WAKOLINTO","chapter":"15","verse":"15","text":"Kihile ng'hani, toneka kamba tweye twa wasindila wa uvwizi wa Mulungu, kwavija tumulonga Mulungu kamzusa Kilisto kulawa mkudanganhika, kumbe hamzusile kamba kweli wadanganhike hawazusigwa."},{"book":"1WAKOLINTO","chapter":"15","verse":"16","text":"Avo kamba wadanganhike hawazusigwa, basi Kilisto na heyo hazusigwe."},{"book":"1WAKOLINTO","chapter":"15","verse":"17","text":"Na kamba Kilisto hazusigwe, nhamanila yenu si kinhu, mng'hali m'vilozo venu."},{"book":"1WAKOLINTO","chapter":"15","verse":"18","text":"Na awo wadanganhike kuno womtamanila Kilisto wapotela."},{"book":"1WAKOLINTO","chapter":"15","verse":"19","text":"Kamba tomtamanila Kilisto muna uugima uno wa muulumwengu wiyeka, tolondigwa toneligwe bazi kubanza wanhu wose."},{"book":"1WAKOLINTO","chapter":"15","verse":"20","text":"Ila kweli Kilisto kazusigwa kulawa mkudanganhika, waichanduso kuzusigwa mmwanza wa awo wadanganhike."},{"book":"1WAKOLINTO","chapter":"15","verse":"21","text":"Kamba vija ifa vuizile kubitila munhu, vivija na kuzuswa kwa wadanganhike kwiza kubitila munhu iyagwe."},{"book":"1WAKOLINTO","chapter":"15","verse":"22","text":"Kamba vija wose wakalile hamoja na Adamu viwadanganhike, vivija na awo wali hamoja na Kilisto wotendigwa kuwa wagima."},{"book":"1WAKOLINTO","chapter":"15","verse":"23","text":"Ila kila munhu kozusigwa mnzamu yake, Kilisto kowa waichanduso, abaho awo wamtogole Kilisto wozusigwa mkipigiti vondayeze."},{"book":"1WAKOLINTO","chapter":"15","verse":"24","text":"Abaho, ikimambukizo cha ulumwengu chokwiza, Kilisto kozihuma tawala zose, udaho wose, na mhiko zose za muloho, na kuugela Undewa mmakono ga Mulungu Tata."},{"book":"1WAKOLINTO","chapter":"15","verse":"25","text":"Kwavija Kilisto kolondigwa yatawale mbaka Mulungu vondayawahume wadumuka zake wose na kuweka hasi ya magulu gake."},{"book":"1WAKOLINTO","chapter":"15","verse":"26","text":"Mdumuka wa kimambukizo kubanangigwa kowa ifa."},{"book":"1WAKOLINTO","chapter":"15","verse":"27","text":"Kwavija “Mulungu kavika vinhu vose hasi ya magulu gake.” Mbuli zija zilonga kamba, “Kila kinhu” kikigwa hasi yake, si kamba na Mulungu mwenyego yekile vinhu vose hasi ya Kilisto ka hasi yake Kilisto."},{"book":"1WAKOLINTO","chapter":"15","verse":"28","text":"Vinhu vose vihekigwa hasi ya utawala wa Kilisto, avo Mwana mwenyego kokiika hasi ya Mulungu, ayo yavikile vinhu vose hasi ya Kilisto, na Mulungu mwenyego yawe uchana ya vinhu vose."},{"book":"1WAKOLINTO","chapter":"15","verse":"29","text":"Avo kamba haduhu kuzuswa kwa wanhu wadanganhike, wotendaze wanhu waja wabatizigwe sama ya wandugu zao wadanganhike? Kamba wanhu wadanganhike hawazusigwa, habali wanhu wobatizigwa sama yao?"},{"book":"1WAKOLINTO","chapter":"15","verse":"30","text":"Na tweye, habali tuigela mdihonzolomo wenyego mazua gose?"},{"book":"1WAKOLINTO","chapter":"15","verse":"31","text":"Mazua gose, na mdihekaheka da kudanganhika, ndugu zangu! Kiniitopela kumwenu mkuilumba hamoja na Yesu Kilisto Mndewa wetu kicho kinhenda nie nilonge vino."},{"book":"1WAKOLINTO","chapter":"15","verse":"32","text":"Kamba vunikala nigomba na ming'onyo ya mmuhulo15:32 Ming'onyo ya mmuhulo nhegulo yake wanhu wa Efeso. kuja Efeso sama ya kilamso cha kiunhu, choni kimhatile, kamba wanhu wadanganhike hawazusigwa? “Natuje na kung'wa, kwavija mayo todanganhika.”"},{"book":"1WAKOLINTO","chapter":"15","verse":"33","text":"Sambim'bunyikigwe, “Wambwiga wehile wobananga nhogolwa inogile.”"},{"book":"1WAKOLINTO","chapter":"15","verse":"34","text":"Bweleni mngelegeza zenu kamba vija viilondigwa, na muleke kutenda vilozo. Kwavija kuna wanhu wayagwe mmwanza wenu hawammanyile Mulungu. Nogalonga gano giladi niwagele kinyala."},{"book":"1WAKOLINTO","chapter":"15","verse":"35","text":"Munhu kodaha kuuza, “Wanhu wadanganhike wozusigwa vilihi? Na kamba wahazusigwa, wokwiza na ng'huli zilihi?”"},{"book":"1WAKOLINTO","chapter":"15","verse":"36","text":"Wabozi mweye! Muhahanda mbeyu muisi hayota mbaka tanhu idanganhike."},{"book":"1WAKOLINTO","chapter":"15","verse":"37","text":"Uhahanda, huhanda lukuli londaloneke, ila kohanda mbeyu, mbeyu ya ngano ama kinhu kiyagwe."},{"book":"1WAKOLINTO","chapter":"15","verse":"38","text":"Ila Mulungu koigwelela lukuli luyalondile mwenyego, na kila mbeyu koigwelela lukuli lwake."},{"book":"1WAKOLINTO","chapter":"15","verse":"39","text":"Ng'huli zose hazilingane. Wanhu wana ng'huli zao, wang'onyo wana ng'huli zao, ndege wana ng'huli zao, na somba wana ng'huli zao."},{"book":"1WAKOLINTO","chapter":"15","verse":"40","text":"Vivija kuna ng'huli za kuulanga na kuna ng'huli za muisi, ila yenzi ya ng'huli za kuulanga hailingile na yenzi ya ng'huli za muisi."},{"book":"1WAKOLINTO","chapter":"15","verse":"41","text":"Zua dina yenzi yake, na mulenge una yenzi yake, na nhondo zina yenzi zao, na yenzi ya nhondo imwe hailingana na yenzi ya nhondo iyagwe."},{"book":"1WAKOLINTO","chapter":"15","verse":"42","text":"Avo vino vivo vondaiwe kipigiti wanhu wadanganhike vondawazusigwe. Lukuli londalusiligwe lobanangika, na lozusigwa luja halubanangika,"},{"book":"1WAKOLINTO","chapter":"15","verse":"43","text":"losiligwa lubuhizwe, ila lozusigwa na yenzi, losiligwa lunyolila, ila lozusigwa na mhiko."},{"book":"1WAKOLINTO","chapter":"15","verse":"44","text":"Losiligwa lukuli lwa kiunhu, ila lozusigwa lukuli lwa muloho. Kamba hana lukuli lwa kiunhu, vivija hana lukuli lwa muloho."},{"book":"1WAKOLINTO","chapter":"15","verse":"45","text":"Yandikigwa muna Zinyandiko Zing'alile, kamba, “Munhu wa ichanduso, Adamu, kalumbigwa kawa munhu mwene ugima.” Ila Adamu wa ikimambukizo kawa Loho ija yowagwelele wanhu ugima."},{"book":"1WAKOLINTO","chapter":"15","verse":"46","text":"Lukuli lwa muloho halulongole, ila lulongole lukuli lwa kiunhu, abaho lukuli lwa muloho."},{"book":"1WAKOLINTO","chapter":"15","verse":"47","text":"Munhu wa ichanduso kalawa muisi, kalumbigwa na timbwisi, ila munhu wa ikabili kalawa kuulanga."},{"book":"1WAKOLINTO","chapter":"15","verse":"48","text":"Kamba viyakalile munhu kulawa muisi, vivo wali awo wali muisi, na kamba viyakalile munhu kulawa kuulanga, vivo wali awo wali kuulanga.15:48 Wanhu wali kuulanga wao wanhu wamtogole Kilisto."},{"book":"1WAKOLINTO","chapter":"15","verse":"49","text":"Na kamba vija vituilingile na munhu ija yolawa muisi, avo tokwiza kuilinga na munhu ija yolawa kuulanga."},{"book":"1WAKOLINTO","chapter":"15","verse":"50","text":"Ndugu zangu, nowalongela kamba ng'huli zetu hazidaha kuuhala Undewa wa Mulungu, tena ng'huli zino zibanangika hazidaha kuhala gaja hagabanangikaga."},{"book":"1WAKOLINTO","chapter":"15","verse":"51","text":"Tegelezeni, niwalongele nyong'onyo. Hatudanganhika tose, ila tose togaluka"},{"book":"1WAKOLINTO","chapter":"15","verse":"52","text":"hima, kamba kubalika kwa siso, kuna imhalati ya zua da ikimambukizo. Kwavija mhalati yolila, wanhu wadanganhike wozuka wowa wagima gunge na gunge, na tweye tuli wagima togaluka."},{"book":"1WAKOLINTO","chapter":"15","verse":"53","text":"Kwavija ng'huli zetu zino zidanganhika zolondigwa zigaluke ziwe ng'huli zileka kudanganhika, na ng'huli zetu zino zibanangika zolondigwa zigaluke ziwe ng'huli zileka kubanangika."},{"book":"1WAKOLINTO","chapter":"15","verse":"54","text":"Ng'huli zetu zino zidanganhika zihagaluka kuwa ng'huli zileka kudanganhika, avo ulonzi uja wandikigwe Mzinyandiko Zing'alile wowa kweli, ulonga, “Ifa imezigwa na mhuma.”"},{"book":"1WAKOLINTO","chapter":"15","verse":"55","text":"Ifa, ili kwahi mhuma yako? Ifa, uli kwahi usungu wako?"},{"book":"1WAKOLINTO","chapter":"15","verse":"56","text":"Ifa yopata mhiko za kulumiza kulawa m'vilozo, na vilozo vopata mhiko kulawa Mmalagizo ga Musa."},{"book":"1WAKOLINTO","chapter":"15","verse":"57","text":"Ila hewela zim'vikile Mulungu, ayo yatugwelele mhuma kubitila Mndewa wetu Yesu Kilisto."},{"book":"1WAKOLINTO","chapter":"15","verse":"58","text":"Avo, ndugu zangu wanogelwa, nanahileni, sambimtigiswe na kinhu chochose, mazua gose ilaveni mmioyo ing'alile kuitenda sang'hano ya Mndewa, kwavija m'vimanya kamba kusang'hanika kumsang'hanika sama ya Mndewa sio jaga bule."}]}