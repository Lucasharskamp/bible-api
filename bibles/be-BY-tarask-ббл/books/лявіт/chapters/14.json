{"data":[{"book":"ЛЯВІТ","chapter":"14","verse":"1","text":"І наказаў Гасподзь Майсею сказаць:"},{"book":"ЛЯВІТ","chapter":"14","verse":"2","text":"вось закон пра пракажонага, калі трэба яго ачысьціць: прывядуць яго да сьвятара"},{"book":"ЛЯВІТ","chapter":"14","verse":"3","text":"а сьвятар выйдзе вонкі з табара, і калі сьвятар убачыць, што пракажоны выздаравеў ад хваробы праказы,"},{"book":"ЛЯВІТ","chapter":"14","verse":"4","text":"дык сьвятар загадае ўзяць дзеля цалёнага дзьвюх птушак жывых чыстых, кедровага дрэва, чырванёную нітку і ісопу,"},{"book":"ЛЯВІТ","chapter":"14","verse":"5","text":"і загадае сьвятар закалоць адну птушку над гліняным посудам, над жывою вадою;"},{"book":"ЛЯВІТ","chapter":"14","verse":"6","text":"а сам ён возьме жывую птушку, кедровае дрэва, чырванёную нітку і ісоп і абмочыць іх і жывую птушку ў крыві птушкі заколатай над жывою вадою,"},{"book":"ЛЯВІТ","chapter":"14","verse":"7","text":"і пакропіць на таго, каго ачышчаюць ад праказы, сем разоў, і абвесьціць яго чыстым, і выпусьціць жывую птушку ў поле;"},{"book":"ЛЯВІТ","chapter":"14","verse":"8","text":"той, каго ачышчаюць, абмые вопратку сваю, абстрыжэ ўсе валасы свае, абмыецца вадою і будзе чысты; потым увойдзе ў табар і прабудзе сем дзён па-за намётам сваім;"},{"book":"ЛЯВІТ","chapter":"14","verse":"9","text":"на сёмы дзень паголіць усе валасы свае, галаву сваю, бараду сваю, бровы над вачамі сваімі, усе валасы свае паголіць, і абмые вопратку сваю, і абмые цела сваё вадою, і будзе чысты;"},{"book":"ЛЯВІТ","chapter":"14","verse":"10","text":"на восьмы дзень возьме ён двух бараноў без пахібы, і адну авечку гадавалую без пахібы, і тры дзясятых эфы пшанічнай мукі, змяшанай з алеем, дзеля прынашэньня хлебнага, і адзін лог алею;"},{"book":"ЛЯВІТ","chapter":"14","verse":"11","text":"сьвятар ачышчальнік паставіць чалавека, якога ачышчае, зь імі прад Госпадам каля ўваходу ў скінію сходу;"},{"book":"ЛЯВІТ","chapter":"14","verse":"12","text":"і возьме сьвятар аднаго барана і прынясе ў ахвяру за віну, і лог алею, і прынясе гэта, трасучы прад Госпадам;"},{"book":"ЛЯВІТ","chapter":"14","verse":"13","text":"і заколе барана на тым месцы, дзе колюць ахвяру за грэх і цэласпаленьне, на месцы сьвятым, бо гэта ахвяра за віну, як і ахвяра за грэх, належыць сьвятару: гэта вялікая сьвятыня;"},{"book":"ЛЯВІТ","chapter":"14","verse":"14","text":"і возьме сьвятар крыві з ахвяры за віну, і пакладзе сьвятар на край правага вуха таго, каго ачышчае, і на вялікі палец правай рукі ягонай і на вялікі палец правай нагі ягонай;"},{"book":"ЛЯВІТ","chapter":"14","verse":"15","text":"і возьме сьвятар з логу алею і палье на левую сваю далоню;"},{"book":"ЛЯВІТ","chapter":"14","verse":"16","text":"і ўмочыць сьвятар правы палец свой у алей, які на левай далоні ягонай, і пакропіць алеем з пальца свайго сем разоў прад абліччам Госпада;"},{"book":"ЛЯВІТ","chapter":"14","verse":"17","text":"а рэшту алею, які на далоні ягонай, пакладзе сьвятар на край правага вуха таго, каго ачышчае, на вялікі палец правай рукі ягонай і на вялікі палец правай нагі ягонай, на кроў ахвяры за віну;"},{"book":"ЛЯВІТ","chapter":"14","verse":"18","text":"а рэшту алею, які на далоні ў сьвятара, пакладзе ён на галаву таго, каго ачышчае, і ачысьціць яго сьвятар перад абліччам Госпада;"},{"book":"ЛЯВІТ","chapter":"14","verse":"19","text":"і ачысьціць сьвятар ахвяру за грэх і ачысьціць чалавека ад нечысьці ягонай; пасьля таго заколе ахвяру цэласпаленьня;"},{"book":"ЛЯВІТ","chapter":"14","verse":"20","text":"і пакладзе сьвятар цэласпаленьне і прынашэньне хлебнае на ахвярнік; і ачысьціць яго сьвятар, і ён будзе чысты."},{"book":"ЛЯВІТ","chapter":"14","verse":"21","text":"Калі ж ён бедны і ня мае дастатку, дык няхай возьме аднаго барана ў ахвяру павіннасьці дзеля трасеньня, каб ачысьціць сябе, і адну дзесяцярыну эфы пшанічнай мукі, зьмяшанай з алеем, у прынашэньне хлебнае, і лог алею,"},{"book":"ЛЯВІТ","chapter":"14","verse":"22","text":"і дзьве галубкі і два маладыя галубы, што дастане рука ягоная, адну птушку ў ахвяру за грэх, а другую на цэласпаленьне;"},{"book":"ЛЯВІТ","chapter":"14","verse":"23","text":"і прынясе іх на восьмы дзень ачышчэньня свайго сьвятару да ўваходу ў скінію сходу, перад аблічча Госпада;"},{"book":"ЛЯВІТ","chapter":"14","verse":"24","text":"сьвятар возьме барана ахвяры за віну і лог алею, і прынясе гэта сьвятар, трасучы перад Госпадам;"},{"book":"ЛЯВІТ","chapter":"14","verse":"25","text":"і заколе барана ў ахвяру павіннасьці, і возьме сьвятар крыві ахвяры павіннасьці, і пакладзе на край правага вуха таго, каго ачышчае, і на вялікі палец правай рукі ягонай і на вялікі палец правай нагі ягонай;"},{"book":"ЛЯВІТ","chapter":"14","verse":"26","text":"і налье сьвятар алею на левую сваю далонь,"},{"book":"ЛЯВІТ","chapter":"14","verse":"27","text":"і алеем, які на левай далоні ягонай, пакропіць сьвятар правым пальцам сваім сем разоў перад абліччам Гасподнім;"},{"book":"ЛЯВІТ","chapter":"14","verse":"28","text":"і пакладзе сьвятар алею, які на далоні ягонай, на край правага вуха таго, каго ачышчае, на вялікі палец правай рукі ягонай і на вялікі палец правай нагі ягонай, на месца крыві з ахвяры за віну;"},{"book":"ЛЯВІТ","chapter":"14","verse":"29","text":"а рэшту алею, які на далоні ў сьвятара, пакладзе ён на галаву таго, каго ачышчае, каб ачысьціць яго перад абліччам Госпада;"},{"book":"ЛЯВІТ","chapter":"14","verse":"30","text":"і прынясе адну галубку, альбо аднаго маладога голуба, што дастане рука,"},{"book":"ЛЯВІТ","chapter":"14","verse":"31","text":"з таго, што дастане рука ягоная, адну птушку ў ахвяру за грэх, а другую на цэласпаленьне, разам з прынашэньнем хлебным; і ачысьціць сьвятар чалавека перад абліччам Госпада."},{"book":"ЛЯВІТ","chapter":"14","verse":"32","text":"Вось закон пра пракажонага, які ў час ачышчэньня свайго ня мае дастатку."},{"book":"ЛЯВІТ","chapter":"14","verse":"33","text":"І сказаў Гасподзь Майсею і Аарону, кажучы:"},{"book":"ЛЯВІТ","chapter":"14","verse":"34","text":"калі ўвойдзеце ў зямлю Ханаанскую, якую Я даю вам у валоданьне, і Я навяду струплю праказы на дамы ў зямлі валоданьня вашага,"},{"book":"ЛЯВІТ","chapter":"14","verse":"35","text":"тады той, чый дом, павінен пайсьці і сказаць сьвятару: у мяне на доме паявілася як бы струпля."},{"book":"ЛЯВІТ","chapter":"14","verse":"36","text":"Сьвятар загадае апаражніць дом, перш чым сьвятар увойдзе аглядаць струплю, каб не зьнячысьцілася ўсё, што ў доме; пасьля гэтага прыйдзе сьвятар аглядаць дом."},{"book":"ЛЯВІТ","chapter":"14","verse":"37","text":"Калі ён, агледзеўшы струплю, убачыць, што струпля на сьценах дома складаецца зь зеленаватых альбо чырванаватых ямін, якія будуць заглыбленыя ў сьцяне,"},{"book":"ЛЯВІТ","chapter":"14","verse":"38","text":"дык сьвятар выйдзе з дома да дзьвярэй дома і замкне дом на сем дзён."},{"book":"ЛЯВІТ","chapter":"14","verse":"39","text":"На сёмы дзень зноў прыйдзе сьвятар, і калі ўбачыць, што струпля пашырылася па сьценах дома,"},{"book":"ЛЯВІТ","chapter":"14","verse":"40","text":"дык сьвятар загадае выламаць камяні, на якіх струпля, і выкінуць іх за горадам на месца нячыстае;"},{"book":"ЛЯВІТ","chapter":"14","verse":"41","text":"а дом усярэдзіне няхай увесь выскабляць, і абмазку, якую саскобляць, высыплюць за горадам на месца нячыстае;"},{"book":"ЛЯВІТ","chapter":"14","verse":"42","text":"і возьмуць іншыя камяні і ўставяць замест тых камянёў, і возьмуць іншую абмазку і абмажуць дом."},{"book":"ЛЯВІТ","chapter":"14","verse":"43","text":"Калі струпля зноў абэявіцца і будзе цьвісьці на доме пасьля таго, як выламалі камяні і выскаблілі дом і абмазалі,"},{"book":"ЛЯВІТ","chapter":"14","verse":"44","text":"дык сьвятар прыйдзе і агледзіць, і калі струпля на доме пашырылася, дык гэта едкая праказа на доме, нячысты ён;"},{"book":"ЛЯВІТ","chapter":"14","verse":"45","text":"трэба зламаць гэты дом, і камяні яго і дрэва яго і ўсю абмазку дома і вынесьці за горад на месца нячыстае;"},{"book":"ЛЯВІТ","chapter":"14","verse":"46","text":"хто ўваходзіць у дом увесь той час, калі ён замкнуты, той нячысты да вечара;"},{"book":"ЛЯВІТ","chapter":"14","verse":"47","text":"і хто сьпіць у доме тым, той павінен вымыць вопратку сваю; і хто есьць у доме тым, той павінен вымыць вопратку сваю."},{"book":"ЛЯВІТ","chapter":"14","verse":"48","text":"А калі сьвятар прыйдзе і ўбачыць, што струпля на доме не пашырылася пасьля таго, як абмазалі дом, дык сьвятар абвесьціць дом чыстым, бо струпля прайшла."},{"book":"ЛЯВІТ","chapter":"14","verse":"49","text":"І каб ачысьціць дом, возьме ён дзьвюх птушак, кедровага дрэва, чырванёную нітку і ісопу,"},{"book":"ЛЯВІТ","chapter":"14","verse":"50","text":"і заколе адну птушку над гліняным посудам, над жывою вадою;"},{"book":"ЛЯВІТ","chapter":"14","verse":"51","text":"і возьме кедровае дрэва і ісоп, і чырванёную нітку і жывую птушку, і абмочыць іх у крыві птушкі заколатай і ў жывой вадзе, і пакропіць дом сем разоў;"},{"book":"ЛЯВІТ","chapter":"14","verse":"52","text":"і ачысьціць дом крывёю птушкі і жывою вадою, і жывою птушкаю і кедровым дрэвам і ісопам і чырванёнаю ніткаю;"},{"book":"ЛЯВІТ","chapter":"14","verse":"53","text":"і пусьціць жывую птушку за горадам у поле і ачысьціць дом, і будзе чысты."},{"book":"ЛЯВІТ","chapter":"14","verse":"54","text":"Вось закон пра ўсякую струплю праказы і пра пархатасьць,"},{"book":"ЛЯВІТ","chapter":"14","verse":"55","text":"і пра праказу на вопратцы і на доме, і пра пухліну, і пра лішаі, і пра плямы, -"},{"book":"ЛЯВІТ","chapter":"14","verse":"56","text":"каб указаць, калі гэта нячыстае і калі чыстае: вось закон пра праказу."}]}