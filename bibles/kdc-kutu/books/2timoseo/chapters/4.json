{"data":[{"book":"2 Timoseo","chapter":"4","verse":"1","text":"Nokulagiza mgameso ga Mulungu na mgameso ga Yesu Kilisito, yonda yawataguse wanhu wagima na wafile, kwavija kokwiza kuwatawala kamba Mndewa,"},{"book":"2 Timoseo","chapter":"4","verse":"2","text":"nokulagiza uwapetele wanhu usenga, uitande kwa kipindi kinogile na kihile, uwalangulize wanhu na uwazume na uwagangamize kwa uhole."},{"book":"2 Timoseo","chapter":"4","verse":"3","text":"Siku zokwiza aho wanhu honda wategeleze mafundizo ga ukweli, lakini wokweleleza gaja goyolonda wenyego na wosola wafundiza wengi wonda wafundize gaja gowolonda wao kuhulika."},{"book":"2 Timoseo","chapter":"4","verse":"4","text":"Wolema kutegeleza ukweli, na wohindukila simo za uvizi."},{"book":"2 Timoseo","chapter":"4","verse":"5","text":"Lakini gweye uiteganye na ufunge umoyo mna gamagayo, usang'hane kuwapetela wanhu Mbuli Inogile na uimambukize sang'hano yako."},{"book":"2 Timoseo","chapter":"4","verse":"6","text":"Kwavija kipindi changu cha kufa cha mmabehi na damu yangu yogidigwa kamba vija walava nhosa viwogida divai."},{"book":"2 Timoseo","chapter":"4","verse":"7","text":"Niye niwamba mna ing'hondo, niumambukiza mwanza wangu na nigogeleza goya kutamanila."},{"book":"2 Timoseo","chapter":"4","verse":"8","text":"Sambi nobetela kugweleligwa nhunza ya kuhuma, ya kutendigwa noge mgameso ga Mulungu. Mndewa yotagusa wanhu goya, konigwaa nhunza siku dijo. Si niye niiyeka, lakini na waja wose wombeta kwa kusulukila yalawilile."},{"book":"2 Timoseo","chapter":"4","verse":"9","text":"Sekeukawe kwiza kundola."},{"book":"2 Timoseo","chapter":"4","verse":"10","text":"Dema kavinogela ng'hani vinhu va mwiisi ino mbaka kandeka kachola ako Sesalonike. Kilesike kachola Galatia na Tito kachola Dalimatia."},{"book":"2 Timoseo","chapter":"4","verse":"11","text":"Luka yaiyeka ayo yeli hamoja na niye. Msole Maluko wize nayo, kwavija kodaha kunhaza mwiisang'hano."},{"book":"2 Timoseo","chapter":"4","verse":"12","text":"Nimtuma Tukiko yachole Efeso."},{"book":"2 Timoseo","chapter":"4","verse":"13","text":"Waheza ngalile koti jangu, dindekile kwa Kalipo ako Tuloasi, vivija ngalile vija ivitabu, ng'hani ng'hani vija va ng'hwembe."},{"book":"2 Timoseo","chapter":"4","verse":"14","text":"Ija mfuwa zuma Alekizanda, kanhendela gehile, lakini Mndewa komulipa mbuli ya gaja gayasang'hane."},{"book":"2 Timoseo","chapter":"4","verse":"15","text":"Gwegwe vivija winege nayo, kwavija kaulema ng'hani usenga wetu."},{"book":"2 Timoseo","chapter":"4","verse":"16","text":"Viniigombele mwanza wa ichanduso kuduhu munhu yailumbile na niye, wanhu wose wandeka. Mulungu sekeyailole mbuli yao ihile!"},{"book":"2 Timoseo","chapter":"4","verse":"17","text":"Lakini Mndewa kanhaza na kanigwaa nguvu, niwapetela wanhu usenga wake, muladi wanhu haweli Wayahudi wauhulike. Mndewa kanihonya na ifa kamba mudilomo da simba."},{"book":"2 Timoseo","chapter":"4","verse":"18","text":"Mndewa komhonya na gehile gose, na konigala muundewa wake wa kuulanga. Ukulu uwe kwa Mulungu siku zose. Ona."},{"book":"2 Timoseo","chapter":"4","verse":"19","text":"Walamuse Pilisila na Akula, hamoja na wanhu wa mng'anda ya Onesifoli."},{"book":"2 Timoseo","chapter":"4","verse":"20","text":"Elasito kasigala Kolinto na Tulofimo nimuleka Mileto, kwavija kakala mtamu."},{"book":"2 Timoseo","chapter":"4","verse":"21","text":"Ulopole kwiza kihuhwe hakinavika."},{"book":"2 Timoseo","chapter":"4","verse":"22","text":"Mndewa yakale na gweye, ng'hekewa ya Mulungu ikale na mweye mose."}]}