{"data":[{"book":"YAHUUDIYANKEEƁE","chapter":"13","verse":"1","text":"Yo giggol siɗɗankaaku ngol duumo."},{"book":"YAHUUDIYANKEEƁE","chapter":"13","verse":"2","text":"Wota on yejjitu wernugol. Ko fii e nder warrugol non woɓɓe wernii malaa'ikaaɓe, hara ɓe andaa."},{"book":"YAHUUDIYANKEEƁE","chapter":"13","verse":"3","text":"Anditee fii kasooɓe ɓen, wa si tawii hiɗon sokidaa e maɓɓe, e wonaaɓe e tampineede ɓen, wa si tawii ko onon wonaa tampineede."},{"book":"YAHUUDIYANKEEƁE","chapter":"13","verse":"4","text":"Yo mo kala teddin dewgal ngal, awa kadi yo ƴettindirɓe ɓen yonindiran, ko fii telen-ma ɗon, Alla ɲaaway fijooɓe ɓen e jinooɓe ɓen."},{"book":"YAHUUDIYANKEEƁE","chapter":"13","verse":"5","text":"Wota on ardinir ngurndan mon ɗan giggol kaalisi, yondinoree ko jogiɗon kon fewndo ɗoo. Ko fii Alla tigi no wi'i: «Mi accitataa ma e mi tertotaako ma few.»"},{"book":"YAHUUDIYANKEEƁE","chapter":"13","verse":"6","text":"Mo kala e men no waawi wi'ude e nder pellital:"},{"book":"YAHUUDIYANKEEƁE","chapter":"13","verse":"7","text":"Anditee fii ardotooɓe on ɓen, ɓen feɲɲinannooɓe on daaluyee Alla on, miijitoɗon fii battane no ɓe wuuriri non, ɲembon gomɗinal maɓɓe ngal."},{"book":"YAHUUDIYANKEEƁE","chapter":"13","verse":"8","text":"Awa Iisaa Almasiihu on ko gooto, o waylotaako hanki e hande e haa poomaa."},{"book":"YAHUUDIYANKEEƁE","chapter":"13","verse":"9","text":"Wota on jaɓu kala noone janndeeji janani selna on. Ko fii no moƴƴi ka ɓernde nden tiiɗiniree moƴƴere Alla nden, hara hinaa sariyaaji fii ɲaameteeji ɗi nafaali huunde ɓen jokkuɓe ɗi."},{"book":"YAHUUDIYANKEEƁE","chapter":"13","verse":"10","text":"Ko fii hiɗen mari *layyorde nde tawata haananaa gollooɓe ka *rewirdu adunayankeeru ɲaamugol ko sakkaa ɗon kon."},{"book":"YAHUUDIYANKEEƁE","chapter":"13","verse":"11","text":"Ko fii *yottinooɓe mawɓe sadaka ɓen sakkorayno ƴiiƴan ka nokkuure hormorde, kono tebbeeli ɗin sunneteno ka ɓaawo hoɗo."},{"book":"YAHUUDIYANKEEƁE","chapter":"13","verse":"12","text":"Ko ɗun waɗi si Iisaa kadi tampuno ka ɓaawo hoɗo fii *laɓɓinirgol jamaa on ƴiiƴan makko ɗan tigi."},{"book":"YAHUUDIYANKEEƁE","chapter":"13","verse":"13","text":"Awa enen kadi, yalten ka ɓaawo hoɗo fii yahugol e makko, e hoore rondagol hersa ka o rondinoo kan."},{"book":"YAHUUDIYANKEEƁE","chapter":"13","verse":"14","text":"Ko fii en maraa ɗoo hoɗo tabitungo, kono hiɗen ɗaɓɓude aroyayngo ngon."},{"book":"YAHUUDIYANKEEƁE","chapter":"13","verse":"15","text":"E innde makko kanko Iisaa, duumoɗen e waɗangol Alla sadaka mantoore, e maanaa sadaka yaltoowo e toni jantotooɗi innde makko nden."},{"book":"YAHUUDIYANKEEƁE","chapter":"13","verse":"16","text":"Awa wota on weddito e waɗugol moƴƴere e wallindirgol, ko ɗii woni sadakaaji ɗi Alla jaɓata weltora."},{"book":"YAHUUDIYANKEEƁE","chapter":"13","verse":"17","text":"Ɗoftee ardotooɓe on ɓen, yankinanoɗon ɓe. Ko fii hiɓe ayni fota wonkiiji mon ɗin, wa hunitoytooɓe ka Alla. Awa etee ɓe waɗa ɗun e hoore weltaare, hara hinaa no mettirta ɓe. Si hinaa ɗun, nafoytaa on."},{"book":"YAHUUDIYANKEEƁE","chapter":"13","verse":"18","text":"Awa toranee men: meɗen felliti wonde meɗen mari ɓernde laaɓunde e nder faalegol nawrude ngurndan amen ɗan no feewiri e kala huunde."},{"book":"YAHUUDIYANKEEƁE","chapter":"13","verse":"19","text":"Mi torike on fow tentinii toragol fii yo Allaahu on newnanan yiltitagol ka mon no yaawiri."},{"book":"YAHUUDIYANKEEƁE","chapter":"13","verse":"20","text":"Yo Alla Jom Ɓuttu on, on Artirɗo e hakkunde mayɓe ɓen Iisaa Joomi men, Ngaynaako Mawɗo baali ɗin, rewrude e ƴiiƴan *ahadi poomayankeeri ndin,"},{"book":"YAHUUDIYANKEEƁE","chapter":"13","verse":"21","text":"yo o wawnu on e kala ko moƴƴi fii waɗugol faale makko on, o waɗa e men ko welata mo, tippude e Iisaa Almasiihu on, on mo mangural wonani haa poomaa. Aamiina!"},{"book":"YAHUUDIYANKEEƁE","chapter":"13","verse":"22","text":"Mi torike on, yo musiɓɓe an, jaɓugol ngol kongol wakkilinayngol, ko fii mi windanii on, mi raɓɓinɗinii."},{"book":"YAHUUDIYANKEEƁE","chapter":"13","verse":"23","text":"Awa andee wonde, Timotee, oo musiɗɗo men, yaltinaama ka kaso. Si o hewtitii law, mi yaaday e makko, men yiida e mon."},{"book":"YAHUUDIYANKEEƁE","chapter":"13","verse":"24","text":"Hiwranee lan ardotooɓe on ɓen fow e yimɓe Alla ɓen fow. Ɓee ɓe Italii salminii on."},{"book":"YAHUUDIYANKEEƁE","chapter":"13","verse":"25","text":"Yo moƴƴere Joomiraaɗo on wonu e hoore mon on fow."}]}