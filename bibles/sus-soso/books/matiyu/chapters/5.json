{"data":[{"book":"Matiyu","chapter":"5","verse":"1","text":"Isa to ɲama to, a naxa te geya fari, a a magoro. A fɔxirabirɛe naxa e makɔrɛ a ra."},{"book":"Matiyu","chapter":"5","verse":"2","text":"A naxa masenyi ti fɔlɔ e bɛ."},{"book":"Matiyu","chapter":"5","verse":"3","text":"«Sɛɛwɛ na mixie bɛ naxee e yɛtɛ magoroma,"},{"book":"Matiyu","chapter":"5","verse":"4","text":"Sɛɛwɛ na mixie bɛ naxee wama,"},{"book":"Matiyu","chapter":"5","verse":"5","text":"Sɛɛwɛ na mixie bɛ naxee diɲɛma,"},{"book":"Matiyu","chapter":"5","verse":"6","text":"Sɛɛwɛ na mixie bɛ naxee wama tinxinyi xɔn,"},{"book":"Matiyu","chapter":"5","verse":"7","text":"Sɛɛwɛ na mixie bɛ naxee kinikinima e booree ma,"},{"book":"Matiyu","chapter":"5","verse":"8","text":"Sɛɛwɛ na mixie bɛ naxee bɔɲɛ fiixɛ,"},{"book":"Matiyu","chapter":"5","verse":"9","text":"Sɛɛwɛ na mixie bɛ naxee lanyi fenma e nun mixie tagi,"},{"book":"Matiyu","chapter":"5","verse":"10","text":"Sɛɛwɛ na mixie bɛ naxee ɲaxankataxi tinxinyi xa fe ra,"},{"book":"Matiyu","chapter":"5","verse":"11","text":"«Sɛɛwɛ na wo bɛ e na wo konbi, e na wo ɲaxankata, e na wule nun fe kobi mɔɔli birin fala wo xun ma n ma fe ra."},{"book":"Matiyu","chapter":"5","verse":"12","text":"Wo xa ɲɛlɛxin, wo xa sɛɛwa, barima wo baraayi gboma nɛ ariyanna. Beenun wo xa bari, e namiɲɔnmɛe fan ɲaxankata na ki nɛ.»"},{"book":"Matiyu","chapter":"5","verse":"13","text":"«Wo maniyaxi fɔxɛ nan na yi duniɲa adamadie ya ma, kɔnɔ xa fɔxɛ mɛxɛmɛxɛnyi bara ba, a fa mɛxɛmɛxɛnma di? A tide yo mu na kɔrɛ, fo a woli tande, mixie ɲɛrɛ a fari."},{"book":"Matiyu","chapter":"5","verse":"14","text":"Wo maniyaxi naiyalanyi nan na yi duniɲa adamadie ya ma. Taa naxan dɔxɔxi geya fari, na mu nɔma nɔxunde."},{"book":"Matiyu","chapter":"5","verse":"15","text":"Lanpui mu radɛxɛma a xa dɔxɔ debe bun ma. A dɔxɔma lanpui dɔxɔse nan fari alako a xa banxi kui iyalan birin bɛ."},{"book":"Matiyu","chapter":"5","verse":"16","text":"Wo xa naiyalanyi fan xa yanba na ki adamadie ya ma, alako e xa wo xa kɛwali fanyie to, e wo Baba matɔxɔ naxan na ariyanna.»"},{"book":"Matiyu","chapter":"5","verse":"17","text":"«Wo naxa a maɲɔxun a n faxi nɛ n xa Tawureta Munsa nun namiɲɔnmɛe xa sɛriyɛ ba a i. N mu faxi e bade xɛ, n faxi nɛ alako n xa e rakamali."},{"book":"Matiyu","chapter":"5","verse":"18","text":"N xa nɔndi fala wo bɛ, danmi koore nun bɔxi na na, hali sigirɛ keren mu bama Ala xa sɛriyɛ ra, fo a birin kamali."},{"book":"Matiyu","chapter":"5","verse":"19","text":"Na kui, mixi yo Ala xa yaamari keren matandi, na yaamari xurun kiyoki, a man fa mixi gbɛtɛe ratantan na kui, a kanyi fan xili xurunma nɛ birin bɛ Ala xa mangɛya niini bun ma. Kɔnɔ mixi yo Ala xa sɛriyɛ rabatu, a mixi gbɛtɛe xaran na ra, na kanyi xunnakeli nan sɔtɔma Ala xa mangɛya niini bun ma."},{"book":"Matiyu","chapter":"5","verse":"20","text":"N xa a fala wo bɛ, xa wo xa tinxinyi mu dangi sɛriyɛ karamɔxɔe nun Farisɛnie gbe ra, wo mu soma Ala xa mangɛya niini bun ma abadan.»"},{"book":"Matiyu","chapter":"5","verse":"21","text":"«Wo a kolon wo benbae yamari naxan na, ‹Wo naxa faxɛ ti. Faxɛti makiitima nɛ.›"},{"book":"Matiyu","chapter":"5","verse":"22","text":"Kɔnɔ n tan xa a fala wo bɛ, naxan yo bɔɲɛ na te a ngaxakerenyi xili ma, na kanyi makiitima nɛ. Naxan na a fala ngaxakerenyi bɛ, ‹I tan dugula›, na kanyi makiitima nɛ kiitisa xungbee ya i. Naxan na a fala a bɛ, ‹I tan xaxilitare!›, na kanyi wolima nɛ yahannama tɛ xɔɔra.»"},{"book":"Matiyu","chapter":"5","verse":"23","text":"«Na kui, xa wo bara siga sɛrɛxɛ bade, wo fa ratu a wo ngaxakerenyi xɔnɔxi wo ma fe nde ma,"},{"book":"Matiyu","chapter":"5","verse":"24","text":"wo xa wo xa sɛrɛxɛ lu sɛrɛxɛbade fɛ ma sinden, wo siga wo ngaxakerenyi yire. Wo xa lanyi xiri wo nun wo ngaxakerenyi tagi, wo fa gbilen wo xa sɛrɛxɛ bade.»"},{"book":"Matiyu","chapter":"5","verse":"25","text":"«I xa kata wo nun i kalamuma xa lan sinnanyi ma, wo na kira xɔn ma tɛmui naxɛ. Xa na mu a ra a i xaninma kiitisa yire, kiitisa fan i so kɔsibili yi ra, na fan i sa geeli."},{"book":"Matiyu","chapter":"5","verse":"26","text":"N xa nɔndi fala i bɛ, i mu minima mɛnni fo i kɔbiri birin fi han batanka dɔnxɔɛ.»"},{"book":"Matiyu","chapter":"5","verse":"27","text":"«Wo a kolon wo benbae yamari naxan na, ‹Wo naxa yɛnɛ raba.›"},{"book":"Matiyu","chapter":"5","verse":"28","text":"Kɔnɔ n tan xa a fala wo bɛ, naxan yo a ya ti ginɛ nde ra milɛ kui, na kanyi bara gɛ yɛnɛ rabade a bɔɲɛ kui."},{"book":"Matiyu","chapter":"5","verse":"29","text":"Xa i yirefan ya findima i ratantanse ra, a ba na, a wɔlɛ. Fate yire nde bafe na, na fisa dinɛ i fate gundi birin wolife yahannama."},{"book":"Matiyu","chapter":"5","verse":"30","text":"Xa i yirefan bɛlɛxɛ findima i ratantanse ra, a bolon, a wɔlɛ. Fate salonse nde bolonfe, na fisa dinɛ i fate gundi birin wolife yahannama.»"},{"book":"Matiyu","chapter":"5","verse":"31","text":"«A man masenxi nɛ, ‹Naxan wama mɛɛfe a xa ginɛ ra, a xa fatan kɛɛdi so a yi ra.›"},{"book":"Matiyu","chapter":"5","verse":"32","text":"Kɔnɔ n tan xa a fala wo bɛ, naxan yo mɛɛ a xa ginɛ ra, xa a xa ginɛ mu yɛnɛ xa rabaxi, na kanyi bara a niya na ginɛ xa findi yɛnɛla ra a na dɔxɔ xɛmɛ gbɛtɛ xɔn ma tɛmui naxɛ. Xɛmɛ naxan fan na ginɛ dɔxɔma e mɛɛxi naxan na, a fan bara findi yɛnɛla ra.»"},{"book":"Matiyu","chapter":"5","verse":"33","text":"«Wo a kolon wo benbae yamari naxan na, ‹Wo naxa wo xa marakali kana, wo xa a rakamali nɛ Marigi bɛ.›"},{"book":"Matiyu","chapter":"5","verse":"34","text":"Kɔnɔ n tan xa a fala wo bɛ, wo naxa wo kali feo! Wo naxa wo kali koore ra, barima Ala xa kibanyi nan a ra."},{"book":"Matiyu","chapter":"5","verse":"35","text":"Wo naxa wo kali bɔxi ra, barima Ala sanyi tide na a ra. Wo naxa wo kali Darisalamu ra, barima Mangɛ Xungbe xa taa nan a ra."},{"book":"Matiyu","chapter":"5","verse":"36","text":"Wo naxa wo kali wo yɛtɛ xunyi ra, barima wo mu nɔma xunsɛxɛ keren nafugade, wo mu nɔma a fɔɔrɔde."},{"book":"Matiyu","chapter":"5","verse":"37","text":"Wo xa nɔndi fala. Xa iyo nan a ra, wo xa a fala ‹iyo›. Xa ade nan a ra, wo xa a fala ‹ade›. Sese sa na xun ma, a fatanxi Sentanɛ nan ma.»"},{"book":"Matiyu","chapter":"5","verse":"38","text":"«Wo a kolon wo yamari naxan na, ‹Wo xa ya ɲɔxɔ ya ra, wo xa ɲinyi ɲɔxɔ ɲinyi ra.›"},{"book":"Matiyu","chapter":"5","verse":"39","text":"Kɔnɔ n tan xa a fala wo bɛ, wo naxa mixi kobi gere. Xa mixi nde wo xɛrɛ garin, wo xa boore sɛɛti fan ti a bɛ."},{"book":"Matiyu","chapter":"5","verse":"40","text":"Xa mixi nde wama wo xaninfe kiiti banxi, alako a xa donma ba wo yi ra, wo xa wo xa guba fan lu a yi."},{"book":"Matiyu","chapter":"5","verse":"41","text":"Xa mixi nde wo karaxan wo xa a mati ɲɛrɛ kui kilo keren, wo xa a mati kilo firin."},{"book":"Matiyu","chapter":"5","verse":"42","text":"Naxan na i makula, i xa a ki. Naxan wama se nde yofufe i ma, i naxa tondi a bɛ.»"},{"book":"Matiyu","chapter":"5","verse":"43","text":"«Wo a kolon wo yamarixi naxan na, ‹Wo xa wo boore xanu, wo xa wo yaxui xɔn.›"},{"book":"Matiyu","chapter":"5","verse":"44","text":"Kɔnɔ n tan xa a fala wo bɛ, wo xa wo yaxuie xanu, wo xa Ala maxandi mixie bɛ naxee wo ɲaxankatama."},{"book":"Matiyu","chapter":"5","verse":"45","text":"Na kui, wo findima wo Baba xa die ra naxan na ariyanna, naxan kuye ibama tinxintɔɛe nun tinxintaree bɛ, naxan tunɛ ragoroma mixi fanyie nun mixi kobie bɛ."},{"book":"Matiyu","chapter":"5","verse":"46","text":"Xa wo sa mixie gbansan nan xanuma, naxee wo fan xanuxi, wo baraayi mundun sɔtɔma na kui? Hali duuti maxili kobie na mɔɔli rabama."},{"book":"Matiyu","chapter":"5","verse":"47","text":"Xa wo sa wo ngaxakerenyie gbansan nan xɛɛbuma, wo munfe rabafe naxan findi fe nɛɛnɛ ra na kui? Hali kaafirie na mɔɔli rabama."},{"book":"Matiyu","chapter":"5","verse":"48","text":"Na kui, wo xa tinxinyi nun marafanyi xa kamali, alɔ wo naxan toxi wo Baba ra naxan na ariyanna.»"}]}