{"data":[{"book":"2 Qoronttosa","chapter":"5","verse":"1","text":"Nuni izan biitta bolla diza dunkaney laletikokka asa kushen giddontta xoossa kushen oothetida medhina keethey nuusu salon dizayssa nu erosu."},{"book":"2 Qoronttosa","chapter":"5","verse":"2","text":"He wodey gakanas nu keeththa saloyssa mayanas nu lamoti naagoos."},{"book":"2 Qoronttosa","chapter":"5","verse":"3","text":"Tumape hessa nu maydape guye kallotoko."},{"book":"2 Qoronttosa","chapter":"5","verse":"4","text":"Nuni hayssa ha Dunkaanezan diza wode wurson izi dexiza gishshi dabura piidhi goosu. Hessas gaasoyka hayqizaysi deyon laamistana mala, nuni salon daana sooza mayana attin nupe qaristana mala nu koyoko."},{"book":"2 Qoronttosa","chapter":"5","verse":"5","text":"Hessas nuna gigisiday Xoossuko. Buro yanaysas wase gidana mala nuusu ba ayana immiday izakko."},{"book":"2 Qoronttosa","chapter":"5","verse":"6","text":"Nuni ashon diza wode wurson Godape haak dizaysa erikoka izan ammanetid doosu."},{"book":"2 Qoronttosa","chapter":"5","verse":"7","text":"Nuni diza duussay Godan ammanid attin ayfen beyon gidena."},{"book":"2 Qoronttosa","chapter":"5","verse":"8","text":"Nuni ashope shaaketidi Godara duusu dooranaysa ta sidhontta yootays."},{"book":"2 Qoronttosa","chapter":"5","verse":"9","text":"Hessa gishshi nu ashon diiko woykko ashope shaaketikokka nuusu waana qofay Goda ufaysoko."},{"book":"2 Qoronttosa","chapter":"5","verse":"10","text":"Nuni wurikka Kiristossa pirda womibara sintthi shiiqanayss attena; Nupe issay issay biitta bolla ba oothida iitta gidin woykko loo7o gidin ba ootho mala bessiza waaga ekana."},{"book":"2 Qoronttosa","chapter":"5","verse":"11","text":"Hessa gishshi Godas babo guusi ay gusakone nu eriza gishshi asay nu yotizaysa ero gi ekana mala oothanas daburosu. Nuni onanttakone Xoossa achan qoncceko. Qasseka inte wozinanka qoncce gididaysa ta ammanays."},{"book":"2 Qoronttosa","chapter":"5","verse":"12","text":"Ta hessa gizay nuna inte sintthan galatanas gidontta dishin inte nunan ceeqistana mala attin wozinape gidontta ayfen beetiza miishan ceqetizaytas inte malthe imanas danda7ana mala gaada gays."},{"book":"2 Qoronttosa","chapter":"5","verse":"13","text":"Nu gooshu gidiko Xoossa gishshi giid gooyidosu. Erata gidikkoka intes giidiko."},{"book":"2 Qoronttosa","chapter":"5","verse":"14","text":"Kirstoosay wursos issi to hayqoysane haray wurikka izara issife hayqidaysa nu erida gishshi Kirstoosa siiqoy nuna woliqara oothises."},{"book":"2 Qoronttosa","chapter":"5","verse":"15","text":"Shempora paxa dizayti wurikka he hayqidaysasine hayqope dendidaysas daana malape attin hayssafe guye istti bees doontta mala Kirstoosay wursos hayqides."},{"book":"2 Qoronttosa","chapter":"5","verse":"16","text":"Hessa gishshi hayssafe guye nuni oonaka ase asho ayfen xeeloko. Nuni hayssafe kase Kirstoosa asho ayfen xeelliday coo mela asa mala xeelo gidikkoka hayssafe guye sintthas gidiko hessaththo xeeloko."},{"book":"2 Qoronttosa","chapter":"5","verse":"17","text":"Hessa gishshi oonikka Kiristoosa bagga gidiko izi ooratha medhetethiko. kase ceega medhetethay aadhides. He iza oolla hara ooratha medhetetthi gelides."},{"book":"2 Qoronttosa","chapter":"5","verse":"18","text":"Hessi wuri handay izi nuna benara Kiristoosa baggara maqaynithidine maqaynitho ootho nuusu immida Xoossanko."},{"book":"2 Qoronttosa","chapter":"5","verse":"19","text":"Hessika Xoossi Kiristoosa baggara hanko alame asa wursika benara maqaynithides guusuko. Istti qohozaka qoodibeyna. Nuusuka nu asa Godaara maqaynithana qaala immides."},{"book":"2 Qoronttosa","chapter":"5","verse":"20","text":"Xoossi nu baggara asi xeygiza gishshi nuni qasse Kiristoosa ogathatakko. Hessa gishshi “Inte Xoossara iginttite!” giidi nu intena Kiristoosa sunthan woossos."},{"book":"2 Qoronttosa","chapter":"5","verse":"21","text":"Nuni Kiristoosa baggara Xoossa xiilloteth gisheti ekkizayta gidana mala Xoossi iza bolla nagaray baynda Kiristoosay izi nu nagara tookana mala oothides."}]}