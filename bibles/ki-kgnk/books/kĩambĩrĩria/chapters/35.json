{"data":[{"book":"Kĩambĩrĩria","chapter":"35","verse":"1","text":"Thuutha wa ũguo Ngai akĩĩra Jakubu atĩrĩ, “Ambata, ũthiĩ Betheli ũgatũũre kuo, na wakĩre Ngai kĩgongona kuo, o we ũrĩa wakuumĩrĩire rĩrĩa woragĩra mũrũ wa nyũkwa Esaũ.”"},{"book":"Kĩambĩrĩria","chapter":"35","verse":"2","text":"Nĩ ũndũ ũcio Jakubu akĩĩra andũ a nyũmba yake, na arĩa othe maarĩ nao, atĩrĩ, “Eheriai ngai cia mĩhianano iria mũrĩ nacio, na mwĩtherie inyuĩ ene, na mwĩkĩre nguo ingĩ."},{"book":"Kĩambĩrĩria","chapter":"35","verse":"3","text":"Mũcooke mũũkĩre, mũreke tũthiĩ twambate Betheli, ngaakĩre Ngai kĩgongona kuo, ũrĩa wanjĩtĩkire mũthenya ũrĩa ndaarĩ thĩĩna-inĩ, na ũrĩa ũkoretwo na niĩ kũrĩa guothe ndanathiĩ.”"},{"book":"Kĩambĩrĩria","chapter":"35","verse":"4","text":"Nĩ ũndũ ũcio makĩnengera Jakubu ngai cia mĩhianano iria maarĩ nacio, na irengeeri iria ciarĩ matũ mao,35:4 Irengeeri cia matũ ciahũthagĩrwo irĩ ta njĩra ya kũgitĩra mũndũ. nake Jakubu agĩcithika gĩtina-inĩ kĩa mũgandi kũu Shekemu."},{"book":"Kĩambĩrĩria","chapter":"35","verse":"5","text":"Nao makiumagara, magĩĩthiĩra, namo matũũra marĩa maamathiũrũrũkĩirie makĩnyiitwo nĩ guoya wa Ngai, nĩ ũndũ ũcio gũtirĩ o na ũmwe wamaingatithirie."},{"book":"Kĩambĩrĩria","chapter":"35","verse":"6","text":"Jakubu na andũ arĩa othe aarĩ nao magĩkinya Luzu (na nĩkuo Betheli), bũrũri-inĩ wa Kaanani."},{"book":"Kĩambĩrĩria","chapter":"35","verse":"7","text":"Agĩaka kĩgongona kũu, na agĩĩta handũ hau Eli-Betheli, tondũ hau nĩho Ngai aamwĩguũrĩirie rĩrĩa ooragĩra mũrũ wa nyina."},{"book":"Kĩambĩrĩria","chapter":"35","verse":"8","text":"Nake Debora mũreri wa Rebeka agĩkua na agĩthikwo gĩtina-inĩ kĩa mũgandi mũhuro wa Betheli. Nĩ ũndũ ũcio handũ hau hagĩĩtwo Aloni-Bakuthu."},{"book":"Kĩambĩrĩria","chapter":"35","verse":"9","text":"Thuutha wa Jakubu gũcooka kuuma Padani-Aramu, Ngai akĩmuumĩrĩra rĩngĩ na akĩmũrathima."},{"book":"Kĩambĩrĩria","chapter":"35","verse":"10","text":"Ngai akĩmwĩra atĩrĩ, “Rĩĩtwa rĩaku nĩ Jakubu, no ndũgũcooka gwĩtwo Jakubu rĩngĩ; ũrĩĩtagwo Isiraeli.” Nĩ ũndũ ũcio akĩmwĩta Isiraeli."},{"book":"Kĩambĩrĩria","chapter":"35","verse":"11","text":"Nake Ngai akĩmwĩra atĩrĩ, “Niĩ nĩ niĩ Ngai Mwene-Hinya-Wothe; ciaranai na mũingĩhe. Rũrĩrĩ na gĩkundi kĩa ndũrĩrĩ nĩikoima harĩwe, na athamaki nĩmakoima mwĩrĩ-inĩ waku."},{"book":"Kĩambĩrĩria","chapter":"35","verse":"12","text":"Bũrũri ũrĩa niĩ ndaheire Iburahĩmu na Isaaka, o nawe nĩngakũhe guo, na nĩngaheana bũrũri ũyũ kũrĩ njiaro ciaku iria igooka thuutha waku.”"},{"book":"Kĩambĩrĩria","chapter":"35","verse":"13","text":"Hĩndĩ ĩyo Ngai akĩambata akĩmweherera kuuma handũ hau aamwaragĩria."},{"book":"Kĩambĩrĩria","chapter":"35","verse":"14","text":"Jakubu akĩhaanda gĩtugĩ kĩa ihiga handũ hau Ngai aarĩtie nake, agĩgĩitĩrĩria ndibei; agĩcooka agĩgĩitĩrĩria maguta."},{"book":"Kĩambĩrĩria","chapter":"35","verse":"15","text":"Jakubu agĩĩta handũ hau Ngai aamwarĩirie Betheli."},{"book":"Kĩambĩrĩria","chapter":"35","verse":"16","text":"Thuutha ũcio Jakubu na andũ ake makiuma Betheli magĩthiĩ na mbere na rũgendo. Na matigairie hanini makinye Efiratha-rĩ, Rakeli akĩambĩrĩria kũrũmwo na agĩkorwo arĩ na thĩĩna mũingĩ mũno."},{"book":"Kĩambĩrĩria","chapter":"35","verse":"17","text":"Na tondũ aarĩ na thĩĩna mũingĩ mũno wa gũciara, mũmũciarithia akĩmwĩra atĩrĩ, “Tiga gwĩtigĩra, tondũ ũrĩ na kahĩĩ kangĩ.”"},{"book":"Kĩambĩrĩria","chapter":"35","verse":"18","text":"Na atanatuĩkana, tondũ nĩ gũkua aakuaga, agĩtua kahĩĩ kau Beni-Oni. No ithe agĩgatua Benjamini."},{"book":"Kĩambĩrĩria","chapter":"35","verse":"19","text":"Nĩ ũndũ ũcio Rakeli agĩkua na agĩthikwo mũkĩra-inĩ wa njĩra ya gũthiĩ Efiratha (na nokuo Bethilehemu.)"},{"book":"Kĩambĩrĩria","chapter":"35","verse":"20","text":"Jakubu akĩhaanda gĩtugĩ igũrũ rĩa mbĩrĩra yake, na nginya ũmũthĩ ũyũ gĩtugĩ kĩu nĩkĩo kĩonanagia mbĩrĩra ya Rakeli."},{"book":"Kĩambĩrĩria","chapter":"35","verse":"21","text":"Isiraeli agĩthiĩ o na mbere na rũgendo na akĩamba hema yake mwena ũrĩa ũngĩ wa Migidali-Ederi."},{"book":"Kĩambĩrĩria","chapter":"35","verse":"22","text":"Hĩndĩ ĩyo Isiraeli aatũũraga bũrũri ũcio-rĩ, Rubeni agĩthiĩ, agĩkoma na Biliha, thuriya ya ithe, nake Isiraeli akĩigua ũhoro ũcio."},{"book":"Kĩambĩrĩria","chapter":"35","verse":"23","text":"Ariũ a Lea maarĩ:"},{"book":"Kĩambĩrĩria","chapter":"35","verse":"24","text":"Ariũ a Rakeli maarĩ:"},{"book":"Kĩambĩrĩria","chapter":"35","verse":"25","text":"Ariũ a Biliha ndungata ya mũirĩtu ya Rakeli maarĩ:"},{"book":"Kĩambĩrĩria","chapter":"35","verse":"26","text":"Ariũ a Zilipa ndungata ya mũirĩtu ya Lea maarĩ:"},{"book":"Kĩambĩrĩria","chapter":"35","verse":"27","text":"Na Jakubu agĩkinya mũciĩ kũrĩ ithe Isaaka kũu Mamure, hakuhĩ na Kiriathu-Ariba (nĩkuo Hebironi), kũrĩa Iburahĩmu na Isaaka maatũũrĩte."},{"book":"Kĩambĩrĩria","chapter":"35","verse":"28","text":"Isaaka aatũũrire muoyo mĩaka igana na mĩrongo ĩnana."},{"book":"Kĩambĩrĩria","chapter":"35","verse":"29","text":"Agĩcooka agĩtuĩkana agĩkua na agĩthikwo hamwe na andũ ao arĩa maakuĩte, arĩ mũkũrũ na arĩ na mĩaka mĩingĩ. Nao ariũ ake Esaũ na Jakubu makĩmũthika."}]}