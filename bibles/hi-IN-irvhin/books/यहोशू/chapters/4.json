{"data":[{"book":"यहोशू","chapter":"4","verse":"1","text":"जब उस सारी जाति के लोग यरदन के पार उतर चुके, तब यहोवा ने यहोशू से कहा,"},{"book":"यहोशू","chapter":"4","verse":"2","text":"“प्रजा में से बारह पुरुष4:2 बारह पुरुष: गोत्रों को अपने-अपने प्रतिनिधि चुनने थे और उसका अनुभोदन यहोशू करेगा। (यहोशू. 4:4) , अर्थात्–गोत्र पीछे एक-एक पुरुष को चुनकर यह आज्ञा दे,"},{"book":"यहोशू","chapter":"4","verse":"3","text":"‘तुम यरदन के बीच में, जहाँ याजकों ने पाँव धरे थे वहाँ से बारह पत्थर उठाकर अपने साथ पार ले चलो, और जहाँ आज की रात पड़ाव होगा वहीं उनको रख देना।’”"},{"book":"यहोशू","chapter":"4","verse":"4","text":"तब यहोशू ने उन बारह पुरुषों को, जिन्हें उसने इस्राएलियों के प्रत्येक गोत्र में से छांटकर ठहरा रखा था,"},{"book":"यहोशू","chapter":"4","verse":"5","text":"बुलवाकर कहा, “तुम अपने परमेश्वर यहोवा के सन्दूक के आगे यरदन के बीच में जाकर इस्राएलियों के गोत्रों की गिनती के अनुसार एक-एक पत्थर उठाकर अपने-अपने कंधे पर रखो,"},{"book":"यहोशू","chapter":"4","verse":"6","text":"जिससे यह तुम लोगों के बीच चिन्ह ठहरे, और आगे को जब तुम्हारे बेटे यह पूछें, ‘इन पत्थरों का क्या मतलब है?’"},{"book":"यहोशू","chapter":"4","verse":"7","text":"तब तुम उन्हें यह उत्तर दो, कि यरदन का जल यहोवा की वाचा के सन्दूक के सामने से दो भाग हो गया था; क्योंकि जब वह यरदन पार आ रहा था, तब यरदन का जल दो भाग हो गया। अतः वे पत्थर इस्राएल को सदा के लिये स्मरण दिलानेवाले ठहरेंगे।”"},{"book":"यहोशू","chapter":"4","verse":"8","text":"यहोशू की इस आज्ञा के अनुसार इस्राएलियों ने किया, जैसा यहोवा ने यहोशू से कहा था वैसा ही उन्होंने इस्राएली गोत्रों की गिनती के अनुसार बारह पत्थर यरदन के बीच में से उठा लिए; और उनको अपने साथ ले जाकर पड़ाव में रख दिया।"},{"book":"यहोशू","chapter":"4","verse":"9","text":"और यरदन के बीच, जहाँ याजक वाचा के सन्दूक को उठाए हुए अपने पाँव धरे थे वहाँ यहोशू ने बारह पत्थर खड़े कराए; वे आज तक वहीं पाए जाते हैं।"},{"book":"यहोशू","chapter":"4","verse":"10","text":"और याजक सन्दूक उठाए हुए उस समय तक यरदन के बीच खड़े रहे जब तक वे सब बातें पूरी न हो चुकीं, जिन्हें यहोवा ने यहोशू को लोगों से कहने की आज्ञा दी थी। तब सब लोग फुर्ती से पार उतर गए;"},{"book":"यहोशू","chapter":"4","verse":"11","text":"और जब सब लोग पार उतर चुके, तब याजक और यहोवा का सन्दूक भी उनके देखते पार हुए।"},{"book":"यहोशू","chapter":"4","verse":"12","text":"और रूबेनी, गादी, और मनश्शे के आधे गोत्र के लोग मूसा के कहने के अनुसार इस्राएलियों के आगे पाँति बाँधे हुए पार गए;"},{"book":"यहोशू","chapter":"4","verse":"13","text":"अर्थात् कोई चालीस हजार पुरुष युद्ध के हथियार बाँधे हुए संग्राम करने के लिये यहोवा के सामने पार उतरकर यरीहो के पास के अराबा में पहुँचे।"},{"book":"यहोशू","chapter":"4","verse":"14","text":"उस दिन यहोवा ने सब इस्राएलियों के सामने यहोशू की महिमा बढ़ाई; और जैसे वे मूसा का भय मानते थे वैसे ही यहोशू का भी भय उसके जीवन भर मानते रहे।"},{"book":"यहोशू","chapter":"4","verse":"15","text":"और यहोवा ने यहोशू से कहा,"},{"book":"यहोशू","chapter":"4","verse":"16","text":"“साक्षी का सन्दूक उठानेवाले याजकों को आज्ञा दे कि यरदन में से निकल आएँ।”"},{"book":"यहोशू","chapter":"4","verse":"17","text":"तो यहोशू ने याजकों को आज्ञा दी, “यरदन में से निकल आओ।”"},{"book":"यहोशू","chapter":"4","verse":"18","text":"और ज्यों ही यहोवा की वाचा का सन्दूक उठानेवाले याजक यरदन के बीच में से निकल आए, और उनके पाँव स्थल पर पड़े, त्यों ही यरदन का जल अपने स्थान पर आया, और पहले के समान तटों के ऊपर फिर बहने लगा।"},{"book":"यहोशू","chapter":"4","verse":"19","text":"पहले महीने के दसवें दिन को प्रजा के लोगों ने यरदन में से निकलकर यरीहो की पूर्वी सीमा पर गिलगाल में अपने डेरे डालें।"},{"book":"यहोशू","chapter":"4","verse":"20","text":"और जो बारह पत्थर यरदन में से निकाले गए थे, उनको यहोशू ने गिलगाल में खड़े किए।"},{"book":"यहोशू","chapter":"4","verse":"21","text":"तब उसने इस्राएलियों से कहा, “आगे को जब तुम्हारे बाल-बच्चे अपने-अपने पिता से यह पूछें, ‘इन पत्थरों का क्या मतलब है?’"},{"book":"यहोशू","chapter":"4","verse":"22","text":"तब तुम यह कहकर उनको बताना, ‘इस्राएली यरदन के पार स्थल ही स्थल चले आए थे’।"},{"book":"यहोशू","chapter":"4","verse":"23","text":"क्योंकि जैसे तुम्हारे परमेश्वर यहोवा ने लाल समुद्र को हमारे पार हो जाने तक हमारे सामने से हटाकर सूखा रखा था, वैसे ही उसने यरदन का भी जल तुम्हारे पार हो जाने तक तुम्हारे सामने से हटाकर सूखा रखा;"},{"book":"यहोशू","chapter":"4","verse":"24","text":"इसलिए कि पृथ्वी के सब देशों के लोग जान लें कि यहोवा का हाथ बलवन्त है; और तुम सर्वदा अपने परमेश्वर यहोवा का भय मानते रहो।”"}]}