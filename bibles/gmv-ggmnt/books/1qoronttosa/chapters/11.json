{"data":[{"book":"1 Qoronttosa","chapter":"11","verse":"1","text":"Tani Kiristoosa milatada iza kaallizayssatho inteka tana milatidi kaallite."},{"book":"1 Qoronttosa","chapter":"11","verse":"2","text":"Inte taas wursi qopiza gishshine taape ekkida timirtteza lo7ethi oykida gishshi ta intena galatayss."},{"book":"1 Qoronttosa","chapter":"11","verse":"3","text":"Gido attin ta inte erana mala koyzay atumasas wursos hu7ey Kiristoosa gididayssa mala atumasay maccashas wursos hu7ekko. Qasse Xoossi Kiristoosas hu7ekko."},{"book":"1 Qoronttosa","chapter":"11","verse":"4","text":"Be hu7e guluntidi Xoossu woossizadey woykko qaala yootizadey oonikka berka bena kawushes."},{"book":"1 Qoronttosa","chapter":"11","verse":"5","text":"Be hu7e goozontta woossiza maccashiya woykko tinbite qaala yootiza ay maccashika berka bena kawushaysu. Hessi iza ba hu7e bulissidadera ginakko."},{"book":"1 Qoronttosa","chapter":"11","verse":"6","text":"Maccashi ba hu7e goozontta aggiko meydetu woykko qanxxisu. Izis ba hu7e meydetethi woykko qanxxisethi yeelachizaz gidiko goozu."},{"book":"1 Qoronttosa","chapter":"11","verse":"7","text":"Addey ba hu7e gulunttanas bessena. Atumasi Xoossa lemusone Xoossa bonchokko. Maccashi gidiko addes bonchokko."},{"book":"1 Qoronttosa","chapter":"11","verse":"8","text":"Gaasoyka maccashi addefe medhetadusu attin atumas maccashafe medhetibeyna."},{"book":"1 Qoronttosa","chapter":"11","verse":"9","text":"Qasseka maccashi addes medhetadusu attin addey maccashas medhetibeyna."},{"book":"1 Qoronttosa","chapter":"11","verse":"10","text":"Hessa gishshi kiittanchati beyanas naagiza macashas imettida maata bessiza goose ba hu7en goozu."},{"book":"1 Qoronttosa","chapter":"11","verse":"11","text":"Goda achchan gidiko maccashay addey bayinda, addeyka maccashay bayinda deyetena."},{"book":"1 Qoronttosa","chapter":"11","verse":"12","text":"Maccashay addefe beetidayssatho addeyka maccashafe yelettes. Gido attin nam7ayka Xoossafe bettida."},{"book":"1 Qoronttosa","chapter":"11","verse":"13","text":"Maccashi ba hu7e goozontta Xoossu woossanas bessizakone ane inte piridite."},{"book":"1 Qoronttosa","chapter":"11","verse":"14","text":"Atumasi ba huye adusi dichiko boriso gididayssa intena medhetetha hanotethi erisuwee?"},{"book":"1 Qoronttosa","chapter":"11","verse":"15","text":"Maccash gidiko ba hu7e ithike dichiko hessi izis boncho gidenee? Izis adusa hu7e ithikey imettiday izis seelokko."},{"book":"1 Qoronttosa","chapter":"11","verse":"16","text":"Hessa gishshi oonikka hayssa ha yoozan palamistana koyko nuusu gidinkka Xoossa woossa keethas hayssafe hara wogay deena."},{"book":"1 Qoronttosa","chapter":"11","verse":"17","text":"Inte issi so shiiqetiza wode qohosu attin go7as gidontta gishshi ta hayssa azazoza intes aathizay intena galatashe gidena."},{"book":"1 Qoronttosa","chapter":"11","verse":"18","text":"Inte woossa keeththan shiiqiza wode inte garisan shaakotethi dizayssa ta kasista siyadis. Ta siyoyssafe baggay tumu gidanayssa ta ammanayss."},{"book":"1 Qoronttosa","chapter":"11","verse":"19","text":"Inte giddofe tumanchati shaaketi eretana mala hessa mala shaakoy inte giddon daanayssi dossa gidena."},{"book":"1 Qoronttosa","chapter":"11","verse":"20","text":"Inte issife shiiqetidi mizay Goda ka7o gidena."},{"book":"1 Qoronttosa","chapter":"11","verse":"21","text":"Inte shiiqetidi issay issa naagontta dishe kathi meista. Intefe issadey gafan dishin hankoyssi qass mathotes."},{"book":"1 Qoronttosa","chapter":"11","verse":"22","text":"Histin intes uyanasine maanasoy bayee? Woyko Xoossa keeth leqqidi aykoyka bayindayta yeelachetii? Histin ta intena ay goo? Hayssa ha hanozas intena galatoo? Muleka galatike."},{"book":"1 Qoronttosa","chapter":"11","verse":"23-24","text":"Ta Godape ekkidayssa intes aathadis. Hessika Goda Yesusay adhdhi imettida omaris uketh denthidine Xoossu galati bathidi “[Heyte! miite!] hayssi intes gidiza ta ashokko. Tana qopanas inte hayssa oothite” gides."},{"book":"1 Qoronttosa","chapter":"11","verse":"25","text":"Hessaththoka Ka7ope guye ushsha denthidi “Hayssi ushshay ta suuthan haniza ooratha caqqoko. Hessa gishshi ushshafe inte uyiza wode hayssa tana qopana mala oothite” gides."},{"book":"1 Qoronttosa","chapter":"11","verse":"26","text":"Heyssa ukeetha inte miza wodene hayssa ushshaka uyiza wurso wode Goday yaana gakanas inte iza hayqo yotandista."},{"book":"1 Qoronttosa","chapter":"11","verse":"27","text":"Hessa gishshi oonka bessontta dishin hayssa uketha miiko woykko Goda ushsha uyiko izadey Goda ashone iza suutha kawushida gishshi izi oychistana."},{"book":"1 Qoronttosa","chapter":"11","verse":"28","text":"Oonka hayssa ha uketha manapene ushshafe uyanape kaseti berka bena pacco."},{"book":"1 Qoronttosa","chapter":"11","verse":"29","text":"Gaasoyka oonka Goda asho bees gelontta dishin miikone Goda ushsha uykko izadey berika ba bolla pirida ehees."},{"book":"1 Qoronttosa","chapter":"11","verse":"30","text":"Inte garisan daro asay daburidayne saketiday qasseka baggay hayqiday hessa geedonkko."},{"book":"1 Qoronttosa","chapter":"11","verse":"31","text":"Nu nurka nuna paccizako nu bolla piridetenakoshin."},{"book":"1 Qoronttosa","chapter":"11","verse":"32","text":"Gido attin Goday pirdiza wode nu hanko ammanontta asara piridetontta mala izi nuna kaseti murees."},{"book":"1 Qoronttosa","chapter":"11","verse":"33","text":"Hessa gish ta ishato inte maana shiiqiza wode issay issara naagetite."},{"book":"1 Qoronttosa","chapter":"11","verse":"34","text":"Inte shiiqiza shiiqoy pirdas gidontta mala intafe oonka gafidadey diiko kasetidi ba son mo. Hankko attidayssa hara wode inteko baada woga woththana"}]}