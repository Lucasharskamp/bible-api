{"data":[{"book":"Mateo","chapter":"13","verse":"1","text":"Gbe ma gbe Yesu do go tso aƒea me yi ɖanɔ anyi ɖe ƒua nu."},{"book":"Mateo","chapter":"13","verse":"2","text":"Ameha gã aɖe gaƒo ƒu ɖe eŋu ale gbegbe be ege ɖe ʋu aɖe me, eye wòyi ɖe ƒua dzi vie nɔ anyi, ke ameha la tɔ ɖe ƒua ta."},{"book":"Mateo","chapter":"13","verse":"3","text":"Egblɔ nya geɖewo na wo to lododo me be, “Agbledela aɖe yi nuku wu ge."},{"book":"Mateo","chapter":"13","verse":"4","text":"Esi wònɔ nukua wum la, ɖewo ge ɖe mɔ to, eye xeviwo va fɔ wo mi."},{"book":"Mateo","chapter":"13","verse":"5","text":"Ɖewo hã ge ɖe kpenyigba dzi, afi si ke sue aɖe ko nɔ; nuku siawo tsi vlɔvlɔvlɔ,"},{"book":"Mateo","chapter":"13","verse":"6","text":"gake esi ŋdɔ ʋu ɖe wo dzi la, woyrɔ, eye woku, elabena woƒe kewo mede to o."},{"book":"Mateo","chapter":"13","verse":"7","text":"Nuku bubuwo ge ɖe ŋu me, eye ŋu vu tsyɔ wo dzi woku."},{"book":"Mateo","chapter":"13","verse":"8","text":"Ke nuku aɖewo hã ge ɖe anyigba nyuitɔ dzi, eye womie, tsi hetse ku geɖewo, ɖewo tse blaetɔ̃, bubuwo tse blaade, eye ɖewo hã tse alafa."},{"book":"Mateo","chapter":"13","verse":"9","text":"Ame si to senu li na la nesee.”"},{"book":"Mateo","chapter":"13","verse":"10","text":"Eƒe nusrɔ̃lawo va egbɔ va biae be, “Nu ka ta ɣe sia ɣi ko nènɔa nu fiam amewo to lododo me ɖo?”"},{"book":"Mateo","chapter":"13","verse":"11","text":"Eɖe eme na wo be wo nusrɔ̃lawo ko wona mɔnukpɔkpɔ be woanya nu si dziƒofiaɖuƒe la nye, ke womena mɔnukpɔkpɔ sia ame bubuwo o."},{"book":"Mateo","chapter":"13","verse":"12","text":"Ame si si nu le la, eyae woana nui ale be nu si le esi la nasɔ gbɔ ɖe edzi, ke ame si si nu mele o la, sue si le esi hã la, woaxɔe le esi wòatsi asi ƒuƒlu."},{"book":"Mateo","chapter":"13","verse":"13","text":"Nu sia tae metsɔa lododo fia nu amewoe ɖo be;"},{"book":"Mateo","chapter":"13","verse":"14","text":"Nya sia wu nyagblɔɖila Yesaya ƒe nyagblɔɖi sia nu be,"},{"book":"Mateo","chapter":"13","verse":"15","text":"Elabena ame siawo ƒe dziwo ku atri;"},{"book":"Mateo","chapter":"13","verse":"16","text":"Ke woayra miaƒe ŋkuwo, elabena wokpɔa nu kple miaƒe towo hã elabena wosea nu."},{"book":"Mateo","chapter":"13","verse":"17","text":"Mele egblɔm na mi nyateƒetɔe be, nyagblɔɖila geɖewo kple ame dzɔdzɔe geɖewo di vevie be yewoakpɔ nu siwo kpɔm miele, eye yewoase nya siwo sem miele la, gake womete ŋui o."},{"book":"Mateo","chapter":"13","verse":"18","text":"“Lo si medo tso nukuwula ŋuti la ƒe gɔmeɖeɖee nye esi!"},{"book":"Mateo","chapter":"13","verse":"19","text":"Anyigba alo mɔ to, afi si nuku aɖewo ge ɖo la nye ame aɖe ƒe dzi. Ame sia sea nyanyui la tso mawufiaɖuƒe la ŋuti, gake mesea egɔme o, ale Satana va ɖea nyanyui la le eƒe dzi me."},{"book":"Mateo","chapter":"13","verse":"20","text":"Kpenyigba lae nye ame si sea nyanyui la, eye eƒe dzi xɔnɛ kple dzidzɔ,"},{"book":"Mateo","chapter":"13","verse":"21","text":"gake abe nuku siwo miena ɖe anyigba ma ƒomevi dzi ene la, woƒe kewo medea to o, eye togbɔ be wotsina vlɔvlɔvlɔ hã la, ne yometiti va ko la, wogbɔdzɔna."},{"book":"Mateo","chapter":"13","verse":"22","text":"Anyigba si dzi yɔ kple ŋuve lae nye ame si sea mawunya la, gake dzitsitsi ɖe xexemenuwo kple kesinɔnuwo ŋu hea eƒe susu ɖa tso mawunya la gbɔ, eya ta metsea ku aɖeke na Mawu o."},{"book":"Mateo","chapter":"13","verse":"23","text":"Anyigba nyui lae nye ame si ƒe dzi sea mawunya la, eye wòsea egɔme, eye eya hã ɖakplɔa ame blaetɔ̃, blaade alo alafa ɖeka bubu gɔ̃ hã vaa dziƒofiaɖuƒe la mee.”"},{"book":"Mateo","chapter":"13","verse":"24","text":"Lo bubu si Yesu gado hãe nye esi: “Dziƒofiaɖuƒe la le abe ame si ƒã bli ɖe eƒe agble me ene,"},{"book":"Mateo","chapter":"13","verse":"25","text":"ke esi wòmlɔ anyi le zã me la, eƒe futɔ va ƒã gbeku vɔ̃wo ɖe bliawo dome."},{"book":"Mateo","chapter":"13","verse":"26","text":"Esi bliawo de asi tsitsi me la, gbeku vɔ̃awo hã tsi kpli wo."},{"book":"Mateo","chapter":"13","verse":"27","text":"“Agbleatɔ ƒe dɔlawo va agbletɔ la gbɔ va biae be, ‘Aƒetɔ, alo menye nuku nyui nèƒã ɖe wò abɔ me oa? Afi ka gbeku vɔ̃ siawo tso?’"},{"book":"Mateo","chapter":"13","verse":"28","text":"“Agbletɔ la ɖo eŋu na wo be, ‘Futɔ aɖe kokokoe wɔ nenem nu sia.’"},{"book":"Mateo","chapter":"13","verse":"29","text":"“Eɖo eŋu na wo be, ‘Gbeɖe, migawɔe o, ne miebe yewoaho gbeku vɔ̃awo la, miaho blia hã,"},{"book":"Mateo","chapter":"13","verse":"30","text":"eya ta mina wo katã natsi aduadu va se ɖe nuŋeɣi, ekema mana nuŋelawo naho gbekuawo, atɔ dzo wo, eye woatsɔ bli la akɔ ɖe nye ava me!’ ”"},{"book":"Mateo","chapter":"13","verse":"31","text":"Lo bubu si wògado na wo lae nye esi: “Dziƒofiaɖuƒe la le abe ʋuti ƒe ku si nye atikutsetse suetɔ kekeake si wodo ɖe anyigba ƒe tu me ene."},{"book":"Mateo","chapter":"13","verse":"32","text":"Togbɔ be enye atiku suetɔ wu le atikuwo dome hã la, ne etsi la, ezua ati gã si ƒoa atiwo katã ta, eye xeviwo va wɔa atɔ ɖe alɔawo me hekpɔa gbɔdzɔe.”"},{"book":"Mateo","chapter":"13","verse":"33","text":"Yesu yi edzi kple lododo bubu be, “Dziƒofiaɖuƒe la ɖi nuʋãnu si nyɔnu aɖe tsɔ de abolomɔ me, eye wòwɔ dɔ to abolomɔ blibo la me va se ɖe esime wòʋã nyuie.”"},{"book":"Mateo","chapter":"13","verse":"34","text":"Yesu wɔa lododo ŋu dɔ zi geɖe nenye be wòle nu ƒom na amewo; ne ele nu ƒom na wo la, lododo sɔŋ ko ŋu dɔ wòwɔna,"},{"book":"Mateo","chapter":"13","verse":"35","text":"elabena woawu nya si nyagblɔɖilawo gblɔ ɖi la nu be,"},{"book":"Mateo","chapter":"13","verse":"36","text":"Azɔ egblẽ ameha la ɖe kpɔa godo, eye wòge ɖe aƒea me. Eƒe nusrɔ̃lawo va egbɔ gblɔ be, “Ɖe lo si nèdo tso bligble kple gbeku vɔ̃wo ŋuti la gɔme na mí.”"},{"book":"Mateo","chapter":"13","verse":"37","text":"Egblɔ na wo be, “Enyo, maɖe egɔme na mi. Nyee nye agbledela si ƒã bli ɖe nye agble me la."},{"book":"Mateo","chapter":"13","verse":"38","text":"Agble lae nye xexea me, eye bli lae nye ame si le mawufiaɖuƒe la me, ke gbeku vɔ̃ɖiwoe nye dzimaxɔsetɔwo."},{"book":"Mateo","chapter":"13","verse":"39","text":"Futɔ si ƒã gbeku vɔ̃wo ɖe blia me lae nye Abosam. Nuŋeɣi lae nye xexea me ƒe nuwuwu, eye nuŋelawoe nye mawudɔlawo."},{"book":"Mateo","chapter":"13","verse":"40","text":"“Le lododo sia me la, woɖe gbeku vɔ̃ɖiawo ɖe aga, eye wotɔ dzo wo; nenema ke wòanɔ le xexea me ƒe nuwuwu."},{"book":"Mateo","chapter":"13","verse":"41","text":"Madɔ nye dɔlawo ɖa, eye woaƒo ame vɔ̃ɖiwo kple nuɖianuwo katã nu ƒu, aɖe wo ɖa le mawufiaɖuƒe la me;"},{"book":"Mateo","chapter":"13","verse":"42","text":"woatsɔ wo aƒu gbe ɖe kpodzo me, afi si avifafa kple aɖukliɖuɖu geɖe anɔ."},{"book":"Mateo","chapter":"13","verse":"43","text":"Ke ame dzɔdzɔewo aklẽ abe ɣe ene le wo Fofo ƒe fiaɖuƒe la me. Ame si to senu li na la nese nya siawo."},{"book":"Mateo","chapter":"13","verse":"44","text":"“Dziƒofiaɖuƒe la le abe kesinɔnu aɖe si ŋu ame aɖe va ke ɖo le anyigba aɖe me ene. Eye le dzidzɔ si wòkpɔ le kesinɔnu sia ŋuti ta la, edzra nu sia nu si le esi la be yeakpɔ ga atsɔ aƒle anyigba sia kple kesinɔnu la katã."},{"book":"Mateo","chapter":"13","verse":"45","text":"“Megale egblɔm na mi be, dziƒofiaɖuƒe la ɖi dzonusitsala si le dzonu nyuiwo dim be yeaƒle adzra la."},{"book":"Mateo","chapter":"13","verse":"46","text":"Eva kpɔ dzonu aɖe si xɔ asi ŋutɔ, eya ta eyi ɖadzra nu siwo katã le esi la, eye wòƒle dzonu sia."},{"book":"Mateo","chapter":"13","verse":"47","text":"“Dziƒofiaɖuƒe la gasɔ kple tɔƒodela aɖe si da asabu ɖe tɔ me, eye wòɖe lã vovovowo, ɖuɖuawo kple maɖumaɖuawo siaa la."},{"book":"Mateo","chapter":"13","verse":"48","text":"Esi wòhe asabu la va gotae la, enɔ anyi tia lã ɖuɖuawo ɖe teƒe ɖeka, ke esiwo womeɖuna o la, etsɔ wo ƒu gbe."},{"book":"Mateo","chapter":"13","verse":"49","text":"Alea tututu wòanɔ le xexea me ƒe nuwuwu hã. Mawudɔlawo ava ma ame vɔ̃ɖiwo ɖa tso ame dzɔdzɔewo gbɔ,"},{"book":"Mateo","chapter":"13","verse":"50","text":"eye woatsɔ wo aƒu gbe ɖe kpodzo me, afi si avifafa kple aɖukliɖuɖu geɖe anɔ.”"},{"book":"Mateo","chapter":"13","verse":"51","text":"Azɔ ebia nusrɔ̃lawo be, “Miese nya siawo gɔmea?”"},{"book":"Mateo","chapter":"13","verse":"52","text":"Ale wòɖo eŋu na wo be, “Eya ta sefiala ɖe sia ɖe si wofia nui tso dziƒofiaɖuƒe la ŋuti la le abe aƒetɔ aɖe si ɖe eƒe kesinɔnu yeye kple xoxoa siaa do goe tso eƒe nudzraɖoƒe la ene.”"},{"book":"Mateo","chapter":"13","verse":"53","text":"Esi Yesu wu lododo siawo nu la, edzo le afi ma."},{"book":"Mateo","chapter":"13","verse":"54","text":"Etrɔ yi fofoawo de, eye wòfia nu le woƒe ƒuƒoƒe, ke ewɔ nuku na wo ŋutɔ. Wobia be, “Afi ka ame sia xɔ nunya kple nukunu gã siwo wɔm wòle la tsoe mahã?"},{"book":"Mateo","chapter":"13","verse":"55","text":"Ɖe menye eyae nye atikpala la ƒe viŋutsu oa? Ɖe menye dadaa ŋkɔe nye Maria, eye nɔvia ŋutsuwoe nye Yakobo, Yosef, Simɔn kple Yuda oa?"},{"book":"Mateo","chapter":"13","verse":"56","text":"Ɖe nɔvia nyɔnuwo katã mele mía dome oa? Ekema afi ka gɔ̃ ŋutsu sia kpɔ nu siawo katã tsoe?”"},{"book":"Mateo","chapter":"13","verse":"57","text":"Ale wokpɔ nuɖiaɖia le eŋu."},{"book":"Mateo","chapter":"13","verse":"58","text":"Ale mewɔ nukunu geɖewo le afi ma o, le woƒe dzimaxɔse ta."}]}