{"data":[{"book":"लूका","chapter":"20","verse":"1","text":"एक दिन इसा होया के जिब यीशु मसीह मन्दर म्ह माणसां नै उपदेश देवै था अर सुसमाचार सुणावै था, तो प्रधान याजक अर शास्त्री, यहूदी अगुवां कै गेल्या धोरै आकै खड़े होए,"},{"book":"लूका","chapter":"20","verse":"2","text":"अर कहण लाग्गे, “म्हारै ताहीं बता, तू इन काम्मां नै किसकै हक तै करै सै, अर वो कौण सै जिसनै तेरे ताहीं यो हक दिया सै?”"},{"book":"लूका","chapter":"20","verse":"3","text":"उसनै उनतै कह्या, “मै भी थारे तै एक बात बुझ्झु सूं, मन्नै बताओ।"},{"book":"लूका","chapter":"20","verse":"4","text":"यूहन्ना का बपतिस्मा सुर्ग की ओड़ था या माणसां की ओड़ तै था?”"},{"book":"लूका","chapter":"20","verse":"5","text":"फेर वे आप्पस म्ह कहण लाग्गे, “जै हम कह्वां, ‘सुर्ग की ओड़,’ तो वो कहवैगा, ‘फेर थमनै उसका बिश्वास क्यांतै न्ही करया?’"},{"book":"लूका","chapter":"20","verse":"6","text":"अर जै हम कह्वां, ‘माणसां की ओड़,’ तो सारे माणस म्हारै पै पत्थर बरसावैगें, क्यूँके सारे जाणै सै के यूहन्ना साच्चीये नबी था।”"},{"book":"लूका","chapter":"20","verse":"7","text":"आखर उननै जवाब दिया, “हमनै न्ही बेरा के वो किस ओड़ तै था।”"},{"book":"लूका","chapter":"20","verse":"8","text":"यीशु नै उनतै कह्या, “तो मै भी कोनी बतान्दा के मै ये काम किस हक तै करुँ सूं।”"},{"book":"लूका","chapter":"20","verse":"9","text":"फेर वो माणसां तै यो उदाहरण कहण लाग्या: “किसे माणस नै अंगूर का बाग लगाया, अर किसानां तै उसनै ठेक्का दे दिया अर घणे दिनां खात्तर परदेस चल्या गया।"},{"book":"लूका","chapter":"20","verse":"10","text":"जिब बखत आया तो उसनै किसानां कै धोरै एक नौक्कर ताहीं भेज्या के वे अंगूर के बाग के कुछ फळां का हिस्सा उसनै देवै, पर किसानां नै उस ताहीं छेतकै रित्ते हाथ्थां बोहड़ा दिया।"},{"book":"लूका","chapter":"20","verse":"11","text":"फेर उसनै एक और नौक्कर ताहीं भेज्या, अर उननै उस ताहीं भी छेतकै अर उसकी बेजती करकै रित्ते हाथ्थां बोहड़ा दिया।"},{"book":"लूका","chapter":"20","verse":"12","text":"फेर उसनै तीसरा भेज्या, उननै उस ताहीं भी घायल करकै लिकाड़ दिया।”"},{"book":"लूका","chapter":"20","verse":"13","text":"फेर अंगूर के बाग कै माल्लिक नै कह्या, “मै के करुँ? मै अपणे प्यारे बेट्टे नै भेज्जूगा, हो सकै सै वे उसकी इज्जत करै।”"},{"book":"लूका","chapter":"20","verse":"14","text":"जिब किसानां नै उस ताहीं देख्या तो आप्पस म्ह विचार करण लाग्गे, “यो तो वारिस सै, आओ, हम इसनै मार दया के विरासत म्हारी हो जावै।”"},{"book":"लूका","chapter":"20","verse":"15","text":"अर उननै उस ताहीं अंगूर के बाग तै बाहरणै लिकाड़कै मार दिया। इस करकै अंगूर के बाग का माल्लिक उनकै गेल्या के करैगा?"},{"book":"लूका","chapter":"20","verse":"16","text":"वो आकै उन किसानां का नाश करैगा, अंगूर के बाग औरां नै सोपैगा। न्यू सुणकै उननै कह्या, “परमेसवर करै इसा ना हो।”"},{"book":"लूका","chapter":"20","verse":"17","text":"उसनै उनकी ओड़ देखकै कह्या, फेर यो के लिख्या सै: “जिस पत्थर नै राजमिस्त्रियाँ नै निकम्मा ठहराया था, वोए कोणे का सिरा होग्या।"},{"book":"लूका","chapter":"20","verse":"18","text":"“जो कोए उस पत्थर पै पड़ैगा वो चकणाचूर हो ज्यागा, अर जिसपै वो पड़ैगा, उसनै पिस देवैगा।”"},{"book":"लूका","chapter":"20","verse":"19","text":"उस्से बखत शास्त्रियाँ अर प्रधान याजकां नै उस ताहीं पकड़णा चाह्या, क्यूँके वे समझगे थे के उसनै म्हारै पै यो उदाहरण कह्या, पर वे माणसां तै डरगे।"},{"book":"लूका","chapter":"20","verse":"20","text":"अर वे उसकी टाह म्ह लाग्गे अर भेदिए भेज्जै के धर्म का भेष धरकै उसकी कोए ना कोए बात पकड़ै, ताके उस ताहीं राज्यपाल कै हाथ अर अधिकार म्ह सौंप दें।"},{"book":"लूका","chapter":"20","verse":"21","text":"उननै उसतै न्यू बुझ्झया, “हे गुरु, हमनै बेरा सै के तू ठीक कहवै अर सिखावै भी सै, अर किसे की मेरै कोनी लेन्दा, बल्के परमेसवर की राह सच्चाई तै बतावै सै।"},{"book":"लूका","chapter":"20","verse":"22","text":"के म्हारा कैसर तै चुंगी देणा ठीक सै या कोनी?”"},{"book":"लूका","chapter":"20","verse":"23","text":"उसनै उनकी श्याणपत ताहीं ताड़कै उनतै कह्या,"},{"book":"लूका","chapter":"20","verse":"24","text":"“एक दीनार (एक दिन की मजदूरी) मन्नै दिखाओ। इसपै किसकी छाप अर नाम सै?” उननै कह्या, “कैसर का।”"},{"book":"लूका","chapter":"20","verse":"25","text":"उसनै उन ताहीं कह्या, “तो जो कैसर का सै, वो कैसर नै द्यो, अर जो परमेसवर का सै, वो परमेसवर नै द्यो।”"},{"book":"लूका","chapter":"20","verse":"26","text":"वे माणसां कै स्याम्ही इस बात म्ह उसनै पकड़ कोनी सके, बल्के उसकै जवाब तै हैरान होकै बोल-बाल्ले रहगे।"},{"book":"लूका","chapter":"20","verse":"27","text":"फेर सदूकी जो कहवै सै के मरे होया का जिन्दा होणा सै ए कोनी उन म्ह तै कुछ नै उसकै धोरै आकै बुझ्झया,"},{"book":"लूका","chapter":"20","verse":"28","text":"“हे गुरु, मूसा नबी नै म्हारै खात्तर यो लिख्या सै: जै किसे का भाई अपणी घरआळी कै रहन्दे बेऊलादा मर जावै, तो उसका भाई उसकी घरआळी तै ब्याह करले, अर अपणे भाई कै खात्तर पीढ़ी पैदा करै।"},{"book":"लूका","chapter":"20","verse":"29","text":"सात भाई थे, पैहल्ड़ा भाई ब्याह करकै बेऊलादा मरग्या।"},{"book":"लूका","chapter":"20","verse":"30","text":"फेर दुसरे"},{"book":"लूका","chapter":"20","verse":"31","text":"अर तीसरे नै भी उस बिरबान्नी तै ब्याह कर लिया। इस तरियां तै सात्तु बेऊलादे मरगे।"},{"book":"लूका","chapter":"20","verse":"32","text":"आखर म्ह वा बिरबान्नी भी मरगी।"},{"book":"लूका","chapter":"20","verse":"33","text":"आखर म्ह जिन्दा होण पै वा उन म्ह तै किसकी घरआळी होवैगी, क्यूँके वा सातुवां की घरआळी हो ली थी।”"},{"book":"लूका","chapter":"20","verse":"34","text":"यीशु नै उनतै कह्या, “इस युग की ऊलादां म्ह ब्याह होवै सै,"},{"book":"लूका","chapter":"20","verse":"35","text":"पर जो माणस इस जोग्गे ठहरैगें के उस युग नै अर मरे होया म्ह तै जिन्दा उठ्ठणके पद नै पा लेवै, उन म्ह ब्याह शादी कोनी होन्दी।"},{"book":"लूका","chapter":"20","verse":"36","text":"वे दुबारै मरण के भी कोनी, क्यूँके वे सुर्गदूत्तां की ढाळ होवैगें, अर पुनरुत्थान की ऊलाद होणे तै परमेसवर की भी ऊलाद होवैगें।"},{"book":"लूका","chapter":"20","verse":"37","text":"पर इस बात ताहीं के मरे होए जिन्दा होवै सै, मूसा नबी नै भी झाड़ी की कहाँनी म्ह दिखाया सै के वो प्रभु ताहीं ‘अब्राहम का परमेसवर, अर इसहाक का परमेसवर अर याकूब का परमेसवर कहवै सै।’"},{"book":"लूका","chapter":"20","verse":"38","text":"परमेसवर तो मुर्दा का कोनी पर जिन्दा का परमेसवर सै: क्यूँके उसकै लोवै सारे जिन्दे सै।”"},{"book":"लूका","chapter":"20","verse":"39","text":"फेर न्यू सुणकै शास्त्रियाँ म्ह तै कुछ नै न्यू कह्या, “हे गुरु, तन्नै ठीक कह्या।”"},{"book":"लूका","chapter":"20","verse":"40","text":"अर उननै दुबारै उसतै कुछ और बुझ्झण की हिम्मत कोनी करी।"},{"book":"लूका","chapter":"20","verse":"41","text":"फेर उसनै उनतै बुझ्झया, “मसीह नै दाऊद की ऊलाद किस तरियां कहवै सै?”"},{"book":"लूका","chapter":"20","verse":"42","text":"दाऊद खुदे भजन संहिता की किताब म्ह कहवै सै:"},{"book":"लूका","chapter":"20","verse":"43","text":"प्रभु नै मेरै प्रभु तै कह्या, “मेरै सोळे कान्ही बैठ, जिब ताहीं के मै तेरे बैरियाँ तेरे पायां म्ह न्ही झुका दियुँ।”"},{"book":"लूका","chapter":"20","verse":"44","text":"दाऊद तो उसनै प्रभु कहवै सै, “तो फेर वो उसकी ऊलाद किस ढाळ होया?”"},{"book":"लूका","chapter":"20","verse":"45","text":"जिब सारे सुणै थे, तो उसनै अपणे चेल्यां तै कह्या,"},{"book":"लूका","chapter":"20","verse":"46","text":"“शास्त्रियाँ तै चौकन्ने रहियो, जिनताहीं लाम्बे-लाम्बे चोगे पहरकै हांडणा आच्छा लाग्गै सै, अर जिन नै बजारां म्ह नमस्कार, अर आराधनालयाँ म्ह खास बैठणा अर जिम्मण म्ह खास जगहां प्यारी लाग्गै सै।"},{"book":"लूका","chapter":"20","verse":"47","text":"वे बिधवायाँ के घर खा जावै सै, अर दिखाण खात्तर घणी वार ताहीं प्रार्थना करदे रहवै सै: ये घणा दण्ड पावैगें।”"}]}