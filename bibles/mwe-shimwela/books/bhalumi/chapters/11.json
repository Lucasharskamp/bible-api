{"data":[{"book":"Bhalumi","chapter":"11","verse":"1","text":"Bhai ngunabhuya, bhuli a Nnungu bhashikwaakananga bhandunji bhabho? Nng'oo! Pabha nkali nne namwene na Ng'ishilaeli, jwa lukolo lwa a Bhulaimu, kabhila ja a Bhenjamini."},{"book":"Bhalumi","chapter":"11","verse":"2","text":"A Nnungu bhangaakananga bhandunji bhabho bhubhaagulenje kuumila bhukala. Eu nkakugamanyanga Majandiko shigabheleketa ga a Eliya? Shibhashite kwaalugulanga Ishilaeli kwa a Nnungu kuti,"},{"book":"Bhalumi","chapter":"11","verse":"3","text":"“Mmakulungwa, bhashikwaabhulaganga ashinkulondola bhenu nibhomola itala yenu. Nepeshe nne jikape, numbe bhapinga mulaganga!”"},{"book":"Bhalumi","chapter":"11","verse":"4","text":"Bhuli a Nnungu bhaajangwileje nndi? “Njikwilepesheya bhandunji elupu shabha bhangatindibhalilanga shanamu sha nnungu ashemwa Bhaali.”"},{"book":"Bhalumi","chapter":"11","verse":"5","text":"Bhai nneyo peyo nkali agano mobha gano, bhapalinji bhalepekenje bhaagwilwenje kwa nema."},{"book":"Bhalumi","chapter":"11","verse":"6","text":"Bhai ibhaga bhaagwilwenje kwa nema, nngabha bhaagwilwenje kwa itendi, na ibhaga bhaagwilwenje kwa itendi, nngabha bhaagwilwenje kwa nema."},{"book":"Bhalumi","chapter":"11","verse":"7","text":"Igala nndi? Shindu shibhaloleyangaga Ishilaeli shila bhangashipatanga. Bhashipatilenje ni bhaagwilwenje bhala, ikabheje bhananji ninonopeywa mitima."},{"book":"Bhalumi","chapter":"11","verse":"8","text":"Malinga Majandiko shigalugula,"},{"book":"Bhalumi","chapter":"11","verse":"9","text":"Na a Daudi gubhashite,"},{"book":"Bhalumi","chapter":"11","verse":"10","text":"Meyo gabhonji gatagwe lubhindu"},{"book":"Bhalumi","chapter":"11","verse":"11","text":"Bhai ngunabhuya kabhili, bhuli, Bhayaudi bhashinkwiikubhalanga nigwanganga kaje? Ng'oo! Ikabheje kwa lebha kwabhonji, ntapulo uishe ku bhandu bha ilambo ina, nkupinga ashaayene bhakolanje lupimilo."},{"book":"Bhalumi","chapter":"11","verse":"12","text":"Bhai monaga kulebha kwa Bhayaudi kushibha utajili kushilambolyo na kulebha kwabhonji kushibha utajili ku bhandu bhananji bha ilambo ina, bhuli aki jabhonji nngabha shijibhe utajili gwa punda?"},{"book":"Bhalumi","chapter":"11","verse":"13","text":"Bhai, ngunabheleketa na mmanganyanji nninginji nngabha Bhayaudi. Pabha nne ntume jwa bhandunji bha ilambo ina, numbe nne ngunakwiiniya ga liengo lyangu,"},{"book":"Bhalumi","chapter":"11","verse":"14","text":"nkupinga naatendanje ashaalongo ajangu bhammonelanje lupimililo mmanganyanji naatapulanje bhananji munkumbi gwabhonji."},{"book":"Bhalumi","chapter":"11","verse":"15","text":"Bhai monaga kukanwa kwabhonji kushilundanya bhandunji na a Nnungu, bhuli kuposhelwa kwabhonji shikubhe nndi, ikabhe gumi ku bhawilenje?"},{"book":"Bhalumi","chapter":"11","verse":"16","text":"Monaga nnimbu ubhaga gwa ukonjelo, bhai, gakagulago shigabhe ga ukonjelo na litepo libhaga lya ukonjelo na nyambi shiibhe nneyo peyo."},{"book":"Bhalumi","chapter":"11","verse":"17","text":"Nyambi ina ya misheituni ishelilwe, nipandishila nyambi ya nsheituni nng'itu. Bhai, mmanganyanji nninginji nngabha Bhayaudi, ni lujambi lwa nsheituni nng'itu. Nnaino nnakwiikonjanga utwenje gwa litepo lya nsheituni gwa nshitalu."},{"book":"Bhalumi","chapter":"11","verse":"18","text":"Nnainyegayanje nyambi ishelilwe ila, eu monaga nkuipuna, bhai nkumbushile kuti nngabha mmwe nkujigala litepo, ikabheje litepo ni likunnjigala mmwe."},{"book":"Bhalumi","chapter":"11","verse":"19","text":"Pana shimmelekete kuti, “Nyambi ila yashinkushelwa nkupinga mbandishilwe nne.”"},{"book":"Bhalumi","chapter":"11","verse":"20","text":"Elo! Yashinkushelwa kwa ligongo lya ungakulupalila, ikabheje mmwe nshipandishilwa kwa ligongo lya ngulupai yenu, nnailumbilile ikabhe nnjogope."},{"book":"Bhalumi","chapter":"11","verse":"21","text":"Pabha monaga a Nnungu bhangaaleshelelanga Bhayaudi bhalinginji malinga nyambi iyene, bhuli punkuganishiya shibhammonele shiya mmwe?"},{"book":"Bhalumi","chapter":"11","verse":"22","text":"Nnole uguja gwa a Nnungu na shibhakuti kalipa kwa bhaagwanganga, ikabheje bhanguja kwenu mmwe, monaga shinnonjeye muuguja gwabho. Bhai ikabhe nneyo, numbe mmwe shinshelwe."},{"book":"Bhalumi","chapter":"11","verse":"23","text":"Nabhalabhonji Bhayaudi bhalekangaga ungakulupalila gwabhonji, shibhapandishilwanje kabhili. Pabha a Nnungu bhanakombola kwapandishilanga kabhili."},{"book":"Bhalumi","chapter":"11","verse":"24","text":"Monaga mmanganyanji mwashinkushelwanga kopoka munsheituni nng'itu, gumpandishilwenje munsheituni gwa nshitalu, bhai pangali ukomu ashaayenenji bhashelilwenje, nipandishilwa kabhili munkongo gwabhonji."},{"book":"Bhalumi","chapter":"11","verse":"25","text":"Ashaalongo ajangu, nne ngunapinga nshimanyanje ashino shinjubhi shino, nkupinga nnaibhonanje kuti nshikolanga nngomo. Kunonopa kwa mitima ja Ishilaeli pukwaaliji nngabha kwa lonjeya, mpaka bhandunji bha ilambo ina pushibhaamanyanje a Nnungu."},{"book":"Bhalumi","chapter":"11","verse":"26","text":"Penepo Ishilaeli bhowe shibhatapulwanje, malinga Majandiko ga Ukonjelo shigataya kuti,"},{"book":"Bhalumi","chapter":"11","verse":"27","text":"Gegano ni malagano gangu na bhene bhanganyabho"},{"book":"Bhalumi","chapter":"11","verse":"28","text":"Bhai kwa ligongo lya Ngani ja Mmbone bhashibhanganga bhamagongo ajenunji, ikabheje ga agulwa kwabhonji bhaapingwanga na a Nnungu kwa ligongo lya asha nakulu bhabhonji bha bhukala."},{"book":"Bhalumi","chapter":"11","verse":"29","text":"Pabha a Nnungu bhakatendebhuka kwa upo yabho wala nshemo gwabho."},{"book":"Bhalumi","chapter":"11","verse":"30","text":"Pabha malinga mmanganyanji bhukala shumwaaleshilenje a Nnungu, ikabheje nnaino bhashikummonelanga shiya kwa ligongo lya lebha kwa Bhaishilaeli."},{"book":"Bhalumi","chapter":"11","verse":"31","text":"Nneyo peyo na Bhaishilaeli bhashilebhanga nkupinga kubhonelwa shiya kwenunji, na bhalabhonji bhabhonelwanje shiya."},{"book":"Bhalumi","chapter":"11","verse":"32","text":"Pabha a Nnungu bhashikwaatabhanga bhandu bhowe muilebho yabhonji, nkupinga bhaabhonelanje shiya bhowe."},{"book":"Bhalumi","chapter":"11","verse":"33","text":"Nnole, shiushite punda upalume gwa lunda na lumanyio lwa a Nnungu! Ukumu yabho jwakwa jwa kombola kwiimanya, wala mipango jabho jwakwa akujimanya!"},{"book":"Bhalumi","chapter":"11","verse":"34","text":"Pabha gani aimanyi ng'aniyo ya Bhakulungwa?"},{"book":"Bhalumi","chapter":"11","verse":"35","text":"Eu gani shakombole kwaapa shindu bhenebho,"},{"book":"Bhalumi","chapter":"11","verse":"36","text":"Pabha indu yowe kuikopweshe kwa Bhenebho, puili na Bhenebho, na kwa ligongo lya Bhenebho."}]}