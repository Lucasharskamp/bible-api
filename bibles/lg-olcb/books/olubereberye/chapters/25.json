{"data":[{"book":"Olubereberye","chapter":"25","verse":"1","text":"Ibulayimu n’awasa omukazi omulala erinnya lye Ketula."},{"book":"Olubereberye","chapter":"25","verse":"2","text":"Yamuzaalira Zimulaani, ne Yokusaani, ne Medani, ne Midiyaani, ne Isubaki ne Suwa."},{"book":"Olubereberye","chapter":"25","verse":"3","text":"Yokusaani n’azaala Seeba ne Dedani. Dedani n’azaala Asulimu, ne Letusimu ne Leumimu."},{"book":"Olubereberye","chapter":"25","verse":"4","text":"Batabani ba Midiyaani baali Efa, ne Eferi, ne Kanoki, ne Abida ne Eruda. Abo bonna be baana n’abazzukulu ba Ketula."},{"book":"Olubereberye","chapter":"25","verse":"5","text":"Ibulayimu yawa Isaaka byonna bye yalina."},{"book":"Olubereberye","chapter":"25","verse":"6","text":"Naye bo abaana b’abaweereza be n’abawa birabo, n’abasiibula bwe yali ng’akyali mulamu bagende ebuvanjuba mu nsi ey’ebuvanjuba; baviire mutabani we Isaaka."},{"book":"Olubereberye","chapter":"25","verse":"7","text":"Ibulayimu yawangaala emyaka kikumi mu nsanvu mu etaano."},{"book":"Olubereberye","chapter":"25","verse":"8","text":"Ibulayimu yafa ng’akaddiyidde ddala, nga musajja awangaalidde ddala obulungi."},{"book":"Olubereberye","chapter":"25","verse":"9","text":"Batabani be Isaaka ne Isimayiri ne bamuziika mu mpuku ey’e Makupeera, mu nnimiro ya Efulooni, mutabani wa Zokali Omukiiti, ebuvanjuba bwa Mamule;"},{"book":"Olubereberye","chapter":"25","verse":"10","text":"ennimiro Ibulayimu gye yagula ku Bakiiti. Omwo Ibulayimu mwe yaziikibwa awali Saala mukazi we."},{"book":"Olubereberye","chapter":"25","verse":"11","text":"Ibulayimu bwe yafa, Katonda n’awa mutabani we Isaaka omukisa, Isaaka n’abeera e Beerirakayiroyi."},{"book":"Olubereberye","chapter":"25","verse":"12","text":"Bino bye bifa ku b’olulyo lwa Isimayiri mutabani wa Ibulayimu eyazaalibwa Agali Omumisiri, omuweereza wa Saala omuwala."},{"book":"Olubereberye","chapter":"25","verse":"13","text":"Gano ge mannya gaabwe nga bwe baddiŋŋanwako: Nebayoosi, omubereberye wa Isimayiri, ne Kedali, ne Adubeeri, ne Mibusamu,"},{"book":"Olubereberye","chapter":"25","verse":"14","text":"ne Misuma, ne Duma, ne Massa,"},{"book":"Olubereberye","chapter":"25","verse":"15","text":"ne Kadadi, ne Teema, ne Yetuli, ne Nafisi ne Kedema."},{"book":"Olubereberye","chapter":"25","verse":"16","text":"Abo be batabani ba Isimayiri, era ago ge mannya gaabwe, mu byalo ne mu bibuga byabwe mwe baabeeranga, abafuzi kkumi na babiri buli omu n’eggwanga lye."},{"book":"Olubereberye","chapter":"25","verse":"17","text":"Isimayiri yafa ng’awezezza emyaka kikumi mu asatu mu musanvu n’atwalibwa mu babe."},{"book":"Olubereberye","chapter":"25","verse":"18","text":"Abantu be baatuula okuviira ddala mu Kavira ne batuuka ku Ssuuli okuliraana Misiri ku luuyi olwa Bwasuli. Ennaku zaabwe zonna baawalananga baganda baabwe."},{"book":"Olubereberye","chapter":"25","verse":"19","text":"Bino bye bifa ku b’olulyo lwa Isaaka, mutabani wa Ibulayimu."},{"book":"Olubereberye","chapter":"25","verse":"20","text":"Isaaka yalina emyaka amakumi ana, we yawasiza muwala wa Besweri Omusuuli ow’e Padanalaamu, eyayitibwanga Lebbeeka mwannyina wa Labbaani."},{"book":"Olubereberye","chapter":"25","verse":"21","text":"Isaaka n’asaba Mukama ku lwa mukazi we Lebbeeka kubanga yali mugumba, Mukama n’awulira okusaba kwe, Lebbeeka naaba olubuto."},{"book":"Olubereberye","chapter":"25","verse":"22","text":"Abaana bombi ne bagulumbira mu lubuto lwe, Lebbeeka n’agamba nti, “Obanga kiri bwe kityo, lwaki mba omulamu?” Awo n’agenda ne yeebuuza ku Mukama."},{"book":"Olubereberye","chapter":"25","verse":"23","text":"Mukama n’amuddamu nti,"},{"book":"Olubereberye","chapter":"25","verse":"24","text":"Ennaku ez’okuzaala bwe zaatuuka, laba, n’azaala abalongo nga babulenzi."},{"book":"Olubereberye","chapter":"25","verse":"25","text":"Eyasooka bwe yavaayo nga mumyufu, omubiri gwe gwonna nga gufaanana ng’ekyambalo eky’ebyoya. Kyebaava bamutuuma Esawu."},{"book":"Olubereberye","chapter":"25","verse":"26","text":"Oluvannyuma ne muganda we n’azaalibwa, omukono gwe nga gukutte ekisinziiro kya Esawu; kyebaava bamuyita Yakobo. Isaaka yalina emyaka nkaaga Lebbeeka we yazaalira abaana abo."},{"book":"Olubereberye","chapter":"25","verse":"27","text":"Abalenzi ne bakula, Esawu n’aba muyizzi lukulwe, omuntu ow’oku ttale. Naye ye Yakobo yali musajja musirise ng’asigala waka."},{"book":"Olubereberye","chapter":"25","verse":"28","text":"Isaaka n’ayagala Esawu kubanga yalyanga ku muyiggo gwe, naye Lebbeeka ye n’ayagala Yakobo."},{"book":"Olubereberye","chapter":"25","verse":"29","text":"Lumu Yakobo yali afumba enva, Esawu n’ajja ng’ava ku ttale; enjala ng’emuluma nnyo."},{"book":"Olubereberye","chapter":"25","verse":"30","text":"Esawu n’agamba Yakobo nti, “Mpa mpute ku nva ezo, kubanga enjala ejula kunzita.” Kyeyava ayitibwa Edomu."},{"book":"Olubereberye","chapter":"25","verse":"31","text":"Yakobo n’amuddamu nti, “Sooka onguze obukulu bwo.”"},{"book":"Olubereberye","chapter":"25","verse":"32","text":"Esawu n’agamba nti, “Laba Ndikumpi n’okufa, obukulu bungasa ki?”"},{"book":"Olubereberye","chapter":"25","verse":"33","text":"Yakobo n’addamu nti, “Sooka ondayirire.” Awo Esawu n’amulayirira, olwo n’aguza Yakobo obukulu bwe."},{"book":"Olubereberye","chapter":"25","verse":"34","text":"Yakobo n’alyoka awa Esawu emmere n’enva, n’alya n’anywa, n’agolokoka n’agenda."}]}