{"data":[{"book":"Jọn","chapter":"14","verse":"1","text":"“Ka obi ghara ịlọ unu mmiri. Kwerenụ na Chineke; kwerekwanụ na m."},{"book":"Jọn","chapter":"14","verse":"2","text":"Nʼụlọ Nna m, e nwere ọtụtụ ebe obibi. Ọ bụrụ na o sighị otu a dịrị, agaara m agwa unu na m na-aga kwadoro unu ebe obibi?"},{"book":"Jọn","chapter":"14","verse":"3","text":"Ọ bụrụ na m agaa dozichara unu ebe obibi, aga m alọghachi bịa kpọrọ unu, ka ebe m nọ bụrụkwa ebe unu ga-anọ."},{"book":"Jọn","chapter":"14","verse":"4","text":"Unu maara ụzọ ebe m na-aga.”"},{"book":"Jọn","chapter":"14","verse":"5","text":"Tọmọs sịrị ya, “Onyenwe anyị, anyị amaghị ebe ị na-aga, olee otu anyị ga-esi mata ụzọ ya?”"},{"book":"Jọn","chapter":"14","verse":"6","text":"Jisọs sịrị ya, “Mụ onwe m bụ ụzọ, na eziokwu, na ndụ. O nweghị onye na-abịakwute Nna m ma ọ bụghị site na m."},{"book":"Jọn","chapter":"14","verse":"7","text":"Ọ bụrụ na unu maara onye m bụ, unu gaara amatakwa Nna m. Site ugbu a, unu amatala ya. Ma hụkwa ya.”"},{"book":"Jọn","chapter":"14","verse":"8","text":"Filip sịrị ya, “Onyenwe anyị, zi anyị Nna ahụ, afọ ga-ejukwa anyị.”"},{"book":"Jọn","chapter":"14","verse":"9","text":"Jisọs sịrị ya, “Ọtụtụ oge ndị a mụ na unu nọrọ ọ bụ na ị matabeghị onye m bụ, Filip? Onye ọbụla hụrụ m ahụla Nna. Olee otu i si asị, ‘zi anyị Nna ahụ?’"},{"book":"Jọn","chapter":"14","verse":"10","text":"Ọ bụ na i kweghị na m nọ nʼime Nna, na Nna nọkwa nʼime m? Okwu niile m na-agwa unu esitekwaghị nʼebe m nọ pụta, kama ọ bụ Nna bi nʼime m na-arụ ọrụ ya."},{"book":"Jọn","chapter":"14","verse":"11","text":"Kwere ihe m kwuru na anọ m nʼime Nna, na Nna nọkwa nʼime m. Ma ọ bụghị otu a, kwerenụ nʼihi ọrụ ebube ndị a."},{"book":"Jọn","chapter":"14","verse":"12","text":"Nʼezie, nʼezie, agwa m unu, onye ọbụla kwere na m ga-arụ ọrụ ndị m rụrụ, rụọkwa ọrụ karịrị ndị a, nʼihi na m na-alakwuru Nna m."},{"book":"Jọn","chapter":"14","verse":"13","text":"Ihe ọbụla unu ga-arịọ site nʼaha m, aga m enye unu ya, ka e nwe ike nye Nna ahụ otuto site nʼỌkpara ya."},{"book":"Jọn","chapter":"14","verse":"14","text":"Ihe ọbụla unu rịọrọ nʼaha m, aga m eme ya."},{"book":"Jọn","chapter":"14","verse":"15","text":"“Ọ bụrụ na unu hụrụ m nʼanya unu ga-edebe iwu m niile."},{"book":"Jọn","chapter":"14","verse":"16","text":"Aga m arịọ Nna m, ọ ga-enye unu Onye Nkasiobi ọzọ,14:16 Maọbụ, Onye Inyeaka onye ga-enyere unu aka ma nọnyekwara unu ruo mgbe niile ebighị ebi."},{"book":"Jọn","chapter":"14","verse":"17","text":"Onye bụ Mmụọ nke eziokwu. Ndị bi nʼụwa agaghị anabata ya, nʼihi na ha adịghị ahụ ya anya, ha amakwaghị ya. Ma unu maara ya nʼihi na unu na ya nọ, o bikwa nʼime unu."},{"book":"Jọn","chapter":"14","verse":"18","text":"Agaghị m ahapụ unu dị ka ndị na-enweghị nne na nna. Aga m abịakwute unu."},{"book":"Jọn","chapter":"14","verse":"19","text":"Mgbe na-adịghị anya, ụwa agaghị ahụkwa m anya. Ma unu ga-ahụ m anya. Nʼihi na m dị ndụ, unu ga-adịkwa ndụ."},{"book":"Jọn","chapter":"14","verse":"20","text":"Nʼụbọchị ahụ, unu ga-amata na m nọ nʼime Nna m na unu nọ nʼime m, na mụ onwe m nọkwa nʼime unu."},{"book":"Jọn","chapter":"14","verse":"21","text":"Onye ọbụla nabatara iwu m ma na-edebekwa ha bụ onye hụrụ m nʼanya. Onye hụrụ m nʼanya ka Nna m ga-ahụ nʼanya. Aga m ahụkwa ya nʼanya gosikwa ya onwe m.”"},{"book":"Jọn","chapter":"14","verse":"22","text":"Judas (ọ bụghị Iskarịọt) sịrị ya, “Onyenwe anyị, olee otu ị ga-esi gosi anyị onwe gị ma hapụ igosi ụwa onwe gị?”"},{"book":"Jọn","chapter":"14","verse":"23","text":"Jisọs zara sị ya, “Onye ọbụla hụrụ m nʼanya, ga-edebe okwu m. Nna m ga-ahụkwa ya nʼanya. Mụ na Nna m ga-abịakwa nʼebe onye ahụ nọ soro ya biri."},{"book":"Jọn","chapter":"14","verse":"24","text":"Onye na-ahụghị m nʼanya agaghị edebe okwu m. Okwu ndị a niile unu nụrụ abụghị nke m. Ha bụ nke Nna ahụ, onye zitere m."},{"book":"Jọn","chapter":"14","verse":"25","text":"“Agwala m unu ihe ndị a niile ugbu a mụ na unu nọ."},{"book":"Jọn","chapter":"14","verse":"26","text":"Ma Onye Nkasiobi ahụ bụ Mmụọ Nsọ, onye Nna m ga-ezite nʼaha m, ga-akụziri unu ihe niile, ọ ga-echetakwara unu ihe niile m gwara unu."},{"book":"Jọn","chapter":"14","verse":"27","text":"Udo ka m na-ahapụrụ unu. Udo m ka m na-enyekwa unu. Ọ bụghị dị ka ụwa si enye ka m na-enye unu. Unu ekwela ka obi lọọ unu mmiri, ka ụjọ hapụkwa ịtụ unu."},{"book":"Jọn","chapter":"14","verse":"28","text":"“Unu anụla na m gwara unu, ‘Ana m ala, ma lọghachikwutekwa unu.’ Ọ bụrụ na unu hụrụ m nʼanya, unu gaara aṅụrị ọṅụ na m na-alakwuru Nna, nʼihi na Nna dị ukwuu karịa m."},{"book":"Jọn","chapter":"14","verse":"29","text":"Ugbu a, agwala m unu ihe a tupu o mezuo, ka ọ ga-abụ mgbe o mezuru, unu enwee ike kwere."},{"book":"Jọn","chapter":"14","verse":"30","text":"Agaghị m agwa unu ọtụtụ okwu ọzọ nʼihi na eze na-achị ụwa a na-abịa. O nwekwaghị ike ọbụla nʼebe m nọ."},{"book":"Jọn","chapter":"14","verse":"31","text":"Ana m eme dịka Nna m nyere m nʼiwu, ka ụwa mara na m hụrụ Nna m nʼanya."}]}