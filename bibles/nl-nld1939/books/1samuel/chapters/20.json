{"data":[{"book":"1 Samuel","chapter":"20","verse":"1","text":"Uit het profetenhuis te Rama vluchtend, verscheen David voor Jonatan en sprak: Wat heb ik toch misdaan? Waaraan ben ik schuldig en wat voor kwaad heb ik jegens uw vader bedreven, dat hij mij naar het leven staat?"},{"book":"1 Samuel","chapter":"20","verse":"2","text":"Hij antwoordde hem: Dat moet ge niet zeggen; ge zult niet sterven. Zie, mijn vader doet niets, belangrijk of niet, of hij zegt het mij. Waarom zou mijn vader mij juist dit voornemen verbergen? Geen sprake van!"},{"book":"1 Samuel","chapter":"20","verse":"3","text":"Maar David bezwoer hem nog eens: Uw vader weet heel goed, dat ik bij u in de gunst sta. Hij zal dus denken: Jonatan moet dit niet weten; anders wordt hij bedroefd. Hoe het ook zij: zowaar Jahweh leeft en zowaar gij leeft, er staat maar een stap tussen mij en de dood!"},{"book":"1 Samuel","chapter":"20","verse":"4","text":"Jonatan verzekerde David: Wat ge ook voorstelt, zal ik voor u doen."},{"book":"1 Samuel","chapter":"20","verse":"5","text":"Nu sprak David tot Jonatan: Wel, morgen is het nieuwe maan, dan moest ik beslist bij den koning blijven eten. Maar gij moet me verontschuldigen. Ik zal mij tot overmorgenavond buiten verschuilen."},{"book":"1 Samuel","chapter":"20","verse":"6","text":"Als uw vader mijn afwezigheid opmerkt, moet ge hem zeggen: David heeft mij dringend verlof gevraagd, om even naar Betlehem, zijn woonplaats, te gaan, omdat heel zijn familie daar het jaarlijks offer houdt."},{"book":"1 Samuel","chapter":"20","verse":"7","text":"Zegt hij dan “goed”, dan is uw dienaar veilig; maar wordt hij er boos om, dan kunt gij er zeker van zijn, dat het kwaad bij hem vaststaat."},{"book":"1 Samuel","chapter":"20","verse":"8","text":"Bewijs uw dienaar deze dienst; want met een verbond van Jahweh hebt ge uw dienaar aan u verbonden. Ben ik echter schuldig, dood me dan zelf, maar lever mij niet aan uw vader uit."},{"book":"1 Samuel","chapter":"20","verse":"9","text":"Jonatan antwoordde: Maak u niet ongerust. Want als ik er zeker van ben, dat mijn vader besloten heeft, u kwaad te doen, zal ik het u beslist laten weten."},{"book":"1 Samuel","chapter":"20","verse":"10","text":"Toen zeide David tot Jonatan: Maar hoe kom ik te weten, of uw vader u bars heeft geantwoord?"},{"book":"1 Samuel","chapter":"20","verse":"11","text":"Jonatan gaf David ten antwoord: Kom, laat ons naar buiten gaan, het veld in. En samen gingen ze naar buiten, het veld in."},{"book":"1 Samuel","chapter":"20","verse":"12","text":"Nu sprak Jonatan tot David: Jahweh, de God van Israël is getuige, dat ik morgen om deze tijd mijn vader zal uithoren. Staat het dan goed voor David, en stuur ik u geen boodschap, om u in te lichten,"},{"book":"1 Samuel","chapter":"20","verse":"13","text":"dan moge Jahweh zo aan Jonatan doen en nog erger! Als echter mijn vader van plan is, u kwaad te doen, dan zal ik u eveneens inlichten, en maken dat ge u in veiligheid kunt stellen. Moge Jahweh dan met u blijven, zoals Hij geweest is met mijn vader!"},{"book":"1 Samuel","chapter":"20","verse":"14","text":"Ben ik dan nog in leven, och, bewijs me dan Jahweh’s gunst; en ben ik gestorven,"},{"book":"1 Samuel","chapter":"20","verse":"15","text":"onthoud dan in der eeuwigheid uw gunst niet aan mijn nageslacht. Als Jahweh dus Davids vijanden één voor één van de aardbodem heeft verdelgd,"},{"book":"1 Samuel","chapter":"20","verse":"16","text":"dan moge Jonatan niet uit Davids huis worden verwijderd, en Jahweh het op David verhalen."},{"book":"1 Samuel","chapter":"20","verse":"17","text":"Ten tweede male zwoer Jonatan aan David bij zijn genegenheid voor hem; want hij hield van hem als van zichzelf."},{"book":"1 Samuel","chapter":"20","verse":"18","text":"En Jonatan sprak tot hem: Morgen is het nieuwe maan. Ge zult dus gemist worden, als uw plaats onbezet blijft;"},{"book":"1 Samuel","chapter":"20","verse":"19","text":"zeker wordt ge overmorgen gemist. Begeef u dus naar de plek, waar ge op die bewuste dag een schuilplaats gevonden hebt, en blijf in de buurt van die steenhoop."},{"book":"1 Samuel","chapter":"20","verse":"20","text":"Dan zal ik overmorgen er pijlen langs afschieten, alsof ik op een doel wil mikken,"},{"book":"1 Samuel","chapter":"20","verse":"21","text":"en den jongen gelasten, de pijlen te gaan oprapen. Zeg ik dan tot den jongen: “Hé, de pijl ligt meer naar deze kant toe, raap ze op, kom dan voor de dag; want dan zijt ge veilig en is er geen gevaar, zowaar Jahweh leeft!”"},{"book":"1 Samuel","chapter":"20","verse":"22","text":"Maar roep ik tot den jongen: “Hé, de pijl ligt verder op”, ga dan heen; want dan zendt Jahweh u weg."},{"book":"1 Samuel","chapter":"20","verse":"23","text":"En wat de afspraak betreft tussen u en mij, daarvan zal Jahweh voor eeuwig getuige zijn!"},{"book":"1 Samuel","chapter":"20","verse":"24","text":"David hield zich dus schuil op het veld. En toen het nieuwemaan was geworden, zette de koning zich aan de maaltijd."},{"book":"1 Samuel","chapter":"20","verse":"25","text":"Zoals gewoonlijk zat de koning op zijn zetel tegen de muur; Jonatan ging tegenover hem, Abner naast Saul zitten, en de plaats van David bleef leeg."},{"book":"1 Samuel","chapter":"20","verse":"26","text":"Maar Saul zei er die dag nog niets van; want hij dacht: Er zal hem iets overkomen zijn, waardoor hij niet rein is; en hij zal zich niet hebben gereinigd."},{"book":"1 Samuel","chapter":"20","verse":"27","text":"Maar toen de volgende dag, dus de tweede dag van de nieuwe maan, de plaats van David weer onbezet bleef, vroeg Saul aan zijn zoon Jonatan: Waarom is de zoon van Jesse vandaag en gisteren niet aan de maaltijd verschenen?"},{"book":"1 Samuel","chapter":"20","verse":"28","text":"Jonatan gaf Saul ten antwoord: David heeft van mij dringend verlof gevraagd voor Betlehem."},{"book":"1 Samuel","chapter":"20","verse":"29","text":"Hij zeide: “Wil mij verontschuldigen; want wij hebben een familieoffer in de stad, en mijn broers hebben mij uitgenodigd. Als ge mij dus gunstig gezind zijt, verontschuldig me dan; dan kan ik mijn broers gaan bezoeken”. Daarom is hij niet aan ‘s konings tafel verschenen."},{"book":"1 Samuel","chapter":"20","verse":"30","text":"Toen werd Saul kwaad op Jonatan en zeide tot hem: Straatmeidenjong! ik weet heel goed, dat ge het met den zoon van Jesse houdt tot uw eigen schande en tot schande van de schaamte van uw moeder."},{"book":"1 Samuel","chapter":"20","verse":"31","text":"Want zolang de zoon van Jesse op aarde leeft, zijt ge van uw koningschap niet zeker. Laat hem derhalve bij mij brengen, want hij heeft de dood verdiend."},{"book":"1 Samuel","chapter":"20","verse":"32","text":"Jonatan gaf zijn vader ten antwoord: Waarom moet hij sterven; wat heeft hij misdaan?"},{"book":"1 Samuel","chapter":"20","verse":"33","text":"Maar Saul slingerde de lans naar hem toe, om hem te vermoorden. Jonatan begreep dus, dat het bij zijn vader vaststond, David te doden."},{"book":"1 Samuel","chapter":"20","verse":"34","text":"Verontwaardigd stond hij van tafel op, en ook die tweede dag van de nieuwe maan gebruikte hij niets; hij had met David te doen, omdat zijn vader hem zo schandelijk behandelde."},{"book":"1 Samuel","chapter":"20","verse":"35","text":"Volgens afspraak met David trok Jonatan de volgende morgen het veld in, en een kleine jongen ging met hem mee."},{"book":"1 Samuel","chapter":"20","verse":"36","text":"Hij zeide tot zijn knechtje: Vooruit; ga de pijlen oprapen, die ik afschiet! En terwijl de jongen vooruitliep, schoot Jonatan een pijl af, over hem heen."},{"book":"1 Samuel","chapter":"20","verse":"37","text":"Toen de jongen op de plek kwam, waar de pijl lag, die Jonatan had afgeschoten, riep Jonatan den jongen achterna: Hé, de pijl ligt verderop!"},{"book":"1 Samuel","chapter":"20","verse":"38","text":"En hij riep den jongen nog na: Vooruit een beetje; sta niet te suffen. Het knechtje van Jonatan raapte de pijl op, en kwam naar zijn meester."},{"book":"1 Samuel","chapter":"20","verse":"39","text":"Maar de jongen begreep er niets van; enkel Jonatan en David kenden het teken."},{"book":"1 Samuel","chapter":"20","verse":"40","text":"Nu gaf Jonatan zijn schiettuig aan zijn knechtje, en zeide hem: Ga dat naar de stad brengen."},{"book":"1 Samuel","chapter":"20","verse":"41","text":"De jongen ging heen. Nu kwam David uit zijn schuilhoek naast de steenhoop te voorschijn, wierp zich op de grond, en boog zich driemaal neer. Zij kusten elkaar en lange tijd weenden zij met elkander."},{"book":"1 Samuel","chapter":"20","verse":"42","text":"En Jonatan sprak tot David: Ga in vrede; wat wij samen bezworen hebben bij de naam van Jahweh: daarvan zal Jahweh voor eeuwig getuige zijn tussen mij en u, tussen mijn geslacht en het uwe."}]}