{"data":[{"book":"YAKOBO","chapter":"3","verse":"1","text":"Ndugu zangu, wanhu bwando mmwanza wenu sambimuwe wakulufunzi, kwavija movitanga kamba tweye wakulufunzi totagusigwa nhaguso ng'hulu ng'hani."},{"book":"YAKOBO","chapter":"3","verse":"2","text":"Tweye tose tokiikwangwala mzimbuli bwando. Ihawa munhu yoyose hahonyela mmbuli ya kija choyolonga, heyo iyo munhu yalekile kuhungula hanhu, na kodaha kuluzuila lukuli lwake lose sambilutende gehile."},{"book":"YAKOBO","chapter":"3","verse":"3","text":"Tofunga nzabi mmilomo ya falasi, giladi tudahe kuzilongoza ng'huli zao kokose kutulonda."},{"book":"YAKOBO","chapter":"3","verse":"4","text":"Ama zigelegezeni meli, hata kamba ng'hulu ng'hani na kugaligwa na beho kulu, zolongozwa na msukani mdodo ng'hani na zochola kokose koyolonda heyo yoilongoza."},{"book":"YAKOBO","chapter":"3","verse":"5","text":"Vivija lulimi lulo kipindi kidodo ng'hani cha lukuli, ila lokiitopa ng'hani."},{"book":"YAKOBO","chapter":"3","verse":"6","text":"Lulimi lulinga kamba moto, na lumema mbuli zose zihile. Lulimi lulo kipindi kimwe yeiyeka kili mzing'huli zetu, ila lolunyolodosa lukuli lose. Lulimi lodaha kuulukuza ugima wetu wose lusomigwa lwenyego na moto ubwinhigwa na kuzimu."},{"book":"YAKOBO","chapter":"3","verse":"7","text":"Munhu kodaha kuvifuga na kesha kuvifuga vinhu vose vilumbigwe na Mulungu, wang'onyo na ndege, nyoka na vinhu va m'bahali,"},{"book":"YAKOBO","chapter":"3","verse":"8","text":"ila haduhu munhu yodaha kulufuga lulimi. Lulimi lwabule mhumulo na lumema wiho, lumema sumu igala ifa."},{"book":"YAKOBO","chapter":"3","verse":"9","text":"Kubitila lulimi tomtogola Mndewa na Tata wetu, na kubitila lulimi towadukumiza wanhu awo walumbigwe mkuilinga na Mulungu."},{"book":"YAKOBO","chapter":"3","verse":"10","text":"Kulawa mmulomo umwe molawa motelo na ndukumiza. Ndugu zangu, hailondigwa kuwa vino."},{"book":"YAKOBO","chapter":"3","verse":"11","text":"Nzokwe imwe yodahaze kulava mazi gamwilile na gausungu hamoja?"},{"book":"YAKOBO","chapter":"3","verse":"12","text":"Ndugu zangu, mtini wodahaze kulela zaituni, ama mzabibu wodahaze kulela tini? Vivija nzokwe ya mazi gausungu haidaha kulava mazi gamwilile."},{"book":"YAKOBO","chapter":"3","verse":"13","text":"Yalihi yali m'bala na yali na ilimu mmwanza wenu? Yalaguse ubala wake na ilimu yake kubitila ukazi wake unogile, kubitila sang'hano zake zinogile zitendeka mkuhola moyo kwiza kulawa mng'hungwe."},{"book":"YAKOBO","chapter":"3","verse":"14","text":"Ila kamba mmioyo yenu mna migongo, usungu, na kuinogela wenyego, sambimuitope mmbuli ino ama kuibela ikweli."},{"book":"YAKOBO","chapter":"3","verse":"15","text":"Ng'hungwe kamba hiyo hailawa kuulanga, ila yolawa muulumwengu, ya kiunhu, na ya Mwenembago."},{"book":"YAKOBO","chapter":"3","verse":"16","text":"Kwavija hanhu hali na migongo na kuinogela mwenyego, vivija hana ngomba na mbuli zose zihile."},{"book":"YAKOBO","chapter":"3","verse":"17","text":"Ila ng'hungwe ilawa kuulanga tanhu ing'ala, abaho yonogelwa na tindiwalo, ihola, yowagesa wanhu wayagwe, imema bazi, yolela mujo wa mbuli zinogile, haim'bagula munhu, na yabule uzenzeleganye."},{"book":"YAKOBO","chapter":"3","verse":"18","text":"Na waja wogala tindiwalo wohanda mbeyu za tindiwalo na kuhuna kuwa bule uzenzeleganye."}]}