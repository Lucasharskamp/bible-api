{"data":[{"book":"Tich Joote","chapter":"2","verse":"1","text":"Ka chiengʼ Pentekost nochopo, noyudo ka gichokore kanyachiel giduto."},{"book":"Tich Joote","chapter":"2","verse":"2","text":"Apoya nono, koko machalo gi yamb kalausi makudho matek noa e polo mopongʼo ot mane gibetie."},{"book":"Tich Joote","chapter":"2","verse":"3","text":"Negineno gik machalo gi ligek mach, mane opiyo ewi ngʼato ka ngʼato kuomgi."},{"book":"Tich Joote","chapter":"2","verse":"4","text":"Giduto kar rombgi negipongʼ gi Roho Maler, mi gichako wuoyo gi dhok mayoreyore kaka Roho nomiyogi teko mar wuoyo."},{"book":"Tich Joote","chapter":"2","verse":"5","text":"E sechego noyudo jo-Yahudi mathoth moluoro Nyasaye ni Jerusalem. Jogi noa e pinje duto manie bwo polo."},{"book":"Tich Joote","chapter":"2","verse":"6","text":"Kane giwinjo kit kokoni, ji mangʼeny nochokore kanyakla, ka gihum nono, nikech ngʼato ka ngʼato kuomgi ne winjo ka jogo wacho dhogi."},{"book":"Tich Joote","chapter":"2","verse":"7","text":"Negihum kendo giwuoro, mi gipenjo niya, “Donge joma wuoyogi duto gin jo-Galili?"},{"book":"Tich Joote","chapter":"2","verse":"8","text":"Ka kamano, to ere kaka ngʼato ka ngʼato kuomwa winjogi mana e dhowa wawegi?"},{"book":"Tich Joote","chapter":"2","verse":"9","text":"Kama wantiereni nitie jo-Parthia, Media, Elam, Mesopotamia, Judea, Kapadokia, Ponto, Asia,"},{"book":"Tich Joote","chapter":"2","verse":"10","text":"Frugia, Pamfilia, Misri kod gwenge mag Libya mokiewo gi Kurene; kaachiel gi welo moa Rumi, mane otingʼo jo-Yahudi kod joma moko molokore mondo oluw din jo-Yahudi."},{"book":"Tich Joote","chapter":"2","verse":"11","text":"To moko bende gin jo-Krete gi jo-Arabu. Ere kaka wawinjogi ka gihulo gik madongo ma Nyasaye osetimo e dhowa wawegi!”"},{"book":"Tich Joote","chapter":"2","verse":"12","text":"Negipenjore ka gihum kendo gidhier nono niya, “Gima timoreni to tiende angʼo?”"},{"book":"Tich Joote","chapter":"2","verse":"13","text":"To jomoko kuomgi nojarogi kawacho niya, “Jogi osemadho kongʼo mangʼeny momerogi.”"},{"book":"Tich Joote","chapter":"2","verse":"14","text":"Eka Petro nochungʼ malo, kaachiel gi jopuonjre apar gachiel mamoko, motingʼo dwonde kowuoyo gi jogo niya, “Un jo-Yahudi wetena, kaachiel kod ji duto modak Jerusalem, weuru anyisu tiend wachni. Chikuru itu maber mondo uwinj gima awacho."},{"book":"Tich Joote","chapter":"2","verse":"15","text":"Jogi ok omer kaka uwachono nikech pod en mana sa adek okinyi sani ok ngʼato nyal merie!"},{"book":"Tich Joote","chapter":"2","verse":"16","text":"Ooyo, gima timoreni en mana gima Janabi Joel nokoro chon kowacho ni,"},{"book":"Tich Joote","chapter":"2","verse":"17","text":"“ ‘Nyasaye wacho kama: E ndalo giko"},{"book":"Tich Joote","chapter":"2","verse":"18","text":"Kata mana jotichna machwo gi mamon,"},{"book":"Tich Joote","chapter":"2","verse":"19","text":"Anatim honni miwuoro e kor polo malo"},{"book":"Tich Joote","chapter":"2","verse":"20","text":"Wangʼ chiengʼ nolokre mudho"},{"book":"Tich Joote","chapter":"2","verse":"21","text":"To ngʼato ka ngʼato"},{"book":"Tich Joote","chapter":"2","verse":"22","text":"Petro nomedo wachonegi niya, “Un jo-Israel, winjuru wachni: Yesu ja-Nazareth ne Nyasaye ochungo e dieru kaka ngʼat mowinjore miyo luor. Nyasaye notimo honni gi gik malich miwuoro kod ranyisi madongo e dieru kokalo kuome, mana kaka un uwegi ungʼeyo maber."},{"book":"Tich Joote","chapter":"2","verse":"23","text":"Yesuni ne ochiw e lwetu kaluwore gi chenro mar Nyasaye kod ngʼeyone mongirore, makmana un kukonyoru gi joma timbegi richo, ne unege ka ugure gi musmal e msalaba."},{"book":"Tich Joote","chapter":"2","verse":"24","text":"Kata kamano, Nyasaye nochiere oa kuom joma otho, mi ogonye oa e rem malit mar tho, nikech kata mana tho ne ok nyal loye."},{"book":"Tich Joote","chapter":"2","verse":"25","text":"Daudi bende nowuoyo kuome niya,"},{"book":"Tich Joote","chapter":"2","verse":"26","text":"Emomiyo chunya mor kendo lewa yot;"},{"book":"Tich Joote","chapter":"2","verse":"27","text":"nikech ok inijwangʼa ei liel,"},{"book":"Tich Joote","chapter":"2","verse":"28","text":"Isenyisa yore mag ngima;"},{"book":"Tich Joote","chapter":"2","verse":"29","text":"“Owetena, anyalo wachonu ka an gichir ni Daudi kwarwa notho mi noyike, kendo liende ni kodwa nyaka kawuono."},{"book":"Tich Joote","chapter":"2","verse":"30","text":"To kaka ne en janabi, nongʼeyo ni Nyasaye nosesingore e yor kwongʼruok ni enoket achiel kuom nyikwaye e lochne."},{"book":"Tich Joote","chapter":"2","verse":"31","text":"Ne oneno gik mane biro timore nyime, omiyo nowuoyo kuom chier mar Kristo ni ne ok bi jwangʼo ringre ei liel mi ringre tow."},{"book":"Tich Joote","chapter":"2","verse":"32","text":"Yesuni ema Nyasaye osechiero oa kuom joma otho, kendo wan wawegi wan joneno kuom wachno."},{"book":"Tich Joote","chapter":"2","verse":"33","text":"Kaka koro en gi duongʼ, kobet e bad Nyasaye korachwich, Wuoro osemiye Roho Maler mane osingore ni nochiw, kendo oseoro gima koro uneno kendo uwinjoni.”"},{"book":"Tich Joote","chapter":"2","verse":"34","text":"Daudi owuon to ne ok oidho odhi e polo, to en ema nowacho niya,"},{"book":"Tich Joote","chapter":"2","verse":"35","text":"nyaka chop aket wasiki"},{"book":"Tich Joote","chapter":"2","verse":"36","text":"“Emomiyo nyaka ungʼe wachni malongʼo, un jo-Israel duto ni Nyasaye oseketo Yesu mane uguro Ruoth kendo Kristo.”"},{"book":"Tich Joote","chapter":"2","verse":"37","text":"Kane ji owinjo wachno, chunygi nongʼadonigi bura, mine giwachone Petro kod joote mamoko niya, “Owetewa, en angʼo ma dwatim?”"},{"book":"Tich Joote","chapter":"2","verse":"38","text":"Petro nodwokogi niya, “Weuru richo kendo obatisu ngʼato ka ngʼato, e nying Yesu Kristo, mondo owenu richou. Ka mano otimore, to ubiro nwangʼo Roho Maler kaka mich."},{"book":"Tich Joote","chapter":"2","verse":"39","text":"Singruok mane Nyasaye otimono en maru kaachiel gi nyithindu; kendo en mar ji duto modak kuma bor, ma gin jogo duto ma Ruoth Nyasachwa noluong ire.”"},{"book":"Tich Joote","chapter":"2","verse":"40","text":"Petro nomedo siemogi gi weche mamoko mathoth; komedo jiwogi kowacho niya, “Tonyuru ua kuom tiengʼ mokethoreni.”"},{"book":"Tich Joote","chapter":"2","verse":"41","text":"Joma norwako weche Petro ne obatisi, kendo chiengʼno ji alufu adek nomedore e kwan mar joma oyie kuom Kristo."},{"book":"Tich Joote","chapter":"2","verse":"42","text":"Joma oyie kuom Kristo noketo chunygi kuom puonj joote, kendo kuom lalruok, gi ngʼingo makati kod lamo."},{"book":"Tich Joote","chapter":"2","verse":"43","text":"Luoro nomako ji duto ka joote ne timo honni gi ranyisi mangʼeny."},{"book":"Tich Joote","chapter":"2","verse":"44","text":"Ji duto moyie kuom Kristo noriwore kanyakla kendo negikonyore gi mwandugi duto kaachiel."},{"book":"Tich Joote","chapter":"2","verse":"45","text":"Negiloko mwandugi kod gik mane gin-go pesa kendo ne gipogore kaka ne ngʼato ka ngʼato dwaro."},{"book":"Tich Joote","chapter":"2","verse":"46","text":"Negisiko giromo pile ka pile e laru mar hekalu, kendo ne gingʼingo makati e miechgi, ka gichiemo kaachiel gi chuny mamor."},{"book":"Tich Joote","chapter":"2","verse":"47","text":"Negisiko gipako Nyasaye, kendo ji duto ne mor kodgi. To Ruoth ne medo kwan mar joma oyie kuom Kristo e chokruokgi pile ka pile."}]}