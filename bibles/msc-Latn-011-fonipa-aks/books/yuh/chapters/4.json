{"data":[{"book":"YUH","chapter":"4","verse":"1","text":"Farisilu ka a mɛn ko Isa ye karandenilu sɔrɔnna ka tamin Yaya kan, ko a ye karandenilu sunna ji rɔ ka tamin Yaya kan fanan."},{"book":"YUH","chapter":"4","verse":"2","text":"(Kɔni Isa jɛrɛ tɛ mɔɔilu sunna ji rɔ; a la karandenilu le ye mɔɔilu sunna ji rɔ.)"},{"book":"YUH","chapter":"4","verse":"3","text":"Isa kɛni wo kalema, a bɔra Jude mara rɔ, ka a kɔsɛ Kalile."},{"book":"YUH","chapter":"4","verse":"4","text":"A taatɔla Kalile, a ka kan ka Samari mara ratɛɛ."},{"book":"YUH","chapter":"4","verse":"5","text":"A sera Samari so do kɔndɔ, so wo tɔɔ le Sikari. A tɛrɛ ye Yakuba la sɛnɛ tɔrɔfɛ, a ka mɛn di a dencɛ Yusufu ma."},{"book":"YUH","chapter":"4","verse":"6","text":"Awa, yɔrɔ wo rɔ Yakuba la kɔlɔn ye ye. Isa a tɛrɛ ra kɔri taama ma. A ka i sii kɔlɔn da la, tele tala waati."},{"book":"YUH","chapter":"4","verse":"7","text":"Samarika muso do nara ji ta diya. Isa ka a fɔ a yɛ ko: «N sɔ ji rɔ n ni n min.»"},{"book":"YUH","chapter":"4","verse":"8","text":"(A la karandenilu tun da wa so kɔndɔ dɔɔnninta santa ɲinin diya.)"},{"book":"YUH","chapter":"4","verse":"9","text":"Samarika muso ka a fɔ Isa yɛ ko: «Nfenna ile, Yahudiya cɛɛ, ri n maɲininka ko n ye i sɔ ji rɔ, nde mɛn ye Samarika muso ri?» A damira ye mɛn di Yahudiyailu ni Samarikailu mako tɛ i ɲɔɔn na."},{"book":"YUH","chapter":"4","verse":"10","text":"Isa ka a jabi: «Ni i ka Alla la sanba lɔn a ni mɛn ye a fɔla i yɛ ko: ‹n sɔ ji rɔ n ni n min,› ile tun da a maɲininka, a ni a tun da ji don i bolo, ɲenemaya ji kɔnin.»"},{"book":"YUH","chapter":"4","verse":"11","text":"Muso ka a fɔ: «N maari, jilafɛ si tɛ i bolo ka ji ta mɛn na kɔlɔn kɔndɔ, baa kɔlɔn a ra jiini ba le. Ji mɛn ye ɲenemaya dila mɔɔ ma, wo sɔrɔnna mi?"},{"book":"YUH","chapter":"4","verse":"12","text":"Ile, i ka bon ka tamin an benba Yakuba la, an buruju mɛn ka kɔlɔn ɲin di an ma? A ni a dencɛilu a ni a kolofenilu wo tɛrɛ ye ji minna kɔlɔn ji ɲin de la.»"},{"book":"YUH","chapter":"4","verse":"13","text":"Isa ka a jabi: «Ni mɔɔ ka imin ji ɲin na, ji lɔɔ a ri a mira fanan,"},{"book":"YUH","chapter":"4","verse":"14","text":"kɔni n ye ji mɛn dila, ni mɔɔ mɔɔ ka wo ji min, ji lɔɔ tɛ wo tii mira butun fewu. Baa ji wo di kɛ ikomin tenke a kɔndɔ ka ɲenemaya banbali di a ma.»"},{"book":"YUH","chapter":"4","verse":"15","text":"Muso ka a fɔ a yɛ ko: «Maari, ji wo di n ma. Wo wa kɛ ji lɔɔ tɛ n fanan mira. N mako ti bilala kɔlɔn ji ɲin na butun.»"},{"book":"YUH","chapter":"4","verse":"16","text":"Isa ka a fɔ a yɛ ko: «I ye wa i furucɛ kili ka na yan sisen.»"},{"book":"YUH","chapter":"4","verse":"17","text":"Muso ka a jabi: «Furucɛ ti n bolo.» Isa ka a fɔ a yɛ: «I jo ye a rɔ ka a fɔ ko: ‹Furucɛ ti n bolo.›"},{"book":"YUH","chapter":"4","verse":"18","text":"A damira ye mɛn di i ra furucɛ mɔɔ loolu sɔrɔn. Cɛɛ mɛn ye i bolo sisen, i la cɛɛ tɛ wo ri. I ka tuɲa le fɔ.»"},{"book":"YUH","chapter":"4","verse":"19","text":"Awa, muso ka a fɔ: «N maari, n da a ɲayen ko i ye nabi le ri."},{"book":"YUH","chapter":"4","verse":"20","text":"Ande Samarikailu, an burujuilu ka Alla bato koyinkɛ ɲin kan. Kɔni aile Yahudiyailu ka a fɔ ko a fɛrɛ tɛ fo mɔɔilu ye Alla bato Jerusalɛmu le. A ye di wo rɔ?»"},{"book":"YUH","chapter":"4","verse":"21","text":"Isa ka a fɔ a yɛ ko: «Ai ye la nde la, waati natɔ ai ti Fa batola koyinkɛ ɲin na, wala Jerusalɛmu."},{"book":"YUH","chapter":"4","verse":"22","text":"Aile Samarikailu, ai ye fen batola ai ma fen mɛn lɔn. Andeilu, Yahudiyailu, an ye fen de batola, an ka fen wo lɔn, ka a masɔrɔn kisi ko bɔni Yahudiyailu le rɔ."},{"book":"YUH","chapter":"4","verse":"23","text":"Awa, waati natɔ kɔnin, a ra se an ma, Alla batola bɛrɛ bɛrɛ ri Fa bato a sɔnɔmɛ ɲuma la a ni tuɲa la, baa Fa ye mɔɔ wo ɲininna mɛn di kɛ a batola bɛrɛ bɛrɛ ri."},{"book":"YUH","chapter":"4","verse":"24","text":"Alla ye Nii de ri, a ni bɛɛ mɛn ye a batola ka kan ka a bato sɔnɔmɛ ɲuma la a ni tuɲa la.»"},{"book":"YUH","chapter":"4","verse":"25","text":"Muso ka a fɔ Isa yɛ ko: «N ka a lɔn ko Mɔɔ Suwandinin a natɔ, mɛn ye kilila Mɔɔ Ɲenematɔmɔnin. A wa na, a ri a bɛɛ ɲafɔ an yɛ.»"},{"book":"YUH","chapter":"4","verse":"26","text":"Isa ka a jabi: «Nde mɛn kumala i yɛ mɛn de ri.»"},{"book":"YUH","chapter":"4","verse":"27","text":"Waati wo la a la karandenilu kɔsɛtɔla le tɛrɛ. Ii kabannakoyara ka Isa yen kumala Samarika muso yɛ. Kɔni, mɔɔ si ma a maɲininka ko: «I ye nfen kɛla wa?» Ni wo tɛ, «Nfenna i ye kumala muso ɲin yɛ?»"},{"book":"YUH","chapter":"4","verse":"28","text":"Awa, muso ka a la jitafen bila yɔrɔ wo rɔ i kɔrɔkɔrɔ, ka i kɔsɛ so kɔndɔ. A ye taminna a fɔla mɔɔilu yɛ ko:"},{"book":"YUH","chapter":"4","verse":"29","text":"«Ai ye na a ragbɛ. N da ɲɔɔn bɛn cɛɛ do la, a ka a fɔ n yɛ n da fosi kɛ, a ka wo bɛɛ ɲafɔ. A ye Mɔɔ Ɲenematɔmɔnin de ri, wo rɔ wa?»"},{"book":"YUH","chapter":"4","verse":"30","text":"Mɔɔ le ye bɔla so fan bɛɛ rɔ ka na Isa ma."},{"book":"YUH","chapter":"4","verse":"31","text":"Waati wo rɔ, Isa la karandenilu ka a madiya ko: «Karanmɔɔ, dɔɔnnin kɛ.»"},{"book":"YUH","chapter":"4","verse":"32","text":"Kɔni Isa ka a fɔ ii yɛ ko: «Damunin fen do ye n bolo ai ma mɛn lɔn.»"},{"book":"YUH","chapter":"4","verse":"33","text":"Wo rɔ, a la karandenilu tɛrɛ ye i ɲɔɔn maɲininkala ko: «Mɔɔ le nara dɔɔnninta di a ma wa?»"},{"book":"YUH","chapter":"4","verse":"34","text":"Isa ka a fɔ ii yɛ ko: «N balo ye mɛn di: mɛn ka n nana n ye wo sawo kɛ, fo n ye wo kɛ ka a ban."},{"book":"YUH","chapter":"4","verse":"35","text":"Ai ye a fɔla fanan ko: ‹Yani karo naanin, ko suman nadan waati le wo ri›, kɔni nde ye a fɔla ii yɛ ko: Ai la ɲa lɔ. Ai ye suman tɔnsɔn mafɛne sɛnɛ rɔ. Suman ka waati ra se."},{"book":"YUH","chapter":"4","verse":"36","text":"Mɛn ye suman kala, wo ye a sara sɔrɔnna sisen. Ii mɛn ye ladɛnna, woilu ri ɲenemaya banbali sɔrɔn ten. Wo rɔ, sifoyila ni sumankala ri sɛwa i ɲɔɔn fɛ."},{"book":"YUH","chapter":"4","verse":"37","text":"Nba, tuɲa le sanda wo ri: ‹Do ye foyili kɛla dogbɛrɛ ri na sumanka kɛ.›"},{"book":"YUH","chapter":"4","verse":"38","text":"N da ai lana sumanka diya mɛn ai ma a baara kɛ fɔlɔ. Doilu ra baara kɛ, a ni ai ra tɔnɔ sɔrɔn woilu la baara la.»"},{"book":"YUH","chapter":"4","verse":"39","text":"Nba, Samarika muso wo wara sereya bɔ sokɔndɔ mɔɔilu yɛ ko: «N ka ko mɛn kɛ kɔrɔman, cɛɛ wo ka wo bɛɛ fɔ n yɛ.» Wo le kosɔn, Samarika siyaman lemɛniyara Isa ma."},{"book":"YUH","chapter":"4","verse":"40","text":"Wo le rɔ, Samarikailu nara Isa tɛrɛn ye tuma mɛn na, ii ka a madiya ko a ye waati do kɛ ii wara. Isa sɔnda ka tele fila kɛ ii wara ye."},{"book":"YUH","chapter":"4","verse":"41","text":"Nba, mɔɔ siyaman gbɛrɛilu lemɛniyara a ma a jɛrɛ la kumakan kosɔn."},{"book":"YUH","chapter":"4","verse":"42","text":"Ii ka a fɔ muso yɛ ko: «Fɔlɔfɔlɔ an lemɛniyara a ma i la kumakan de la gbansan, kɔni sisen an da a la kuma lamɛn fanan ka la a la. An lana a la ko tuɲa le. An ka lɔn ko a ye Kisiba le ri, mɛn di se dunuɲa bɛɛ kisila.»"},{"book":"YUH","chapter":"4","verse":"43","text":"Tele fila taminnin kɔ rɔ Isa bɔra yɔrɔ wo rɔ ka a wa Kalile."},{"book":"YUH","chapter":"4","verse":"44","text":"(A jɛrɛ ka kuma ɲin sereya ko Alla la nabi tɛ bonyanin a jɛrɛ la jamana kɔndɔ.)"},{"book":"YUH","chapter":"4","verse":"45","text":"Kɔni ni Isa sera Kalile, Kalilekailu ra a labɛn kun yɛ. Nba ii ra wa Jerusalɛmu Taminkunna Sali kɛ diya, wo rɔ ii tun ka a yen Isa ka ko mɛnilu kɛ."},{"book":"YUH","chapter":"4","verse":"46","text":"Isa ka a kɔsɛ Kana, Kalile mara rɔ. A tun ka ji yɛlɛman so mɛn kɔndɔ ka a kɛ rɛsɛnji ri. Ɲɛmɔɔ tɔnɔman a dencɛ ma kɛndɛ Kapɛrinahumu so kɔndɔ."},{"book":"YUH","chapter":"4","verse":"47","text":"Ɲɛmɔɔ wo tɛrɛ ye kuma mɛnna ko Isa ra na ka bɔ Jude mara rɔ ka na Kalile mara rɔ. Wo rɔ a wara ka wa Isa tɛrɛn ka a madiya ko a ni na Kapɛrinahumu ka a dencɛ lakɛndɛya, ka a masɔrɔn a faatɔla tɛrɛ."},{"book":"YUH","chapter":"4","verse":"48","text":"Isa ka a fɔ ko: «Ai ye a fɛ ka tɔɔmasere yen, fen mɛn ye kabannako ri. Ni wo tɛ, ai ti lala n na.»"},{"book":"YUH","chapter":"4","verse":"49","text":"Ɲɛmɔɔ wo ka a fɔ ko: «N maari, na n wara, yani n dencɛ ye faa.»"},{"book":"YUH","chapter":"4","verse":"50","text":"Isa ka a fɔ a yɛ ko: «Wa i wara. I dencɛ ra kɛndɛya.» Cɛɛ wo lara Isa la kuma la ka i kɔsɛ."},{"book":"YUH","chapter":"4","verse":"51","text":"A tɛrɛ ye silala tuma mɛn na a la jɔnilu nara a kun kɔrɔ bɛn. Ii ka a fɔ a yɛ ko: «I dencɛ a kɛndɛ le tɛrɛ.»"},{"book":"YUH","chapter":"4","verse":"52","text":"Ɲɛmɔɔ ka ii maɲininka ko: «A kɛndɛyara waati ɲuman?» Ii ka a jabi: «Kunun tele tala a ra tamin waati kelen ɲɔɔnna a fari sumara.»"},{"book":"YUH","chapter":"4","verse":"53","text":"A fa hankili bilara ko Isa ka kuma fɔ a yɛ waati wo le la ko: «I dencɛ ra kɛndɛya.» Ɲɛmɔɔ a lara Isa la, a ni a denbaya bɛɛ."},{"book":"YUH","chapter":"4","verse":"54","text":"Nba, Isa ka tɔɔmasere kabannako filana wo kɛ Kalile a bɔ kɔ rɔ Jude."}]}