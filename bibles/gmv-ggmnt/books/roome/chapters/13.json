{"data":[{"book":"Roome","chapter":"13","verse":"1","text":"Ay asikka bena aysiza daanatas haaristana bessis. Xoossafe imetontta dishin daanatethi deena. Ha7i diza daanati Xoossafe daanatidaytakko."},{"book":"Roome","chapter":"13","verse":"2","text":"Hessa gishshi daana bolla makali7idey Xoossa woga bolla makali7ees. He makali7izaytika ba bolla pirida eheetes."},{"book":"Roome","chapter":"13","verse":"3","text":"Dere aysizati iitta oothizayta babiseetes attin loo7o oothizayta babisetena. Ne dere aysizades babbontta agana koyazii? Histinko loo7o ootha; izikka nena galatana."},{"book":"Roome","chapter":"13","verse":"4","text":"Izi nees loo7o oothanas Xoossa oothanichako. Gido attin ne iitta oothida gidiko izas babba. Gaasoyka izi masha coo mela gixxiibeyna; Izi iitta oothizade qaxayanas Xoossa oothanichako."},{"book":"Roome","chapter":"13","verse":"5","text":"Hessa gishshi iza qixxetes babo xalala gidontta ne qofapankka daanatizades azazistanas besses."},{"book":"Roome","chapter":"13","verse":"6","text":"Inte giira immizay hessaskko. Aysizayti hessa he oothoza bolla Xoossi istta wothides."},{"book":"Roome","chapter":"13","verse":"7","text":"Isttafe issas issas bessizayssa immite. Giira immana besizaytas giira immite; qaraxa qanxxanaas bessizaytas qaraxa qanxxite; Babanas bessizaytas babbite; bonichanas bessizata bonichite."},{"book":"Roome","chapter":"13","verse":"8","text":"Inte garisan issay issara siiqetethafe attin oona bollaka accoy doopo. Ase siiqiza uray izi wogaa pollides."},{"book":"Roome","chapter":"13","verse":"9","text":"“Laymatopa”, “Wodhopa”, “amotofa” gizaytane hara azazoti diikokka “Asi wursaka ne mala siiqa” giza hanno issi wogayn wurikka kuyettides."},{"book":"Roome","chapter":"13","verse":"10","text":"siiqoy asa bolla iitta oothena; Hessa gishshi siiqoy woga wurisos kuusha."},{"book":"Roome","chapter":"13","verse":"11","text":"Hayssa wodaa cadi xeellidi hessa oothite. Ha7i hana inte dhisikofe denidiza wodeko. Nu kase ammanosope haa simmin ha7i nuus attiza wodey matides."},{"book":"Roome","chapter":"13","verse":"12","text":"Qamay aadhin wonttana gees. Hessa gishshi ane nu dhuma ootho wora yeggidi poo7o olla miishshe mayosu."},{"book":"Roome","chapter":"13","verse":"13","text":"Gallasara hamutiza mala ane wogara hamutosu. magulithanine matho gidon; laymma amonine laymman gidopo; qanatetethanine palaman gidopo."},{"book":"Roome","chapter":"13","verse":"14","text":"Hessa aggidi Yesus Kiristoosa mayte. Asho amo polanaas qopofite."}]}