{"data":[{"book":"ULukha","chapter":"24","verse":"1","text":"Ngosuku lokuqala lweviki ekuseni kakhulu abesifazane bathatha amakha ababewalungisile baya ethuneni."},{"book":"ULukha","chapter":"24","verse":"2","text":"Bafumana ilitshe ligiqiwe, lasuswa ethuneni,"},{"book":"ULukha","chapter":"24","verse":"3","text":"kodwa bathi bengena kabaze basithola isidumbu seNkosi uJesu."},{"book":"ULukha","chapter":"24","verse":"4","text":"Bathi belokhu besathithibele ngakho, masinyane kwema eduze labo amadoda amabili egqoke izigqoko ezazikhazimula njengombane."},{"book":"ULukha","chapter":"24","verse":"5","text":"Bethuka abesifazane bathi mbo phansi ngobuso, kodwa amadoda lawo athi kubo, “Lidingelani ophilayo kwabafileyo na?"},{"book":"ULukha","chapter":"24","verse":"6","text":"Kakho lapha; usevukile! Khumbulani ukuthi walitshelani eseselani eGalile:"},{"book":"ULukha","chapter":"24","verse":"7","text":"‘INdodana yoMuntu kumele inikelwe ezandleni zezoni, ibethelwe esiphambanweni kuthi ngosuku lwesithathu ivuswe njalo.’ ”"},{"book":"ULukha","chapter":"24","verse":"8","text":"Basebewakhumbula amazwi akhe."},{"book":"ULukha","chapter":"24","verse":"9","text":"Kwathi sebebuyile bevela ethuneni, zonke lezizinto bazibikela abalitshumi lanye labanye bonke."},{"book":"ULukha","chapter":"24","verse":"10","text":"KwakunguMariya Magadalini, loJowana, loMariya unina kaJakhobe labanye ababelabo abatshela abapostoli ngalokhu."},{"book":"ULukha","chapter":"24","verse":"11","text":"Kodwa kababakholwanga abesifazane laba, ngoba amazwi abo ayengathi yikuwumana kubo."},{"book":"ULukha","chapter":"24","verse":"12","text":"Kodwa uPhethro wasukuma wagijimela ethuneni. Walunguza wabona amaqhele elineni ethe qekele wodwa, wasebuyela emangele ukuthi kambe kwakwenzakaleni."},{"book":"ULukha","chapter":"24","verse":"13","text":"Kwathi ngalelolanga ababili babo babehamba besiya emzini owawuthiwa yi-Emawusi, ongaba ngamakhilomitha alitshumi lanye usuka eJerusalema."},{"book":"ULukha","chapter":"24","verse":"14","text":"Babekhulumisana ngakho konke okwakwenzakele."},{"book":"ULukha","chapter":"24","verse":"15","text":"Bathi belokhu bekhuluma bebonisana ngazo lezizinto, uJesu yena ngokwakhe wabaxhuma wasehambisana labo;"},{"book":"ULukha","chapter":"24","verse":"16","text":"kodwa abaze bamnanzelela ukuthi nguye."},{"book":"ULukha","chapter":"24","verse":"17","text":"Wababuza wathi, “Likhuluma ngani kanti lilokhu liphakathi kohambo lwenu?”"},{"book":"ULukha","chapter":"24","verse":"18","text":"Omunye wabo owayethiwa nguKlophasi wambuza wathi, “Kanti wena uyisihambi yini eJerusalema ukhanya ungazazi izinto ezenzakele kuzolezi insuku?”"},{"book":"ULukha","chapter":"24","verse":"19","text":"Wabuza wathi, “Yizinto bani na?”"},{"book":"ULukha","chapter":"24","verse":"20","text":"Abaphristi abakhulu lababusi bethu bamnikela ukuba agwetshelwe ukufa, basebembethela;"},{"book":"ULukha","chapter":"24","verse":"21","text":"kodwa thina sasithembe ukuthi nguye owayezahlenga u-Israyeli. Futhi okunye yikuthi sekulusuku lwesithathu kulokhu kwenzakala konke lokhu."},{"book":"ULukha","chapter":"24","verse":"22","text":"Phezu kwalokhu, abanye besifazane bethu basimangalisile. Bahambe ethuneni ekuseni kakhulu lamuhla,"},{"book":"ULukha","chapter":"24","verse":"23","text":"kodwa kabasifumananga isidumbu sakhe. Babuyile bazasitshela ukuthi babone umbono wezingilosi ezithe uyaphila."},{"book":"ULukha","chapter":"24","verse":"24","text":"Kwasekusithi abanye babakhula bethu baya ethuneni bathola kunjengokuba abesifazane betshilo, kodwa yena kabamtholanga.”"},{"book":"ULukha","chapter":"24","verse":"25","text":"Wathi kubo, “Uthi liyizithutha ezinjani, njalo lilezinhliziyo ezithundubeleyo ekukholweni konke lokho okwakhulunywa ngabaphrofethi!"},{"book":"ULukha","chapter":"24","verse":"26","text":"UKhristu wayengamelanga ahlupheke yini zonke lezi izinto andubana angene ebukhosini bakhe na?”"},{"book":"ULukha","chapter":"24","verse":"27","text":"Wasesukela kuMosi kanye labaPhrofethi bonke wabachazela okwatshiwo emibhalweni mayelana laye."},{"book":"ULukha","chapter":"24","verse":"28","text":"Bathi sebebanga emzini lowo ababesiya kuwo uJesu wenza ingathi wayesedlula."},{"book":"ULukha","chapter":"24","verse":"29","text":"Kodwa bamncenga kakhulu bathi, “Hlala lathi ngoba sekusihlwa; usuku luphose selwedlule.” Wasengena ukuthi ayehlala labo."},{"book":"ULukha","chapter":"24","verse":"30","text":"Wathi esehlezi labo etafuleni wathatha isinkwa wabonga, wasesihlephuna wasebaqhubela."},{"book":"ULukha","chapter":"24","verse":"31","text":"Kwathi dlwe emehlweni abo, bamazi, yena wasenyamalala kubo."},{"book":"ULukha","chapter":"24","verse":"32","text":"Babuzana bathi, “Konje inhliziyo zethu bezingatshiseki yini lapho abe ekhuluma lathi endleleni esivulela imibhalo na?”"},{"book":"ULukha","chapter":"24","verse":"33","text":"Bahle bathi lothu masinyane babuyela eJerusalema. Khonale bathola abalitshumi lanye kanye lalabo ababelabo bebuthene ndawonye"},{"book":"ULukha","chapter":"24","verse":"34","text":"besithi, “Kuliqiniso! INkosi isivukile kwabafileyo yabonakala kuSimoni.”"},{"book":"ULukha","chapter":"24","verse":"35","text":"Kwathi labo ababili balandisa ngalokho okwakwenzakele endleleni, lokuthi uJesu bamnanzelela njani lapho aze ahlephune isinkwa."},{"book":"ULukha","chapter":"24","verse":"36","text":"Bathi belokhu besakhuluma ngakho lokhu, uJesu yena ngokwakhe wema phakathi kwabo wathi, “Ukuthula kakube kini.”"},{"book":"ULukha","chapter":"24","verse":"37","text":"Bethuka besaba, bekhumbula ukuthi babebona ithonga"},{"book":"ULukha","chapter":"24","verse":"38","text":"Wathi kubo, “Kungani lihluphekile, njalo kungani kulokuthandabuza ezingqondweni zenu?"},{"book":"ULukha","chapter":"24","verse":"39","text":"Khangelani izandla zami lezinyawo zami. Yimi mina ngokwami! Ngithintani libone; ithonga kalilanyama lamathambo njengoba libona ukuthi mina ngilakho.”"},{"book":"ULukha","chapter":"24","verse":"40","text":"Esetshilo lokhu wabatshengisa izandla lezinyawo zakhe."},{"book":"ULukha","chapter":"24","verse":"41","text":"Kwathi belokhu bengakholwa ngenxa yokuthaba lokumangala wababuza wathi, “Lilakho okokudla lapha na?”"},{"book":"ULukha","chapter":"24","verse":"42","text":"Bamupha iqatha lenhlanzi exatshiweyo,"},{"book":"ULukha","chapter":"24","verse":"43","text":"wayithatha wayidla phambi kwabo."},{"book":"ULukha","chapter":"24","verse":"44","text":"Wathi kubo, “Lokhu yikho engalitshela khona ngiseselani ukuthi: Konke kumele kugcwaliseke okwalotshwa ngami eMthethweni kaMosi labaPhrofethi lamaHubo.”"},{"book":"ULukha","chapter":"24","verse":"45","text":"Wasebavula ingqondo zabo ukuze bakwazi ukuzwisisa imibhalo."},{"book":"ULukha","chapter":"24","verse":"46","text":"Wabatshela wathi, “Nanku okulotshiweyo: UKhristu uzahlupheka aphinde avuke kwabafileyo ngosuku lwesithathu,"},{"book":"ULukha","chapter":"24","verse":"47","text":"njalo ukuphenduka lokuthethelelwa kwezono kuzatshunyayelwa ebizweni lakhe ezizweni zonke, kuqala eJerusalema."},{"book":"ULukha","chapter":"24","verse":"48","text":"Lingofakazi balezizinto."},{"book":"ULukha","chapter":"24","verse":"49","text":"Ngizalithumezela lokho uBaba akuthembisileyo; kodwa libohlala edolobheni lize liphiwe amandla avela phezulu.”"},{"book":"ULukha","chapter":"24","verse":"50","text":"Kwathi esebakhokhele waya labo eduze leBhethani waphakamisa izandla zakhe wababusisa."},{"book":"ULukha","chapter":"24","verse":"51","text":"Uthe elokhu esababusisa, wabatshiya, wenyukiselwa ezulwini."},{"book":"ULukha","chapter":"24","verse":"52","text":"Basebemkhonza, babuyela eJerusalema bethokoza kakhulu."},{"book":"ULukha","chapter":"24","verse":"53","text":"Bahlala kokuphela ethempelini bedumisa uNkulunkulu."}]}