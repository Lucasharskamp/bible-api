{"data":[{"book":"2 USamuyeli","chapter":"18","verse":"1","text":"UDavida wabutha bonke abantu ababelaye wababekela abalawuli bezinkulungwane labalawuli bamakhulu."},{"book":"2 USamuyeli","chapter":"18","verse":"2","text":"UDavida wahlukanisa amabutho akhe, ingxenye eyodwa kokuthathu ilawulwa nguJowabi, ingxenye eyodwa ingaphansi komfowabo kaJowabi u-Abhishayi indodana kaZeruya, lengxenye eyodwa kokuthathu ingaphansi kuka-Ithayi umGithi. Inkosi yatshela amabutho yathi, “Mina ngokwami impela ngizaphuma lani.”"},{"book":"2 USamuyeli","chapter":"18","verse":"3","text":"Kodwa abantu bathi, “Akumelanga uphume; nxa sizancindezeleka ukuba sibaleke, kabayikuzihlupha ngathi. Lanxa kungaze kufe ingxenye yethu, kabayikuzihlupha; kodwa wena ulingana labethu abazinkulungwane ezilitshumi. Kungabangcono khathesi ukuba usisekele usedolobheni.”"},{"book":"2 USamuyeli","chapter":"18","verse":"4","text":"Inkosi yaphendula yathi, “Ngizakwenza loba kuyini lokho okukhanya kungcono kini.”"},{"book":"2 USamuyeli","chapter":"18","verse":"5","text":"Inkosi yalaya uJowabi, lo-Abhishayi kanye lo-Ithayi yathi, “Libe lesisa ejaheni u-Abhisalomu ngenxa yami.” Amabutho wonke ayizwa inkosi ilaya umlawuli ngamunye ngo-Abhisalomu."},{"book":"2 USamuyeli","chapter":"18","verse":"6","text":"Ibutho lahamba lisiya egangeni ukuyakulwa lo-Israyeli, njalo ukulwa kwenzakala eguswini lako-Efrayimi."},{"book":"2 USamuyeli","chapter":"18","verse":"7","text":"Khonapho ibutho lako-Israyeli lehlulwa ngabantu bakaDavida, njalo ukubulalana kwaba kukhulu ngalelolanga, abantu abazinkulungwane ezingamatshumi amabili."},{"book":"2 USamuyeli","chapter":"18","verse":"8","text":"Impi yaqhela yagcwala ilizwe lonke, njalo igusu laqeda abantu abanengi kulenkemba ngalolosuku."},{"book":"2 USamuyeli","chapter":"18","verse":"9","text":"Kwenzakala nje ukuthi u-Abhisalomu ahlangane labantu bakaDavida. Wayegade imbongolo yakhe, kwasekusithi imbongolo idlula ngaphansi kwezingatsha ezenileyo zesihlahla esikhulu somʼOkhi, ikhanda lika-Abhisalomu labanjwa esihlahleni. Wasala elenga emoyeni, imbongolo ayeyigadile ilokhu ihamba."},{"book":"2 USamuyeli","chapter":"18","verse":"10","text":"Kwathi omunye wabantu esebone lokhu, watshela uJowabi wathi, “Ngibone u-Abhisalomu elenga esihlahleni somʼOkhi.”"},{"book":"2 USamuyeli","chapter":"18","verse":"11","text":"UJowabi wasesithi emuntwini owayemtshele lokhu, “Ini? Umbonile? Pho kungani ungamcakazelanga phansi khonapho na? Kade ngizakupha amashekeli esiliva alitshumi kanye lebhanti lobuqhawe.”"},{"book":"2 USamuyeli","chapter":"18","verse":"12","text":"Kodwa umuntu lowo waphendula wathi, “Lanxa amashekeli ayinkulungwane engalinganiselwa ezandleni zami, ngingeke ngiphakamise isandla sami ngihlasele indodana yenkosi. Sizizwele inkosi ilaya wena lo-Abhishayi kanye lo-Ithayi yathi, ‘Vikelani ijaha u-Abhisalomu ngenxa yami.’"},{"book":"2 USamuyeli","chapter":"18","verse":"13","text":"Aluba ngibeke ukuphila kwami engozini njalo akulanto efihlakeleyo enkosini, ubungayikuba lobuzalwane lami.”"},{"book":"2 USamuyeli","chapter":"18","verse":"14","text":"UJowabi wathi, “Mina angiyikulindela wena kanje.” Ngakho wathatha imikhonto emithathu wayitikitela enhliziyweni ka-Abhisalomu, u-Abhisalomu elokhu esaphila esesihlahleni somʼOkhi."},{"book":"2 USamuyeli","chapter":"18","verse":"15","text":"Njalo abathwali bezikhali zikaJowabi bamhanqa u-Abhisalomu, bamtshaya bambulala."},{"book":"2 USamuyeli","chapter":"18","verse":"16","text":"Emva kwalokho uJowabi wakhalisa icilongo, amabutho aseyekela ukuxotshana lo-Israyeli, ngoba uJowabi wawamisa."},{"book":"2 USamuyeli","chapter":"18","verse":"17","text":"Bamthatha u-Abhisalomu bamphosela egodini elikhulu eguswini babuthelela inqwaba enkulu yamatshe phezu kwakhe. Ngalesosikhathi wonke u-Israyeli wabalekela ekhaya lakhe."},{"book":"2 USamuyeli","chapter":"18","verse":"18","text":"U-Abhisalomu esaphila wayethethe insika wayimisa eSigodini seNkosi njengesikhumbuzo sakhe, ngoba wacabanga wathi, “Angilandodana yokuqhuba ukukhunjulwa kwebizo lami.” Insika wayibiza ngaye, njalo ithiwa Isikhumbuzo sika-Abhisalomu kuze kube lamhla."},{"book":"2 USamuyeli","chapter":"18","verse":"19","text":"Ngalesosikhathi u-Ahimazi indodana kaZadokhi wathi, “Kuhle ngigijime ngihambise umbiko enkosini ukuthi uThixo useyihlengile esandleni sezitha zayo.”"},{"book":"2 USamuyeli","chapter":"18","verse":"20","text":"UJowabi wathi kuye, “Kawusuwe omele ahambise imibiko lamhla. Ungayihambisa imibiko ngesinye isikhathi, kodwa akumelanga wenzenjalo lamhla, ngoba indodana yenkosi ifile.”"},{"book":"2 USamuyeli","chapter":"18","verse":"21","text":"UJowabi wasesithi kumKhushi, “Hamba uyetshela inkosi lokho okubonileyo.” UmKhushi wakhothama phambi kukaJowabi wasesuka egijima."},{"book":"2 USamuyeli","chapter":"18","verse":"22","text":"U-Ahimazi indodana kaZadokhi waphinda wathi kuJowabi, “Loba kunjani, ake ungivumele ngigijime ngilandele umKhushi.”"},{"book":"2 USamuyeli","chapter":"18","verse":"23","text":"Yena wathi, “Loba kunjani, mina ngifuna ukugijima.”"},{"book":"2 USamuyeli","chapter":"18","verse":"24","text":"Kwathi uDavida ehlezi phakathi kwesango langaphakathi lelangaphandle, umlindi wakhwela waya phezulu ephahleni lwesango, phansi komduli. Kwathi lapho ekhangela, wabona umuntu egijima eyedwa."},{"book":"2 USamuyeli","chapter":"18","verse":"25","text":"Umlindi wamemeza inkosi wayibikela lokho."},{"book":"2 USamuyeli","chapter":"18","verse":"26","text":"Umlindi wabona omunye umuntu egijima, wasebiza umlindi wesango ngaphansi, wathi, “Khangela, omunye umuntu ugijima eyedwa!”"},{"book":"2 USamuyeli","chapter":"18","verse":"27","text":"Umlindi wasesithi, “Ngibona angathi owakuqala ugijima njengo-Ahimazi indodana kaZadokhi.”"},{"book":"2 USamuyeli","chapter":"18","verse":"28","text":"Lapho-ke u-Ahimazi wamemeza enkosini wasesithi, “Konke kulungile.” Wakhothama phambi kwenkosi wathi mbo phansi ngobuso, wathi, “Kadunyiswe uThixo uNkulunkulu wakho. Usebanikele abantu abaphakamisa izandla zabo ukuhlasela inkosi yami.”"},{"book":"2 USamuyeli","chapter":"18","verse":"29","text":"Inkosi yasibuza isithi, “Ijaha u-Abhisalomu usindile na?”"},{"book":"2 USamuyeli","chapter":"18","verse":"30","text":"Inkosi yasisithi, “Buyela eceleni ume khona.” Ngakho wabuyela eceleni wama khona."},{"book":"2 USamuyeli","chapter":"18","verse":"31","text":"Lapho-ke umKhushi wafika wathi, “Mhlekazi wami, nkosi, zwana izindaba ezinhle! UThixo lamhla usekukhulule kubo bonke abakuhlamukelayo.”"},{"book":"2 USamuyeli","chapter":"18","verse":"32","text":"Inkosi yambuza yathi, “Ijaha u-Abhisalomu usindile na?”"},{"book":"2 USamuyeli","chapter":"18","verse":"33","text":"Inkosi yadabuka kakhulu. Yakhwela yaya ekamelweni elingaphezu kwesango yakhala. Yahamba ikhala isithi, “Oh, ndodana yami Abhisalomu! Ndodana yami, ndodana yami Abhisalomu! Aluba kufe mina esikhundleni sakho, Oh Abhisalomu, ndodana yami, ndodana yami!”"}]}