{"data":[{"book":"WAEBLANIA","chapter":"4","verse":"1","text":"Avo kwavija kilagano cha kwingila hanhu hake ha kuhumulila king'hali, tuteganye kamba munhu yoyose mmwanza wenu sambiyahumwe kwingila hanhu haja."},{"book":"WAEBLANIA","chapter":"4","verse":"2","text":"Kwavija tuuhulika Usenga Unogile kamba viwauhulike hewo. Wauhulika, ila hauwagwelele nzamo, kwavija viwauhulike hawautogole mnhamanila."},{"book":"WAEBLANIA","chapter":"4","verse":"3","text":"Avo tweye tutogole tokwingila hanhu haja ha kuhumulila, kamba Mulungu viyalongile,"},{"book":"WAEBLANIA","chapter":"4","verse":"4","text":"Kwavija hanhu hamoja muna Izinyandiko Zing'alile zodilonga zua da saba kamba vino, “Mulungu kahumula kutenda sang'hano zake zose mdizua da saba.”4:4 Mbuli zino zolawa mkitabu cha MWANDUSO 2:2."},{"book":"WAEBLANIA","chapter":"4","verse":"5","text":"Na tena hana hanhu aho hachana Mulungu kolonga, “Hawengila hanhu hangu ha kuhumulila!”4:5 Mbuli zino zolawa mkitabu cha ZABULI 95:11."},{"book":"WAEBLANIA","chapter":"4","verse":"6","text":"Kwavija awo umwaka wauhulike Usenga Unogile wahumwa kwingila sama ya udulu wao, ila hanhu ha Mulungu ha kuhumulila hekigwa sama ya wanhu kwingila."},{"book":"WAEBLANIA","chapter":"4","verse":"7","text":"Milao bwando hamwande Mulungu keka zua diyagwe na kadikema, “Lelo” ahaja viyalongile kubitila Daudi, kamba viilongigwe,"},{"book":"WAEBLANIA","chapter":"4","verse":"8","text":"Kwavija kamba Yoshua yahawagwelele wanhu mhumulo, Mulungu sambiyalonge kamba zua diyagwe da mhumulo ding'hali hadinakwiza."},{"book":"WAEBLANIA","chapter":"4","verse":"9","text":"Avo kuna kuhumula kuyagwe kwikigwe sama ya wanhu wa Mulungu."},{"book":"WAEBLANIA","chapter":"4","verse":"10","text":"Kwavija munhu yoyose yokwingila mmhumulo iyatulongele Mulungu vivija kolondigwa yahumule kutenda sang'hano zake, kamba Mulungu viyahumule kutenda sang'hano zake."},{"book":"WAEBLANIA","chapter":"4","verse":"11","text":"Avo natutende kila kitudaha twingile mmhumulo ija, giladi sambiyoneke munhu yoyose yondayahumwe mkuwinza udulu wa Waislaeli."},{"book":"WAEBLANIA","chapter":"4","verse":"12","text":"Kwavija mbuli ya Mulungu ina ugima tena ina mhiko. Ina ukali kubanza zele jojose dikanha kuno na kuno, yohoma na kuvigola moyo na loho, na kuvigola vipindi na uloto. Ina udaho wa kutagusa ngelegeza na sulukila za moyo. Zele Dikanha Kuno na Kuno"},{"book":"WAEBLANIA","chapter":"4","verse":"13","text":"Haduhu kinhu chondakifisigwe haulongozi wa Mulungu, ila vinhu vose vogubuligwa na kwikigwa hauhalangwe haulongozi wa meso gake. Na tweye tose tolondigwa tulave mheta zetu ha heyo."},{"book":"WAEBLANIA","chapter":"4","verse":"14","text":"Avo, avija vituli na Mkulu wa Wakulu wose wa Nhambiko kubanza wose yengile kuulanga, Yesu Mwana wa Mulungu, natuinanahile ng'hani nhamanila ituilonga. Mkulu wa Nhambiko"},{"book":"WAEBLANIA","chapter":"4","verse":"15","text":"Kwavija Mkulu wa Wakulu wose wa Nhambiko itulinayo kautanga udonhi utulinao, kwavija heyo kabitila migayo yose itugaya tweye bila kutenda vilozo."},{"book":"WAEBLANIA","chapter":"4","verse":"16","text":"Avo natukikwenhukile kigoda cha undewa cha Mulungu wetu yali na ngekewa bila kudumba, giladi tubokele bazi na tupate ngekewa ya kututaza mkipigiti tuhailonda."}]}