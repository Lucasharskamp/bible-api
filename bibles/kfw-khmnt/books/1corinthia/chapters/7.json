{"data":[{"book":"1 Corinthia","chapter":"7","verse":"1","text":"Tuun, nangni'n keidiang ningjuomajia chongjarra khachu hi eii."},{"book":"1 Corinthia","chapter":"7","verse":"2","text":"Takkha zool-inthai thonasik intheemna omjarra, pasal rakip in innumei innumei ompuirasu, khat-um numeisa rakip in inruothar inruothar diang omrasu."},{"book":"1 Corinthia","chapter":"7","verse":"3","text":"Arouthar kha'n ompui sangram thosik chuon anumei imanuomkha mintung rase, in-angrip-ah anumei innum aruothar diang mintung rase."},{"book":"1 Corinthia","chapter":"7","verse":"4","text":"Anumei khan ataksa pumpui kha ata emak takkha aruothar ta eii, in-angrip-ah aruothar khan ataksa pumpui kha ata emak takkha anumei ta eii."},{"book":"1 Corinthia","chapter":"7","verse":"5","text":"Inkhat-in inkhatdiang inzootmakna ommarase, ning-inniya inzootna nuoiya aphakhat Pathian diang kanisik-ah ning-inthen elekleiya; ajarchu napum imanuom chuonkhan seitan kha'n namatheem maknasik heikirrit inlang juo-inchunritru."},{"book":"1 Corinthia","chapter":"7","verse":"6","text":"Kei'n hiwahi nangni sik-ah nemna omcha katia kiti eii, chongpeii khachu emak."},{"book":"1 Corinthia","chapter":"7","verse":"7","text":"Kei'n nangni rakip kei kanamin angzoot. Takkha Pathian inape inlak kutchoi kha mi rakip in nineihet, inkhat in hiwa kutchoi khat-um leiilaak-in khawa kutchoi."},{"book":"1 Corinthia","chapter":"7","verse":"8","text":"Inn kalaneimak khat-um chuulmei ngaidiang kei'n kati. Kei itho angnga nangni'n inn neilekleiya ningomkha akatha eii."},{"book":"1 Corinthia","chapter":"7","verse":"9","text":"Takkha inpum imanuomkha indei maneiimak inchu, inmani ngaikhan inn neirasu, ajarchu inpum imanuom chuonkhan omdan injetmak neek-achu inn inneikha athawiai."},{"book":"1 Corinthia","chapter":"7","verse":"10","text":"Inn kaneijei mi ngaidiang kei'n chong kanapeii, kei chongpeii emak takkha Pumi chongpeii kha eii, khachu anumei kha'n aruothar inthenpui theinuni,"},{"book":"1 Corinthia","chapter":"7","verse":"11","text":"takkha inthenpui suokngai inchu, ama kha'n inn neilekleiya omrase emak inle aruothar khale inzootnaritse inlang omsuomrit rasu; halli aruothar kha'n anumei kha inthenpui theinuni."},{"book":"1 Corinthia","chapter":"7","verse":"12","text":"Aleiilaak rakip ngaidiang Pumi iti emak-ah kei'n kati, christian pasal inkhat in Pathian kajetmak numeisa inkhat aneijei inchu halli numeisanu kha'n amale kaomsik-ah azoot inchu, pasal kha'n anumei kha inthenpui theinuni."},{"book":"1 Corinthia","chapter":"7","verse":"13","text":"Pathian kajet numeisa inkhat tak-in Pathian kajetmak ruothar aneijei inchu, halli aruothar kha'n amale kaomsik eii ati inchu, anumei kha'n arouthar kha inthenpui theinuni."},{"book":"1 Corinthia","chapter":"7","verse":"14","text":"Ajarchu Pathian kajetmak aruothar kha anumei diangnga inphut inthiangkha ejei, khat-um Pathian kajetmak anumei kha aruothar diangnga inphut inthiangkha ejei. Khawa emak inchu nangni sangai kha inthiangnunu, takkha hiwa ejei inchu inmani inthiangkha in-ejei."},{"book":"1 Corinthia","chapter":"7","verse":"15","text":"Takkha Pathian kajetmak anumei emakli aruothar kha'n inthen inmanuom inchu, khawakha erase; khawa ka-ang chuon ngai inchu Pathian kajet anumei khat-um aruothar kha khit-in damak, ajarchu Pathian'n einichu kadaiya kaomsik-ah innakoi kha ni-eii."},{"book":"1 Corinthia","chapter":"7","verse":"16","text":"Anumei, nang in naruothar kasanringsik tihi angtho tholi najetsikme? Aruothar, nang in nanumei kasanringsik tihi angtho tholi najetsikme?"},{"book":"1 Corinthia","chapter":"7","verse":"17","text":"Nangni rakip Pathian'n anakoilaiya ningleiom ringkhuo khan omcheiru, halli Pumi'n nangnidiang inapeii ringkhuo khan nangni rakip in ringru. Hiwahi koisuok rakip-ah kipeii kei sinadan kha eii."},{"book":"1 Corinthia","chapter":"7","verse":"18","text":"Tu miring me ama kha akoimaklai wun intansuojei? wun intanna bikha ama'n minmangnasik thomarase. Tu miring me ama kha akoimaklai wun inlatanmak? ama'n wun tannasik thomarase."},{"book":"1 Corinthia","chapter":"7","verse":"19","text":"Wun intan kha'n i-emak, wun intanmak kha'n i-emak, takkha Pathian chongpeii kajui khakeeng arei ka-eii."},{"book":"1 Corinthia","chapter":"7","verse":"20","text":"Miring rakip Pathian'n ama ama akoilaiya inleiom omchan khan omrasu."},{"book":"1 Corinthia","chapter":"7","verse":"21","text":"Nang in suok na-elai Pathian'n nakoibe? iteii ngaidonmaro; takkha nang suok emaknasik lam namu inchu, khawakha thoro."},{"book":"1 Corinthia","chapter":"7","verse":"22","text":"Ajarchu suok elai Pumi'n inkoijei ama kha Pumi'n imasuojei mikha ejei; khawa khale in-angrip-ah Pumi'n akoilai suok ka-emak ama kha Christa suok eii."},{"book":"1 Corinthia","chapter":"7","verse":"23","text":"Pathian kha'n nangni aman teella innaracho ning-ejei; mi ngaisuok hong-ekhaimaru."},{"book":"1 Corinthia","chapter":"7","verse":"24","text":"Ule naingai, nang nang anakoilaiya omchan khan, nangni'n Pathian le inruoiya omru."},{"book":"1 Corinthia","chapter":"7","verse":"25","text":"Tuun, inn kalaneimak ngai jarra, kei'n Pumi chongpekha neimong, takkha Pumi riangwai nuoiya ngamna kacha kei i-ngaidon kha kei'n kiril kha eii."},{"book":"1 Corinthia","chapter":"7","verse":"26","text":"Tuun tuunna poongna hi'n ajar eya, nangni'n tuunna ningom angnga ningomkha thate tia kei'n ka-ngaidon."},{"book":"1 Corinthia","chapter":"7","verse":"27","text":"Nang numei naneibejei? nanumei inthenpuisik thomaro. Nang inn laneimak chebe? numei neisik entokmaro."},{"book":"1 Corinthia","chapter":"7","verse":"28","text":"Takkha inn naneijei inchu, nangdiang manu ommak, halli inthiang numeisa kha'n inn aneijei inchu ama'n manu thomak. Takkha inn kaneijei inmani'n taksa-ah poongna katamtak intongpuisik eii, halli kei'n nangni kanasansik eii."},{"book":"1 Corinthia","chapter":"7","verse":"29","text":"Ule naingai, kei i-ngaidon khachu hi eii, aphakha tam ommakjei; tuun makheiya inphut inn kaneijei mi ngaikha'n inn kaneimak ang-inlang omru;"},{"book":"1 Corinthia","chapter":"7","verse":"30","text":"kachap-ah kaomngai'n kachapmak angnga, karok ngai'n karokmak angnga, karacho ngai'n iteii kaneimak angnga,"},{"book":"1 Corinthia","chapter":"7","verse":"31","text":"halli manmasituolle inlop mi ngai'n manmasituol injetmak angnga omrasu. Ajarchu hiwa manmasituol hi alaheksik eii."},{"book":"1 Corinthia","chapter":"7","verse":"32","text":"Nangni'n malung kapoong omlekleiya ning-omkha kei'n kamanuom. Inn kalaneimak pasal kha'n angtho tholia Pumi minroksikme tia Pumi chuon angaidonna amalung minluut;"},{"book":"1 Corinthia","chapter":"7","verse":"33","text":"takkha inn kaneijei pasal kha'n anumei kha angtho tholia taksa imanuom lamma minroksikme tia angaidonna amalung aminluut,"},{"book":"1 Corinthia","chapter":"7","verse":"34","text":"khawa jarra ama ama imanuomkha inkhoithen. Halli inn kalaneimak numeisa li inthiang nungaak kha'n Pumi chuonna apum khat-um aratha kha angtho tholia minthiang sikme tia amalung aminluut; takkha inn kaneijei numeisa kha'n angtho tholia taksa imanuom lamma aruothar minhoisikme tia angaidonna amalung aminluut."},{"book":"1 Corinthia","chapter":"7","verse":"35","text":"Kei'n hiwahi nangni nemnasik-ah kiti kha eii, nangni chungnga kana-ook ommaknasik, takkha nangni'n akadik lamma malung inkhatbit-ah Pumi diang ningomnasik kei'n kiti kha eii."},{"book":"1 Corinthia","chapter":"7","verse":"36","text":"Miring inkhat in aneisik-ah inbiak numeisanu diang omchan kadikmak kathojei tia angaidon inchu, halli ama taksa imanuomkha deimaneii mak-ah khat-um athosik suok-inchu inmani'n inneitrasu, halli ama imanuomkha thorase. Khawakha manu emak."},{"book":"1 Corinthia","chapter":"7","verse":"37","text":"Takkha amalungnga angirphit-ah, khat-um taksa imanuomkha adei maneiiya, khat-um amalung suungnga inbiakjei numeisanu kha laneinuning ati inchu, ama'n kathadoom kha atho."},{"book":"1 Corinthia","chapter":"7","verse":"38","text":"Nungaak inthiang khale moi karuoi ama kha'n akatha chuonkha atho, takkha inn kaneimak ama kha'n akathadoom chuonkha atho."},{"book":"1 Corinthia","chapter":"7","verse":"39","text":"Anumei kha aruothar ringlai sengchu ama diang inkhit kha eii. Aruothar thijei inchu, numeisanu kha'n Pathian kajet pasal kha e-inchu ineizoottak pasal kha neicha."},{"book":"1 Corinthia","chapter":"7","verse":"40","text":"Takkha kei i-ngaidon dungjui achu ama'n inn neileiya i-omkha athawiaisik eii. Halli kei'n Pathian Ratha kha kanei tia ka-ngaidon."}]}