{"data":[{"book":"Jonas","chapter":"4","verse":"1","text":"Maar juist hierover was Jonas zeer ontstemd en vertoornd."},{"book":"Jonas","chapter":"4","verse":"2","text":"Hij bad tot Jahweh, en sprak: Ach, Jahweh; heb ik het niet gezegd, toen ik nog in mijn land vertoefde, en ben ik juist daarom niet ijlings naar Tarsjisj gevlucht? Ik wist immers wel, dat Gij een genadig God zijt, barmhartig, lankmoedig en rijk aan ontferming; en dat Gij dus wel spijt zoudt krijgen over het onheil."},{"book":"Jonas","chapter":"4","verse":"3","text":"Ontneem mij nu ook maar het leven; want de dood is mij liever dan het leven."},{"book":"Jonas","chapter":"4","verse":"4","text":"Maar Jahweh zei hem: Hebt ge wel reden genoeg, om zo verdrietig te zijn?"},{"book":"Jonas","chapter":"4","verse":"5","text":"Daarop verliet Jonas de stad, en nam zijn verblijf aan de oostkant der stad; daar maakte hij zich een loofhut, en zette zich in haar schaduw neer, om af te wachten, wat er met de stad zou gebeuren."},{"book":"Jonas","chapter":"4","verse":"6","text":"Nu liet God de Heer een klimop boven Jonas opschieten, om schaduw te geven voor zijn hoofd, en hem zó van zijn kwade luim te genezen. En Jonas was inderdaad uiterst verheugd over de klimop."},{"book":"Jonas","chapter":"4","verse":"7","text":"Maar de volgende dag liet God in de vroege morgen een worm knagen aan de klimop, zodat hij verdorde;"},{"book":"Jonas","chapter":"4","verse":"8","text":"en toen de zon was opgegaan, deed Hij een verzengende oostenwind waaien. Nu brandde de zon op Jonas’ hoofd, en versmachtend zonk hij neer. Hij wenste te sterven, en sprak: De dood is mij liever dan het leven!"},{"book":"Jonas","chapter":"4","verse":"9","text":"Maar God zei tot Jonas: Hebt ge wel reden genoeg, om zo verdrietig te zijn over de klimop? Hij antwoordde: Ja ik heb reden genoeg, om dodelijk misnoegd te zijn."},{"book":"Jonas","chapter":"4","verse":"10","text":"Nu sprak Jahweh: Gij zijt bekommerd over de klimop, waarvoor ge geen zorg hebt gehad, en die ge niet hebt gekweekt; die in één nacht is opgeschoten, en in één nacht verdord."},{"book":"Jonas","chapter":"4","verse":"11","text":"En Ik zou niet bekommerd zijn over Ninive, die grote stad, waarin, behalve de vele dieren, meer dan honderd twintig duizend mensen wonen, die het onderscheid niet kennen tussen hun rechter- en linkerhand!"}]}