{"data":[{"book":"Ezekieri","chapter":"26","verse":"1","text":"Mugore regumi nerimwe, pazuva rokutanga romwedzi, shoko raJehovha rakasvika kwandiri richiti,"},{"book":"Ezekieri","chapter":"26","verse":"2","text":"“Mwanakomana womunhu, nokuda kwokuti Tire yakati kuJerusarema, ‘Toko waro! Suo rokundudzi raputsika, uye makonhi aro azarukira kwandiri; zvino zvarava dongo ini ndichabudirira,’"},{"book":"Ezekieri","chapter":"26","verse":"3","text":"naizvozvo zvanzi naIshe Jehovha: Ndiri kukurwisa, iwe Tire, uye ndichauyisa marudzi mazhinji kuti azorwa newe, segungwa rinorasa mafungu aro."},{"book":"Ezekieri","chapter":"26","verse":"4","text":"Vachaparadza masvingo eTire uye vachaondomora shongwe dzaro; ndichakukurira marara aro kure ndigoriita dombo risina chinhu."},{"book":"Ezekieri","chapter":"26","verse":"5","text":"Richava nzvimbo yokuruka mimbure yehove kugungwa ikoko, nokuti ndakazvitaura, ndizvo zvinotaura Ishe Jehovha. Richava chinhu chinopambwa chendudzi,"},{"book":"Ezekieri","chapter":"26","verse":"6","text":"uye ugaro hwaro hwokumaruwa huchaparadzwa nomunondo. Ipapo vachaziva kuti ndini Jehovha."},{"book":"Ezekieri","chapter":"26","verse":"7","text":"“Nokuti zvanzi naIshe Jehovha: Ndichauyisira Tire Nebhukadhinezari mambo weBhabhironi, mambo wamadzimambo, achibva nechokumusoro, ana mabhiza nengoro, navatasvi vamabhiza nehondo huru."},{"book":"Ezekieri","chapter":"26","verse":"8","text":"Achaparadza ugaro hwamaruwa ako nomunondo, achakuvakira nhare dzokurwa newe, uye achavaka mirwi yokurwa pamasvingo ako agosimudza nhoo dzokukurwisa nadzo."},{"book":"Ezekieri","chapter":"26","verse":"9","text":"Achatuma zvokuparadza nazvo masvingo ako agokoromora shongwe dzako nezvombo zvake."},{"book":"Ezekieri","chapter":"26","verse":"10","text":"Mabhiza ake achawanda kwazvo zvokuti muchafukidzwa neguruva rawo. Masvingo ako achadengenyeka nomubvumo wamabhiza ehondo, nengoro dzamavhiri mana nengoro dzamavhiri maviri paanenge achipinda pamasuo ako somunhu anopinda muguta rina masvingo akaondomoka."},{"book":"Ezekieri","chapter":"26","verse":"11","text":"Mahwanda amabhiza ake achatsika-tsika nzira dzako dzomumisha dzose; achauraya vanhu vako nomunondo, uye mbiru dzako dzakasimba dzichawira pasi."},{"book":"Ezekieri","chapter":"26","verse":"12","text":"Vachapamba pfuma yako uye vachaba zvaunotengesa: vachakoromorera pasi masvingo ako uye vachaputsa dzimba dzako dzakaisvonaka uye vacharasa matombo ako nematanda namarara ako mukati megungwa."},{"book":"Ezekieri","chapter":"26","verse":"13","text":"Ndichagumisa mheremhere yenziyo dzako, uye kurira kwembira dzako hakuchazonzwikwazve."},{"book":"Ezekieri","chapter":"26","verse":"14","text":"Ndichakuita dombo risina chinhu, uye uchava nzvimbo yokuyanika mimbure yehove. Hauchazovakwizve, nokuti ini Jehovha ndakazvitaura, ndizvo zvinotaura Ishe Jehovha."},{"book":"Ezekieri","chapter":"26","verse":"15","text":"“Zvanzi naIshe Jehovha kuTire: Ko, zviwi hazvichadengenyeki here pakunzwa mubvumo wokuwa kwako, vakakuvadzwa pavanenge vachigomera uye kuuraya kuchiitika mauri?"},{"book":"Ezekieri","chapter":"26","verse":"16","text":"Ipapo machinda ose omuzviwi achaburuka pazvigaro zvawo zvoushe vagoisa nhumbi dzavo dzoushe parutivi uye vagobvisa vachidedera nguva dzose, vashamiswa newe."},{"book":"Ezekieri","chapter":"26","verse":"17","text":"Ipapo vachachema pamusoro pako vagoti kwauri:"},{"book":"Ezekieri","chapter":"26","verse":"18","text":"Zvino zviwi zvinodengenyeka"},{"book":"Ezekieri","chapter":"26","verse":"19","text":"“Zvanzi naIshe Jehovha: Pandichaita kuti guta rako rive dongo, samamwe maguta asingachagarwi uye pandinouyisa kudzika kwegungwa pamusoro pako uye mvura zhinji dzaro dzikakufukidza,"},{"book":"Ezekieri","chapter":"26","verse":"20","text":"ipapo ndichakuburutsa pamwe chete navaya vanoburukira kugomba, kuvanhu vakarekare."},{"book":"Ezekieri","chapter":"26","verse":"21","text":"Ndichakusvitsa kumagumo anotyisa uye hauchazovapozve. Uchatsvakwa, asi haungawanikwizve, ndizvo zvinotaura Ishe Jehovha.”"}]}