{"data":[{"book":"4 Mose","chapter":"33","verse":"1","text":"Eyi ne akwantu nhyehyɛe a Israelfo dii so bere a Mose ne Aaron de wɔn fi Misraim no."},{"book":"4 Mose","chapter":"33","verse":"2","text":"Mose kyerɛw faako a wɔfaa nyinaa sɛnea Awurade kyerɛɛ no sɛ ɔnyɛ no. Eyinom ne mmeae ahorow a wɔsoɛɛ wɔ wɔn akwantu no mu."},{"book":"4 Mose","chapter":"33","verse":"3","text":"Wosii mu fii Rameses kuropɔn no mu wɔ Twam Afahyɛ a edi kan no akyi ɔsram edi kan da ɛto so dunum. Wɔde akokoduru fii hɔ a Misraimfo no rehwɛ wɔn."},{"book":"4 Mose","chapter":"33","verse":"4","text":"Saa bere no na Misraimfo no resie wɔn mmakan a Awurade kunkum wɔn anadwo a ade rebɛkye ama wɔatu kwan no, efisɛ na Awurade de atemmu aba wɔn anyame no nyinaa so."},{"book":"4 Mose","chapter":"33","verse":"5","text":"Wofii Rameses no, wɔbɛbɔɔ atenae wɔ Sukot."},{"book":"4 Mose","chapter":"33","verse":"6","text":"Wofii Sukot bɛbɔɔ atenae wɔ Etam, sare no ano."},{"book":"4 Mose","chapter":"33","verse":"7","text":"Wofii Etam san wɔn akyi baa Pihahirot a ɛwɔ Baal-Sefon apuei fam, na wɔbɔɔ atenae bɛnee bepɔw Migdol."},{"book":"4 Mose","chapter":"33","verse":"8","text":"Wofi Pihahirot, na wotwaa Po Kɔkɔɔ no kɔɔ sare so. Wɔde nnansa nantew faa Etam sare so kɔbɔɔ atenae wɔ Mara."},{"book":"4 Mose","chapter":"33","verse":"9","text":"Wofii Mara no, wɔbaa Elim; baabi a na mmura dumien ne mmedua aduɔson wɔ hɔ."},{"book":"4 Mose","chapter":"33","verse":"10","text":"Wofii Elim no, wɔbɔɔ atenae wɔ Po Kɔkɔɔ no ho."},{"book":"4 Mose","chapter":"33","verse":"11","text":"Wofii Po Kɔkɔɔ no ho, kɔbɔɔ atenae wɔ Sin nweatam so."},{"book":"4 Mose","chapter":"33","verse":"12","text":"Wotu fii Sin sare so kɔbɔɔ atenae Dofka."},{"book":"4 Mose","chapter":"33","verse":"13","text":"Wofii Dofka kɔbɔɔ atenae wɔ Alus."},{"book":"4 Mose","chapter":"33","verse":"14","text":"Wofii Alus kɔbɔɔ atenae wɔ Refidim, baabi a na wonnya nsu mma nnipa no nnom."},{"book":"4 Mose","chapter":"33","verse":"15","text":"Wofii Refidim no, wɔkɔbɔɔ atenae wɔ Sinai sare so."},{"book":"4 Mose","chapter":"33","verse":"16","text":"Wofii Sinai sare so no, wɔkɔɔ atenae wɔ Kibrot-Hataawa."},{"book":"4 Mose","chapter":"33","verse":"17","text":"Wofii Kibrot-Hataawa no, wɔkɔbɔɔ atenae wɔ Haserot."},{"book":"4 Mose","chapter":"33","verse":"18","text":"Wofii Haserot kɔbɔɔ atenae wɔ Ritma."},{"book":"4 Mose","chapter":"33","verse":"19","text":"Wofii Ritma kɔbɔɔ atenae wɔ Rimon Peres."},{"book":"4 Mose","chapter":"33","verse":"20","text":"Wofii Rimon Peres kɔbɔɔ atenae wɔ Libna."},{"book":"4 Mose","chapter":"33","verse":"21","text":"Wofii Libna kɔbɔɔ atenae wɔ Risa."},{"book":"4 Mose","chapter":"33","verse":"22","text":"Wofii Risa kɔbɔɔ atenae wɔ Kahelata."},{"book":"4 Mose","chapter":"33","verse":"23","text":"Wofii Kahelata kɔbɔɔ atenae wɔ Sefer Bepɔw so."},{"book":"4 Mose","chapter":"33","verse":"24","text":"Wofii Sefer Bepɔw so kɔbɔɔ atenae wɔ Harada."},{"book":"4 Mose","chapter":"33","verse":"25","text":"Wofii Harada kɔbɔɔ atenae wɔ Makhelot."},{"book":"4 Mose","chapter":"33","verse":"26","text":"Wofii Makhelot kɔbɔɔ atenae wɔ Tahat."},{"book":"4 Mose","chapter":"33","verse":"27","text":"Wofii Tahat kɔbɔɔ atenae wɔ Tera."},{"book":"4 Mose","chapter":"33","verse":"28","text":"Wofii Tera kɔbɔɔ atenae wɔ Mitka."},{"book":"4 Mose","chapter":"33","verse":"29","text":"Wofii Mitka kɔbɔɔ atenae wɔ Hasmona."},{"book":"4 Mose","chapter":"33","verse":"30","text":"Wofii Hasmona kɔbɔɔ atenae wɔ Moserot."},{"book":"4 Mose","chapter":"33","verse":"31","text":"Wofii Moserot kɔbɔɔ atenae wɔ Beneyaakan."},{"book":"4 Mose","chapter":"33","verse":"32","text":"Wofii Beneyaakan kɔbɔɔ atenae wɔ Horhagidgad."},{"book":"4 Mose","chapter":"33","verse":"33","text":"Wofii Horhagidgad kɔbɔɔ atenae wɔ Yotbata."},{"book":"4 Mose","chapter":"33","verse":"34","text":"Wofii Yotbata kɔbɔɔ atenae wɔ Abrona."},{"book":"4 Mose","chapter":"33","verse":"35","text":"Wofii Abrona kɔbɔɔ atenae wɔ Esion-Geber."},{"book":"4 Mose","chapter":"33","verse":"36","text":"Wofii Esion-Geber kɔbɔɔ atenae wɔ Kades, wɔ Sin sare so."},{"book":"4 Mose","chapter":"33","verse":"37","text":"Wofii Kades kɔbɔɔ atenae wɔ Bepɔw Hor so, wɔ Edom hye ano."},{"book":"4 Mose","chapter":"33","verse":"38","text":"Bere a woduu Bepɔw Hor ase no, Awurade ka kyerɛɛ ɔsɔfo Aaron se ɔnkɔ bepɔw no atifi, na ɛhɔ na okowui. Asɛm yi sii mfe aduanan so a Israelfo tu fii Misraim no."},{"book":"4 Mose","chapter":"33","verse":"39","text":"Aaron dii mfe ɔha aduonu abiɛsa, bere a owuu wɔ Bepɔw Hor so no."},{"book":"4 Mose","chapter":"33","verse":"40","text":"Saa bere no ara mu na Kanaanhene Arad a ɔtenaa Negeb wɔ Kanaan asase so no tee sɛ Israelfo no reba nʼasase so."},{"book":"4 Mose","chapter":"33","verse":"41","text":"Israelfo no toaa wɔn akwantu no so fi Bepɔw Hor so kɔbɔɔ atenae wɔ Salmona."},{"book":"4 Mose","chapter":"33","verse":"42","text":"Wofii Salmona kɔtenaa Punon."},{"book":"4 Mose","chapter":"33","verse":"43","text":"Wofii Punon kɔtenaa Obot."},{"book":"4 Mose","chapter":"33","verse":"44","text":"Wɔtoaa so kɔɔ Iye-Abarim, Moab hye so kɔtenaa hɔ."},{"book":"4 Mose","chapter":"33","verse":"45","text":"Wofii hɔ no, wɔkɔtenaa Dibon Gad."},{"book":"4 Mose","chapter":"33","verse":"46","text":"Wofii Dibon Gad kɔtenaa Almon Diblataim."},{"book":"4 Mose","chapter":"33","verse":"47","text":"Wofii Almon Diblataim kɔtenaa Abarim mmepɔw a ɛbɛn Nebo no so."},{"book":"4 Mose","chapter":"33","verse":"48","text":"Akyiri no, wotutu fii hɔ twaa mu wɔ Yeriko kɔbɔɔ atenae wɔ Moab tataw so wɔ Asubɔnten Yordan ho."},{"book":"4 Mose","chapter":"33","verse":"49","text":"Wɔwɔ saa beae hɔ no, wɔtenaa mmeae bebree a ɛbɛn Asubɔnten Yordan ho—efi Bet-Yesimot kosi Abel Sitim a ɛwɔ Moab tataw so no."},{"book":"4 Mose","chapter":"33","verse":"50","text":"Bere a wɔabɔ atenase wɔ hɔ no na Awurade nam Mose so kasa kyerɛɛ Israelfo no se,"},{"book":"4 Mose","chapter":"33","verse":"51","text":"“Sɛ mutwa Asubɔnten Yordan kodu Kanaan asase so a,"},{"book":"4 Mose","chapter":"33","verse":"52","text":"mompam nnipa a wɔte hɔ no nyinaa na monsɛe wɔn abosom ne ahoni a wɔde abo ayɛ ne nsɔree a wɔasisi no petee mu wɔ mmepɔw so ne mmeae a wɔsom wɔn ahoni no nyinaa."},{"book":"4 Mose","chapter":"33","verse":"53","text":"Mede asase no ama mo. Momfa na montena so."},{"book":"4 Mose","chapter":"33","verse":"54","text":"Munnyina ntontobɔ so nkyekyɛ asase no, sɛnea mo mmusua no te. Wɔn a wɔdɔɔso no, wɔbɛma wɔn asase kɛse na wɔn a wosua no nso benya asase ketewa. Sɛnea ntonto no besi abɔ biara no na ɛbɛyɛ wɔn de. Monhwɛ mo agyanom mmusua so mfa nkyekyɛ."},{"book":"4 Mose","chapter":"33","verse":"55","text":"“Sɛ moampam nnipa a wɔte hɔ no a, wɔbɛyɛ mo ani ase mpe ne mo honam mu nsɔe. Wɔbɛhaw mo wɔ asase a mobɛtena so no so."},{"book":"4 Mose","chapter":"33","verse":"56","text":"Na mede nea masusuw sɛ mɛyɛ wɔn no, bɛyɛ mo.”"}]}