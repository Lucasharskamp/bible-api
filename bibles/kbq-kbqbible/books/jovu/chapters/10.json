{"data":[{"book":"Jovu","chapter":"10","verse":"1","text":"Nasimu'ma eri'na mani'zankura tusiza huno nagoteno navresra nehige'na Anumzanimofontega narimpa haviza hu'zana huama hu'na asamigahue."},{"book":"Jovu","chapter":"10","verse":"2","text":"Nagra Anumzamofona asmi'na, Kagra nazeri haviza hu keaga huonanto. Hagi keagama hunanteku'ma nehana ke agafa'a eri ama huo hu'na hugahue."},{"book":"Jovu","chapter":"10","verse":"3","text":"Hanki nazeri havizama nehampintira nankna knare'za erigahane? Kagraka'a kazanuti tro hunante'nana vahe mani'noanki, nagafare kavresra hunenantenka, kefo avu'ava'ma nehaza vahe'mo'zama antahintahima retro'ma haza antahintahirera musena nehane?"},{"book":"Jovu","chapter":"10","verse":"4","text":"Hagi kagrama kavuma kanana, vahe'mo'zama zamavuma negazaza hunka nonkane. Hagi vahe'mo'zama keonke'zama kazaza hunka, kagra nonkane."},{"book":"Jovu","chapter":"10","verse":"5","text":"Huge mopafi vahe'motama atupa knama nemanunaza hunka atupa kna nemanimpi? Vahe'mota kofa'a kafuma nemanunaza huno, Kagri kafumo'a kofa hu'nefi?"},{"book":"Jovu","chapter":"10","verse":"6","text":"E'inama osu'nena nahigenka Kagra kefo navu'navanigu'ene kumi'niagu'enena hanavetinka nehakane?"},{"book":"Jovu","chapter":"10","verse":"7","text":"Kagra hazenkea osu'nogenka kenka antahinka hu'nananagi, mago'mo'e huno Kagri kazampintira nagura ovazigosie."},{"book":"Jovu","chapter":"10","verse":"8","text":"Kagra kazampinti eri kripenka trohunantetenka menina nazeri havizantfa nehane."},{"book":"Jovu","chapter":"10","verse":"9","text":"Hagi Kagra kageraokaninka antahio, nagrira hapa eri kripenka tro hunante'nane. Hanki Kagra ete ame hunka nazeri kugusopase'za nehano?"},{"book":"Jovu","chapter":"10","verse":"10","text":"Kagra nagrira bulimakaomofo amirima reratiteno, eri kragefeno sisima tro'ma hiankna hunka nenrera arimpafina tro hunante'nane."},{"book":"Jovu","chapter":"10","verse":"11","text":"Hagi kukena ataninanteaza hunka nagu'a navufga amega navufgareti eri ano nevazinka, name'ane zaferinani'anena nagrunanuti hatinka eri rehampri rehampri hunante'nane."},{"book":"Jovu","chapter":"10","verse":"12","text":"Hagi Kagra nasimu'ma nenaminka mani'zana nenaminka, vagaore kavesi'zana naveri hu'nane. Hagi kagra kegava hunantanke'na ofri'na mani'noe."},{"book":"Jovu","chapter":"10","verse":"13","text":"Hianagi Kagrama nazeri havizama nehana zana, kagu'afi eri fraki'nane. Kagra nazeri haviza hunaku, e'inahura hu'nane."},{"book":"Jovu","chapter":"10","verse":"14","text":"Kagra nenaganke'nama nagrama kumi'ma huasina Kagra kumi'ni'a atre onantasine."},{"book":"Jovu","chapter":"10","verse":"15","text":"Nagra kumi'ma huresina havizantfa hisine. Hagi nagri'ma hazenkenima omaneresina, nasenia erisga osu nagazegu nehu'na haviza huresine."},{"book":"Jovu","chapter":"10","verse":"16","text":"Hagi nagrama navufga rama hanugenka, laionimo'ma afi'zagama aheno nenaku'ma nevaririankna hunka tusi'a hihamuka'anu hara hunantegahane."},{"book":"Jovu","chapter":"10","verse":"17","text":"Hagi maka zupa havizama nehua zana eri ama hunante vava nehunka, Kagra tusi krimpa ahenenantenka sondia vahetmina huzmantanke'za e'za hara eme hunenante'za tusi nata nami'za nazeri haviza nehaze."},{"book":"Jovu","chapter":"10","verse":"18","text":"Hagi natrankena nenrera agu'afi fruge'za vahe'mo'za onagazanki, nagafare natrankeno nenrera'a kasenante'ne."},{"book":"Jovu","chapter":"10","verse":"19","text":"Nagrira nenarera'ma kaseonantege, narera'ma kasemanenantege'na fruge'za ome asenantazaresina knare hisine."},{"book":"Jovu","chapter":"10","verse":"20","text":"Hagi knanimo'a atupa hianki natrege'na osi'a knafina musena hu'na mani'nena,"},{"book":"Jovu","chapter":"10","verse":"21","text":"hanintiri huno knare osu kuma'ma, vahe'mo'zama vute'za ete nomaza moparega fri'na va'neno."},{"book":"Jovu","chapter":"10","verse":"22","text":"E'i ana mopamo'a kenage hanimo'ma hiaza huno tusi hanintiri huno knarera osu maka zamo'a savri higeno, ana hanimpina tavira re'neanagi ana tavimo'a hanintiri hu'ne."}]}