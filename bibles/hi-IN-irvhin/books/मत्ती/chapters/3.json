{"data":[{"book":"मत्ती","chapter":"3","verse":"1","text":"उन दिनों में यूहन्ना बपतिस्मा देनेवाला आकर यहूदिया के जंगल3:1 यहूदिया के जंगल: मृत सागर के पश्चिमी तट तक एक विस्तृत अनुपजाऊ, बंजर भूमि। में यह प्रचार करने लगा:"},{"book":"मत्ती","chapter":"3","verse":"2","text":"“मन फिराओ, क्योंकि स्वर्ग का राज्य निकट आ गया है।”"},{"book":"मत्ती","chapter":"3","verse":"3","text":"यह वही है जिसके बारे में यशायाह भविष्यद्वक्ता ने कहा था:"},{"book":"मत्ती","chapter":"3","verse":"4","text":"यह यूहन्ना ऊँट के रोम का वस्त्र पहने था, और अपनी कमर में चमड़े का कमरबन्द बाँधे हुए था, और उसका भोजन टिड्डियाँ और वनमधु था। (2 राजा. 1:8)"},{"book":"मत्ती","chapter":"3","verse":"5","text":"तब यरूशलेम के और सारे यहूदिया के, और यरदन के आस-पास के सारे क्षेत्र के लोग उसके पास निकल आए।"},{"book":"मत्ती","chapter":"3","verse":"6","text":"और अपने-अपने पापों को मानकर यरदन नदी में उससे बपतिस्मा लिया।"},{"book":"मत्ती","chapter":"3","verse":"7","text":"जब उसने बहुत से फरीसियों3:7 फरीसियों: यीशु के दिनों में सबसे प्रभावशाली यहूदी सम्प्रदाय। मूसा की व्यवस्था यानी रूढ़िवादी दृष्टिकोण अर्थात् मूसा की व्यवस्था का कठोरता से पालन करनेवाले फरीसी। और सदूकियों3:7 सदूकियों: यह भी पुरोहितों और उच्च वर्ग से सम्बंधित एक यहूदी के संप्रदाय था। यीशु के दिनों में वे आत्मिक संसार में विश्वास नहीं करते थे। को बपतिस्मा के लिये अपने पास आते देखा, तो उनसे कहा, “हे साँप के बच्चों, तुम्हें किसने चेतावनी दी कि आनेवाले क्रोध से भागो?"},{"book":"मत्ती","chapter":"3","verse":"8","text":"मन फिराव के योग्य फल लाओ;"},{"book":"मत्ती","chapter":"3","verse":"9","text":"और अपने-अपने मन में यह न सोचो, कि हमारा पिता अब्राहम है; क्योंकि मैं तुम से कहता हूँ, कि परमेश्वर इन पत्थरों से अब्राहम के लिये सन्तान उत्पन्न कर सकता है।"},{"book":"मत्ती","chapter":"3","verse":"10","text":"और अब कुल्हाड़ा पेड़ों की जड़ पर रखा हुआ है, इसलिए जो-जो पेड़ अच्छा फल नहीं लाता, वह काटा और आग में झोंका जाता है।"},{"book":"मत्ती","chapter":"3","verse":"11","text":"“मैं तो पानी से तुम्हें मन फिराव का बपतिस्मा देता हूँ, परन्तु जो मेरे बाद आनेवाला है, वह मुझसे शक्तिशाली है; मैं उसकी जूती उठाने के योग्य नहीं, वह तुम्हें पवित्र आत्मा और आग से बपतिस्मा देगा।"},{"book":"मत्ती","chapter":"3","verse":"12","text":"उसका सूप उसके हाथ में है, और वह अपना खलिहान अच्छी रीति से साफ करेगा, और अपने गेहूँ को तो खत्ते में इकट्ठा करेगा, परन्तु भूसी को उस आग में जलाएगा जो बुझने की नहीं।”"},{"book":"मत्ती","chapter":"3","verse":"13","text":"उस समय यीशु गलील से यरदन के किनारे पर यूहन्ना के पास उससे बपतिस्मा लेने आया।"},{"book":"मत्ती","chapter":"3","verse":"14","text":"परन्तु यूहन्ना यह कहकर उसे रोकने लगा, “मुझे तेरे हाथ से बपतिस्मा लेने की आवश्यकता है, और तू मेरे पास आया है?”"},{"book":"मत्ती","chapter":"3","verse":"15","text":"यीशु ने उसको यह उत्तर दिया, “अब तो ऐसा ही होने दे, क्योंकि हमें इसी रीति से सब धार्मिकता को पूरा करना उचित है।” तब उसने उसकी बात मान ली।"},{"book":"मत्ती","chapter":"3","verse":"16","text":"और यीशु बपतिस्मा लेकर तुरन्त पानी में से ऊपर आया, और उसके लिये आकाश खुल गया; और उसने परमेश्वर की आत्मा को कबूतर के समान उतरते और अपने ऊपर आते देखा।"},{"book":"मत्ती","chapter":"3","verse":"17","text":"और यह आकाशवाणी हुई, “यह मेरा प्रिय पुत्र है, जिससे मैं अत्यन्त प्रसन्न हूँ।”3:17 त्रिएक परमेश्वर की अवधारणा की प्रथम और स्पष्ट अभिव्यक्ति है। (भज. 2:7)"}]}