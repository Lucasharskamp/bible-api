{"data":[{"book":"1 Kroniku-2 Kroniku","chapter":"15","verse":"1","text":"Hagi Deviti'a rankuma'afina Jerusalemi noma'aramina kivatu huteno, Anumzamofo huhagerafi huvempage vogisimofo kumara retrotra huno seli noma'a kinte'ne."},{"book":"1 Kroniku-2 Kroniku","chapter":"15","verse":"2","text":"Ana huteno Deviti'a amanage huno hu'ne, Mago'a naga'mo'za huhagerafi huvempage vogisia eri'za omegosazanki, Livae nagamozage eri'za egahaze. Na'ankure Ra Anumzamo'a huhagerafi huvempage vogisima eri'za vano nehu'za, eri'zama'ama eri vahera zamagri huhampri zamante'neankiza zamagrake ana eri'zana eri vava hugahaze."},{"book":"1 Kroniku-2 Kroniku","chapter":"15","verse":"3","text":"Hagi Ra Anumzamofo huhagerafi huvempage vogisima ante kuma'ma retro'ma huntenefi ana vogisia erino emareriku Deviti'a mika Israeli vahera Jerusalemi kumate ke hutru hu'ne."},{"book":"1 Kroniku-2 Kroniku","chapter":"15","verse":"4","text":"Hagi ana nehuno Deviti'a Aroni naga'ene Livae naga'enena zamavare atru higeno nampa zamimo'a amanahu hu'ne."},{"book":"1 Kroniku-2 Kroniku","chapter":"15","verse":"5","text":"Kohati nagapina 120'a vahe manizageno, kvazmia Urieli mani'ne."},{"book":"1 Kroniku-2 Kroniku","chapter":"15","verse":"6","text":"Hagi Merari nagapina Asaia kvazmia manigeno 220'a vahe e'naze."},{"book":"1 Kroniku-2 Kroniku","chapter":"15","verse":"7","text":"Hagi Gesomu nagapintira Joeli kvazmia manigeno 130'a vahe e'naze."},{"book":"1 Kroniku-2 Kroniku","chapter":"15","verse":"8","text":"Elizafani nagapintira Semaia kvazmia manigeno, 200'a vahe e'naze."},{"book":"1 Kroniku-2 Kroniku","chapter":"15","verse":"9","text":"Hagi Hebroni nagapintira Elieri kvazmia manigeno, 80'a vahe e'naze."},{"book":"1 Kroniku-2 Kroniku","chapter":"15","verse":"10","text":"Hagi Uzieli nagapintira Aminadapu kvazmia manigeno, 112'a vahe e'naze."},{"book":"1 Kroniku-2 Kroniku","chapter":"15","verse":"11","text":"Hagi Deviti'a tare pristi netrena Zadokine Abiatarinena ke nehuno Livae nagapinti kva vahetmina Urielima, Asaiama, Joelima, Semaiama, Elielima, Abinadapuma huno ke hutru huteno,"},{"book":"1 Kroniku-2 Kroniku","chapter":"15","verse":"12","text":"amanage huno zamasami'ne, Tamagra Livae nagapinti kva vahetami mani'naze. Hagi tamagra'a tamazeri agru nehuta, ruga'a Livae naga'enena zamazeri agru huteta, Ra Anumzana Israeli vahe Anumzamofo huhagerafi huvempage vogisia omerita kuma'ma retrotra'ma huntofina eme antegahaze."},{"book":"1 Kroniku-2 Kroniku","chapter":"15","verse":"13","text":"Na'ankure ese'ma vuta huhagerafi huvempage vogisima omenerunketa Livae naga'mota tamagra ana vogisia vuta ome e'ori'naze. E'inama hu'naza zanku Ra Anumzana tagri Anumzamo'a tusi arimpa aherante'ne. Na'ankure Anumzamofona inankna huta ama ana vogisia erigahune huta antahi onketa, e'ina huta erigahazema hu'neankea avaririta ana huhagerafi huvempage vogisia e'orinone."},{"book":"1 Kroniku-2 Kroniku","chapter":"15","verse":"14","text":"Anage higeno Livae naga'ene pristi vahe'mo'za Ra Anumzana Israeli vahe Anumzamofo huhagerafi huvempage vogisi omerinaku zamazeri agru hu'naze."},{"book":"1 Kroniku-2 Kroniku","chapter":"15","verse":"15","text":"Ana hute'za Livae naga'mo'za huhagerafi huvempage vogisia Ra Anumzamo'ma Mosesema asamigeno zamasami'nea kante ante'za, vimago zafare eri'zafa hu'za zamafunte kofi'za e'naze."},{"book":"1 Kroniku-2 Kroniku","chapter":"15","verse":"16","text":"Hagi, hapue nehaza zavenama, lailiema nehaza zavenama, nasenasepama, zavenane nehesage'za zagame'ma hu'za musenkasema hanaza vahera Deviti'a Livae nagamofo kva vahe huzmantege'za nagazamifinti zamazeri oti'naze."},{"book":"1 Kroniku-2 Kroniku","chapter":"15","verse":"17","text":"Hagi Joeli nemofo Hemani azeri oneti'za, mago'a afuhe'ima zamazeri oti'nazana, Berekia nemofo Asapuma, Merari nagapinti Kusaia nemofo Etamuma,"},{"book":"1 Kroniku-2 Kroniku","chapter":"15","verse":"18","text":"mago'a zamazama hanaza vahe'ma zamazeri oti'nazana, Zekaraiama, Jazielima, Semiramotima, Jehielima, Unima, Eliapuma, Benaiama, Maseama, Matitiama, Elifelehuma, Mikneiama huno huhampri nezmanteno, kuma kahante kva netrena Obed Idomune, Jeielikizni zanazeri oti'naze."},{"book":"1 Kroniku-2 Kroniku","chapter":"15","verse":"19","text":"Hagi zagamema nehu'za bronsiretima tro'ma hu'naza nase'nasepama ahesaza vahera, Hemanima, Asapuma, Etanima huno zamazeri oti'ne."},{"book":"1 Kroniku-2 Kroniku","chapter":"15","verse":"20","text":"Hagi Lairie nehaza zavenama ahesaza vahera, Zekaraiama, Azielima, Semiramotima, Jehielima, Unima, Eliapuma, Maseama, Benaiama huno zamazeri oti'ne."},{"book":"1 Kroniku-2 Kroniku","chapter":"15","verse":"21","text":"Hagi hapuema nehaza zavenama ahe vahera Matitiama, Elifelehuma, Mikneia'ma, Obed-Idomuma, Jeielima, Azazaiama hu'za ugotama hu'zama vanaza vahera zamazeri oti'naze."},{"book":"1 Kroniku-2 Kroniku","chapter":"15","verse":"22","text":"Hagi Livae nagapinti ne' Kenenai'a zagamema hu vahete ugota hu'neankino, agra zagamema hu'zana rempi huzamigahie. Na'ankure agra zagamema hu'zana antahini hu'nea ne' mani'ne."},{"book":"1 Kroniku-2 Kroniku","chapter":"15","verse":"23","text":"Hagi Ra Anumzamofo huhagerafi huvempage vogisima ante nomofo kafante'ma kegavama hu netrena, Belekiane Elkanakizni zanazeri oti'naze."},{"book":"1 Kroniku-2 Kroniku","chapter":"15","verse":"24","text":"Hagi Ra Anumzamofo huhagerafi huvempage vogisimofo avugama ufema re'za vanaza pristi vahe'ma zamazeri oti'nazana, Sefaniama, Joshafatima, Natanielima, Amasaima, Zekaraiama, Benaima, Eliezerima hu'za zamazeri oti'naze. Hagi Obed Idomune, Jehiakiznia huhagerafi huvempage vogisima ante kumamofo kahante kegava hu netre zanazeri oti'naze."},{"book":"1 Kroniku-2 Kroniku","chapter":"15","verse":"25","text":"Hagi Deviti'ene maka Israeli kva vahe'mo'zane, 1000ni'a sondia vahete kva vahe'mo'za Ra Anumzamofo huhagerafi huvempage vogisima musenkase hu'za Obed Idomu nompinti omeriza marerinaku vu'naze."},{"book":"1 Kroniku-2 Kroniku","chapter":"15","verse":"26","text":"Hagi Anumzamo'ma Livae nagama zamaza hige'za Ra Anumzamofo huhagerafi huvempage vogisima zamafunte'ma eri'za e'naza zanku hu'za 7ni'a ve bulimakaone, 7ni'a ve sipisipine, ahe'za kresramna vu'naze."},{"book":"1 Kroniku-2 Kroniku","chapter":"15","verse":"27","text":"Hagi Deviti'a efeke za'za kukena nentanigeno, ana zanke hu'za huhagerafi huvempage vogisima eri'za neaza pristi vahe'mo'zane, zagamema nehaza vahe'ene, zagame'ma nehaza vahetema ugotama hu'nea ne' Kenenai'enena anahukna kukena hu'naze. Hagi Deviti'a efeke za'za kukenama hu'nea agofetura pristi vahe'mo'zama zamimizare'ma nentaniza kukena efotiema nehaza kukena antani'ne."},{"book":"1 Kroniku-2 Kroniku","chapter":"15","verse":"28","text":"Ana hute'za Israeli vahe'mo'za nase'nasepana nehe'za, hapuema nehaza zavenane, Lairiema nehaza zavenanena nehe'za musena hu'za Ramofo huhagerafi huvempage vogisia eri'za vu'naze."},{"book":"1 Kroniku-2 Kroniku","chapter":"15","verse":"29","text":"Hianagi Ra Anumzamofo huhagerafi huvempage vogisima Deviti rankumapima enefregeno'a, Soli mofa Deviti nenaro Mikali'a noma'afi mani'neno zaho eri kampinti kefenkateno ke'ama, kini ne' Devitima musema nehuno haru huno takaure takaure'ma huno avoma hagenoma nevigeno'a, agu'afina antahi haviza hunte'ne."}]}