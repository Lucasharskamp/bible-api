{"data":[{"book":"زبور","chapter":"30","verse":"1","text":"داؤد کا زبور۔ رب کے گھر کی مخصوصیت کے موقع پر گیت۔"},{"book":"زبور","chapter":"30","verse":"2","text":"اے رب میرے خدا، مَیں نے چیختے چلّاتے ہوئے تجھ سے مدد مانگی، اور تُو نے مجھے شفا دی۔"},{"book":"زبور","chapter":"30","verse":"3","text":"اے رب، تُو میری جان کو پاتال سے نکال لایا، تُو نے میری جان کو موت کے گڑھے میں اُترنے سے بچایا ہے۔"},{"book":"زبور","chapter":"30","verse":"4","text":"اے ایمان دارو، ساز بجا کر رب کی تعریف میں گیت گاؤ۔ اُس کے مُقدّس نام کی حمد و ثنا کرو۔"},{"book":"زبور","chapter":"30","verse":"5","text":"کیونکہ وہ لمحہ بھر کے لئے غصے ہوتا، لیکن زندگی بھر کے لئے مہربانی کرتا ہے۔ گو شام کو رونا پڑے، لیکن صبح کو ہم خوشی منائیں گے۔"},{"book":"زبور","chapter":"30","verse":"6","text":"جب حالات پُرسکون تھے تو مَیں بولا، ”مَیں کبھی نہیں ڈگمگاؤں گا۔“"},{"book":"زبور","chapter":"30","verse":"7","text":"اے رب، جب تُو مجھ سے خوش تھا تو تُو نے مجھے مضبوط پہاڑ پر رکھ دیا۔ لیکن جب تُو نے اپنا چہرہ مجھ سے چھپا لیا تو مَیں سخت گھبرا گیا۔"},{"book":"زبور","chapter":"30","verse":"8","text":"اے رب، مَیں نے تجھے پکارا، ہاں خداوند سے مَیں نے التجا کی،"},{"book":"زبور","chapter":"30","verse":"9","text":"”کیا فائدہ ہے اگر مَیں ہلاک ہو کر موت کے گڑھے میں اُتر جاؤں؟ کیا خاک تیری ستائش کرے گی؟ کیا وہ لوگوں کو تیری وفاداری کے بارے میں بتائے گی؟"},{"book":"زبور","chapter":"30","verse":"10","text":"اے رب، میری سن، مجھ پر مہربانی کر۔ اے رب، میری مدد کرنے کے لئے آ!“"},{"book":"زبور","chapter":"30","verse":"11","text":"تُو نے میرا ماتم خوشی کے ناچ میں بدل دیا، تُو نے میرے ماتمی کپڑے اُتار کر مجھے شادمانی سے ملبّس کیا۔"},{"book":"زبور","chapter":"30","verse":"12","text":"کیونکہ تُو چاہتا ہے کہ میری جان خاموش نہ ہو بلکہ گیت گا کر تیری تمجید کرتی رہے۔ اے رب میرے خدا، مَیں ابد تک تیری حمد و ثنا کروں گا۔"}]}