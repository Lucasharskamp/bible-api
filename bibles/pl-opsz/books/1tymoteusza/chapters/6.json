{"data":[{"book":"1 Tymoteusza","chapter":"6","verse":"1","text":"Wierzący niewolnicy powinni z całym szacunkiem odnosić się do swoich panów, aby nikt, z powodu ich niewłaściwego zachowania, nie obrażał Boga i nie wyśmiewał Jego nauki."},{"book":"1 Tymoteusza","chapter":"6","verse":"2","text":"Jeśli mają wierzących panów, niech ich nie lekceważą. Wręcz przeciwnie, niech pracują dla nich jeszcze lepiej, bo w ten sposób pomogą tym, którzy wierzą Panu i są ukochani przez Boga. Nauczaj tych zasad i zachęcaj innych do życia według nich."},{"book":"1 Tymoteusza","chapter":"6","verse":"3","text":"Jeśli ktoś naucza inaczej, to nie trzyma się zdrowej nauki naszego Pana, Jezusa Chrystusa, która prowadzi do zbawienia i pokazuje ludziom, jak żyć."},{"book":"1 Tymoteusza","chapter":"6","verse":"4","text":"Nauczyciele ci są zarozumiali, choć niewiele wiedzą. Mają też obsesję na punkcie dyskusji i sporów o znaczenie poszczególnych słów. Ich zachowanie prowadzi do zawiści, kłótni, wyzwisk, złośliwych podejrzeń"},{"book":"1 Tymoteusza","chapter":"6","verse":"5","text":"i niekończących się sporów. Ludzie ci stracili zdrowy rozsądek i odrzucili prawdę, uważając, że na pobożności można zrobić niezły interes."},{"book":"1 Tymoteusza","chapter":"6","verse":"6","text":"To prawda, że pobożność prowadzi do bogactwa, ale bogactwo to polega na tym, że człowiek zadowala się tym, co już posiada."},{"book":"1 Tymoteusza","chapter":"6","verse":"7","text":"Niczego przecież nie przynieśliśmy ze sobą na ten świat i niczego stąd nie zabierzemy."},{"book":"1 Tymoteusza","chapter":"6","verse":"8","text":"Bądźmy więc zadowoleni, jeśli mamy co jeść i w co się ubrać."},{"book":"1 Tymoteusza","chapter":"6","verse":"9","text":"Ci zaś, którzy marzą o bogactwie, narażają się na różne pokusy i pułapki oraz stają się niewolnikami wielu bezsensownych i szkodliwych pragnień. One to potrafią zrujnować całe ludzkie życie."},{"book":"1 Tymoteusza","chapter":"6","verse":"10","text":"Miłość do pieniędzy jest bowiem przyczyną wszelkiego rodzaju złych czynów. Dla pieniędzy niektórzy odwrócili się nawet od Boga i sami przysporzyli sobie wielu cierpień."},{"book":"1 Tymoteusza","chapter":"6","verse":"11","text":"Tymoteuszu, wiem, że kochasz Boga. Uciekaj więc przed całym tym złem i żyj tak, aby podobać się Panu. Zabiegaj o prawość, wiarę, miłość, wytrwałość i łagodność."},{"book":"1 Tymoteusza","chapter":"6","verse":"12","text":"Dzielnie walcz o Bożą sprawę. Mocno trzymaj się obietnicy dotyczącej wiecznego życia, do którego powołał cię Bóg i o którym tak przekonująco mówiłeś w obecności wielu świadków."},{"book":"1 Tymoteusza","chapter":"6","verse":"13","text":"Stojąc przed obliczem Boga, który obdarza życiem, i Chrystusa Jezusa, który odważnie oznajmił prawdę Poncjuszowi Piłatowi, wzywam cię,"},{"book":"1 Tymoteusza","chapter":"6","verse":"14","text":"abyś bez żadnych zastrzeżeń spełniał wszystko, co ci nakazałem. Czyń tak aż do powrotu naszego Pana, Jezusa Chrystusa!"},{"book":"1 Tymoteusza","chapter":"6","verse":"15","text":"On wróci w dniu wyznaczonym przez naszego wspaniałego Boga, który jest Władcą całego świata, Królem królów i Panem panów."},{"book":"1 Tymoteusza","chapter":"6","verse":"16","text":"Tylko On jest nieśmiertelny sam z siebie i żyje w olśniewającej światłości—żaden człowiek nie widział Go i nie może zobaczyć. Jemu należy się cześć i wieczna władza nad wszystkim. Amen!"},{"book":"1 Tymoteusza","chapter":"6","verse":"17","text":"Ludziom zamożnym przypominaj, aby nie byli zarozumiali. Niech nie polegają na swoim bogactwie, które jest tak bardzo niepewne, ale na Bogu, który hojnie obdarza nas wszystkim, czego potrzebujemy do życia."},{"book":"1 Tymoteusza","chapter":"6","verse":"18","text":"Niech wydają pieniądze na dobre cele i bogacą się w dobre czyny. Niech pomagają potrzebującym, chętnie dzielą się z innymi"},{"book":"1 Tymoteusza","chapter":"6","verse":"19","text":"i gromadzą prawdziwe skarby w niebie, które są jedyną pewną lokatą na całą wieczność. W ten sposób zdobędą prawdziwe życie."},{"book":"1 Tymoteusza","chapter":"6","verse":"20","text":"Mój Tymoteuszu, pilnuj tego, co Bóg dał ci pod opiekę. Unikaj bezsensownych i bezwartościowych dyskusji oraz sporów wywoływanych prze ludzi, którzy uważają się za bardzo mądrych."},{"book":"1 Tymoteusza","chapter":"6","verse":"21","text":"To przez ich nauki niektórzy stracili wiarę."}]}