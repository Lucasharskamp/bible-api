{"data":[{"book":"Mark","chapter":"11","verse":"1","text":"Inmani ngai'n Jerusalem inheinai phakhan, Bethphage khat-um Bethany khuopui koolla, Olive Chingbung khan inmanikha inheiwa. Jisu'n asiamruoi ngai karra miring inni inmatiang aleitir,"},{"book":"Mark","chapter":"11","verse":"2","text":"Hin itipile inruoiya: “Ningma ah kaom khuokhan siru. Ningluutli ningluutmak, nangni'n inlachuongmak Salungdai teii inthungnga kaom muningte. Suut-inlang hin heiruoiru. Salungdai"},{"book":"Mark","chapter":"11","verse":"3","text":"Tu ka-ang in angsikme inti inchu, hintiru, Karu'n 11:3. Karu; emakli keelngam mapupa. ka-inliingnasik ajar om, halli innottheiya naheithaknook kinte tipiru.”"},{"book":"Mark","chapter":"11","verse":"4","text":"Inmani'n insiya lamsirra kaom inn inkhat ma-ah inthungnga kaom Salungdai kha injuomu. Inmani'n insuutlai takkhan,"},{"book":"Mark","chapter":"11","verse":"5","text":"mi lekkhat kangirra kaom ngai'n inleirakel, “Angkeme ningtho, angsiyame Salungdai kha ningsuut?”"},{"book":"Mark","chapter":"11","verse":"6","text":"Inmani'n Jisu itijek kha inleimasang, khale inruoiya mipui ngai'n inmani kha inleiminsi."},{"book":"Mark","chapter":"11","verse":"7","text":"Inmani'n Salungdai teii kha Jisu diang inheichoi, inpuon ngaikha Salungdai chungnga indaap, halli Jisu'n Salungdai kha aleichuong."},{"book":"Mark","chapter":"11","verse":"8","text":"Mi katam tak-in inpuondiar kha lamma inleitha, mi lekkhat in khawa weella kaom thingbuo intuk ah lamkhan inleitha."},{"book":"Mark","chapter":"11","verse":"9","text":"Ama ah kasi mi ngai khat-um anuk-ah kahongjui ngai'n inringnga inleikheek, “Hosanna! Pumi ramingnga kajuo ama kha rawaan katha eii! Minpkla 118:25,26"},{"book":"Mark","chapter":"11","verse":"10","text":"Akahongsik nipa David Rengram kha rawaan katha eii, Hosanna insaang khet-ah!”"},{"book":"Mark","chapter":"11","verse":"11","text":"Jisu'n Jerusalem aheitungnga, Biak-inn suungtiang aleiluut, halli angrakip kha takkachangnga alei-en. Takkha kholei jo-e jarra asiamruoi soomleini ngaikhale Bethany tiang inleikir."},{"book":"Mark","chapter":"11","verse":"12","text":"Khawa ziingkhuo warra, inmani'n Bethany makheiya inheikirnook phakhan, Jisu kha awon aleichaampi."},{"book":"Mark","chapter":"11","verse":"13","text":"Ama'n raalkhat makheiya abuokatha theichang kuungkhat aleimu, leikarate tia aka-en aleisi. Takkha atungpha khanchu, ama'n abuobei ajuomu, ajarchu theichang karapha kha lei-emak."},{"book":"Mark","chapter":"11","verse":"14","text":"Jisu'n theichang kuungdiang aleiti, “Tuteii inkhat innum nang nakuung makheiya nakara kabak ekhaimarasu!”"},{"book":"Mark","chapter":"11","verse":"15","text":"Inmani'n Jerusalem inheitung phakhan, Jisu kha Biak-inn tiang aleisi halli phurkajuor khat-um karacho mirakip kha puutna aleiphut. Sialchuoi kamakoi ngai khamtuol khat-um Wathu kajuor ngai lukham rakipkha aleimalet aleimakhup,"},{"book":"Mark","chapter":"11","verse":"16","text":"halli ama'n tuteii-um phurpai heikachoiya kaheiwa ngaikha Biak-inn tuollaidung-um leiminluutmak."},{"book":"Mark","chapter":"11","verse":"17","text":"Ama'n mipui ngaikha aleiminchu: “Pathian chong inthiang khan hintia lei-injia emak-abe? ‘Kei inn chu phungli zaat rakip ngai Pathian ninasik inn eii.’ Takkha nangni'n inruup kathongai inthupna ningmin ejei!” Isa 56:7; Jer 7:11"},{"book":"Mark","chapter":"11","verse":"18","text":"Thiampu Kalian khat-um Dan kaminchu Karu ngai'n khawakha inleijet, khawa khan ajar eya Jisu thatnasik-ah lam inlei-entok. Inmani ngai'n ama kha inleichi, ajarchu mipui rakip ngai'n ama chongrilkhan inleingak."},{"book":"Mark","chapter":"11","verse":"19","text":"Kholei hei-epha khanchu, Jisu khat-um asiamruoi ngai'n khuopui kha inleimathaan."},{"book":"Mark","chapter":"11","verse":"20","text":"Ziingtiang ma-ah, inmani'n lamma inheiwa phakhan, theichang kuungkha aler makheiya akuung katung akaleichar kha inleimu."},{"book":"Mark","chapter":"11","verse":"21","text":"Peter in aleikasuok kha i-ngaidon khale inruoiya Jisu diang aleiti, “Enro, Karu, theichangkuung khomaak nisaamkha athijei!”"},{"book":"Mark","chapter":"11","verse":"22","text":"Jisu'n inmani diang aleimasang, “Pathian kha ngamnaru."},{"book":"Mark","chapter":"11","verse":"23","text":"Kei'n nangni diang inthiangnga kanati, khachu tu ka-ang in amalungnga ingamsam omlekleiya hiwa chinghi inphuk inlang tuipuiya indeengluutro, halli ama'n itikha asuoksik eii tia ngamna inchu, ama diang asuoksik eii. Matt 17:20; 1 Cor 13:2"},{"book":"Mark","chapter":"11","verse":"24","text":"Khawa jarra kei'n nangni diang kati: Nangni'n Pathian diang angmekhat ningni kaalla, kinmujei tia ngamnaru, halli ningni rakip kha nangnidiang anapesik eii."},{"book":"Mark","chapter":"11","verse":"25","text":"Nangni'n kanisik ningngir phakhan, miring khatdiang kahoimak kaomngai rakip kha ngaidamru, khale inruoiya marwaanna kaom ningpa Pathian innum ningmanu ngaikha narangaidamte."},{"book":"Mark","chapter":"11","verse":"26","text":"Nangni'n mi ngai ningngaidammak inchu, marwaanna kaom ningpa Pathian innum ningmanu ngaikha ngaidamnuni.”"},{"book":"Mark","chapter":"11","verse":"27","text":"Inmani'n Jerusalem khan woikhat inlet-ah inheiwa. Jisu'n Biak-inn suungnga khan asiya omlaikhan, Thiampu Kalian, Dan Karu ngai, khat-um upa ngai'n amadiang inheiwa."},{"book":"Mark","chapter":"11","verse":"28","text":"Halli amadiang injuorakel, “Ang ranak naneiya hiwa ngai rakip nithome? Nangdiang hika-ang thomatorna ranak tu napeme?”"},{"book":"Mark","chapter":"11","verse":"29","text":"Jisu'n inmani diang aleimasang, “Kei'n nangni diang chong khatbit narakel kate, halli nangni'n keidiang ningna masang inchu, kei-um angranak-ah hi ngai rakip hi kithome tihi natipi kate."},{"book":"Mark","chapter":"11","verse":"30","text":"Keidiang naheimasangru, John in baptize minthona ranakkha humakheiya kajuome? Pathian diang makheiya kajuobe emakli miring makheiyabe?”"},{"book":"Mark","chapter":"11","verse":"31","text":"Inmaniseng inbiakna inleinei: “Angme eini'n nitisik? ‘Pathian diang,’ makheiya niti innum, ama'n hin atisik, ‘Angjarra, halle, nangni'n John ningngamna makme?’"},{"book":"Mark","chapter":"11","verse":"32","text":"Takkha miring makheiya niti innum” (Inmani'n mipuikha inleichi, ajarchu mirakip in John hi Pathian chongkachoipa eii tia inleilei.)"},{"book":"Mark","chapter":"11","verse":"33","text":"Inmani ngai'n Jisu diang inleimasang, “Keini jetkhai mungjei.”"}]}