{"data":[{"book":"התגלות","chapter":"3","verse":"1","text":"”את המכתב החמישי כתוב אל ראש קהילת סרדיס."},{"book":"התגלות","chapter":"3","verse":"2","text":"התעורר! חזק את מה שנותר לך, לפני שגם המעט הזה ימות! מעשיך אינם מוצאים־חן בעיני אלוהים."},{"book":"התגלות","chapter":"3","verse":"3","text":"זכור את מה שקיבלת ולמדת; חזור בתשובה וקיים את דברי אלוהים. אם תסרב להתעורר ולהתנער ממצבך, אבוא אליך בשעה בלתי־צפויה, כגנב, ואעניש אותך."},{"book":"התגלות","chapter":"3","verse":"4","text":"עלי לציין שיש אצלכם בסרדיס אנשים מעטים שלא טימאו את לבושם בחלאת העולם. אנשים אלה יתהלכו איתי בלבוש לבן, כי הם ראויים לכך."},{"book":"התגלות","chapter":"3","verse":"5","text":"המנצח ילבש בגדים לבנים, ולא אמחק את שמו מספר החיים; לפני אבי ומלאכיו אכריז שהוא שלי!"},{"book":"התגלות","chapter":"3","verse":"6","text":"מי שמסוגל לשמוע – שיקשיב לדברי הרוח אל הקהילות.‘"},{"book":"התגלות","chapter":"3","verse":"7","text":"”את המכתב השישי כתוב אל ראש קהילת פילדלפיא."},{"book":"התגלות","chapter":"3","verse":"8","text":"’אני מכיר אותך היטב. ראה, פתחתי לפניך דלת שאיש אינו יכול לסגרה, כי למרות שאינך חזק ביותר שמרת את דברי ולא התכחשת לשמי."},{"book":"התגלות","chapter":"3","verse":"9","text":"שים לב, אני אכריח את קהילת השטן – אלא שמשקרים וטוענים שהם יהודים – להשתחוות לפניך ולהודות שאני אוהב אותך."},{"book":"התגלות","chapter":"3","verse":"10","text":"מאחר ששמרת את דברי בסבלנות למרות הסבל והרדיפות, גם אני אשמור אותך משעת הסבל העומדת לבוא על העולם כולו, לבחון ולנסות את תושביו."},{"book":"התגלות","chapter":"3","verse":"11","text":"אני עומד לבוא בקרוב! שמור היטב על המעט שבידך, כדי שאיש לא יגזול ממך את הכתר שמובטח לך."},{"book":"התגלות","chapter":"3","verse":"12","text":"את המנצח אציב כעמוד במקדש אלוהי; הוא יהיה מוגן ובטוח, ולא יעזוב יותר את המקדש. אכתוב עליו את שם אלוהי, את שם עיר אלוהי, ירושלים החדשה היורדת מן השמים מאת אלוהי, ואת שמי החדש."},{"book":"התגלות","chapter":"3","verse":"13","text":"מי שמסוגל לשמוע – שיקשיב לדברי הרוח אל הקהילות.‘"},{"book":"התגלות","chapter":"3","verse":"14","text":"”את המכתב השביעי כתוב אל ראש קהילת לודקיא."},{"book":"התגלות","chapter":"3","verse":"15","text":"’אני מכיר אותך היטב – אינך קר ואינך חם. הלוואי שהיית קר או חם!"},{"book":"התגלות","chapter":"3","verse":"16","text":"אך מאחר שאתה פושר, אקיא אותך מפי!"},{"book":"התגלות","chapter":"3","verse":"17","text":"אתה חי באשליה שהינך עשיר, בעל־כוח ואינך חסר דבר, בעוד שהאמת המרה היא שאתה אומלל, עלוב, עני, עיוור ועירום!"},{"book":"התגלות","chapter":"3","verse":"18","text":"אני מציע לך לקנות ממני זהב טהור צרוף באש, כדי שתהיה עשיר באמת. אני גם מציע לך לקנות ממני בגדים לבנים וטהורים, כדי שלא תהיה ערום יותר ולא תתבייש, וכן תרופה לרפא את עיניך ולהשיב לך את ראייתך."},{"book":"התגלות","chapter":"3","verse":"19","text":"אני תמיד מייסר ומוכיח את מי שאני אוהב. לכן, אם לא תתעורר ותחזור בתשובה, אעניש גם אותך."},{"book":"התגלות","chapter":"3","verse":"20","text":"ראה, אני עומד ליד הדלת ודופק. מי שישמע את קולי ויפתח את הדלת, אבוא אליו ואתחבר איתו, והוא יתחבר איתי."},{"book":"התגלות","chapter":"3","verse":"21","text":"המנצח יישב לצדי על כיסאי, כשם שאני יושב לצד אבי לאחר שניצחתי."},{"book":"התגלות","chapter":"3","verse":"22","text":"מי שמסוגל לשמוע – שיקשיב לדברי הרוח אל הקהילות.‘ “"}]}