{"data":[{"book":"2 Weche Mag Ndalo","chapter":"13","verse":"1","text":"E higa mar apar gaboro mar loch Jeroboam, Abija nobedo ruodh Juda,"},{"book":"2 Weche Mag Ndalo","chapter":"13","verse":"2","text":"kendo norito piny kuom higni adek kodak Jerusalem. Min mare ne nyinge Maaka ma nyar Uriel ja-Gibea."},{"book":"2 Weche Mag Ndalo","chapter":"13","verse":"3","text":"Abija nodhi e kedo ka en gi jolweny molony alufu mia angʼwen to Jeroboam nochano jolweny moyier marateke alufu mia aboro."},{"book":"2 Weche Mag Ndalo","chapter":"13","verse":"4","text":"Abija nochungo e Got Zemaraim e piny gode mag Efraim kowacho niya, “Winjauru in Jeroboam kod jo-Israel duto!"},{"book":"2 Weche Mag Ndalo","chapter":"13","verse":"5","text":"Donge ungʼeyo ni Jehova Nyasaye ma Nyasach jo-Israel nomiyo Daudi kod nyikwaye loch Israel nyaka chiengʼ kotimo kodgi singruok ma ok tow?"},{"book":"2 Weche Mag Ndalo","chapter":"13","verse":"6","text":"To kata obedo kamano Jeroboam wuod Nebat jatelo mar Solomon wuod Daudi nongʼanyo ni ruodhe."},{"book":"2 Weche Mag Ndalo","chapter":"13","verse":"7","text":"Ji moko ma timbegi mono noriwore kode mi negikwedo Rehoboam wuod Solomon kane pod en rawera mayom yom kendo ne ok otek monyalo sirogi."},{"book":"2 Weche Mag Ndalo","chapter":"13","verse":"8","text":"“To koro sani ichano mondo itamri loch Jehova Nyasaye mantiere e lwet nyikwa Daudi. Adieri un kod jolweny mangʼeny kendo un kod nyiroye mag dhahabu mane Jeroboam oloso mondo obed nyisecheu."},{"book":"2 Weche Mag Ndalo","chapter":"13","verse":"9","text":"To donge nuriembo jodolo mag Jehova Nyasaye ma yawuot Harun kaachiel gi jo-Lawi kendo ne uyiero jodolo magu kaka jopinje mamoko timo? Ngʼato angʼata mobiro opwodhore gi nyarwath kod imbe abiriyo nyalo bedo jadolo mar gik ma ok nyiseche."},{"book":"2 Weche Mag Ndalo","chapter":"13","verse":"10","text":"“Wan to Jehova Nyasaye en Nyasachwa kendo ok waseweye ngangʼ. Jodolo matiyone Jehova Nyasaye gin yawuot Harun kendo jo-Lawi konyogi e tijno."},{"book":"2 Weche Mag Ndalo","chapter":"13","verse":"11","text":"Okinyi godhiambo gichiwone Jehova Nyasaye misengini miwangʼo pep kod gik mangʼwe ngʼar kendo giketo makati e mesa mopwodhi kendo gimoko teche moket e rachungi taya mar dhahabu godhiambo pile ka pile. Wan warito chike Jehova Nyasaye ma Nyasachwa, un to useweye."},{"book":"2 Weche Mag Ndalo","chapter":"13","verse":"12","text":"Nyasaye ni kodwa; en e jatendwa. Jodolo mage biro goyo turumbete miluong ji mondo oked kodu. Jo-Israel, kik uked gi Jehova Nyasaye, ma Nyasach kwereu nikech ok ubiloyo.”"},{"book":"2 Weche Mag Ndalo","chapter":"13","verse":"13","text":"Jeroboam noseoro jolweny mondo oluor e tokgi mondo ni kane en e nyim Juda to jolweny moko mondo omonjgi gi ka tokgi."},{"book":"2 Weche Mag Ndalo","chapter":"13","verse":"14","text":"Kane jo-Juda olokore moneno nine imonjogi gi ka tokgi kod e nyimgi eka negiywagore ni Jehova Nyasaye. To jodolo bende nogoyo turumbete"},{"book":"2 Weche Mag Ndalo","chapter":"13","verse":"15","text":"eka jo-Juda nongʼiyo kendo kane gigiyo kamano Nyasaye nokeyo Jeroboam kaachiel gi jo-Israel duto e nyim Abija kod jo-Juda."},{"book":"2 Weche Mag Ndalo","chapter":"13","verse":"16","text":"Jo-Israel noringo akeya nono e nyim jo-Juda nikech Nyasaye nochiwogi e lwet jo-Juda."},{"book":"2 Weche Mag Ndalo","chapter":"13","verse":"17","text":"Abija kod joge nonegogi malich ahinya ma joma nohinyore kuom jo-Israel marateke moyier ne gin ji alufu mia abich."},{"book":"2 Weche Mag Ndalo","chapter":"13","verse":"18","text":"Kamano e kaka ne olo jo-Israel chiengʼno, jo-Juda nolocho nikech negigeno kuom Jehova Nyasaye, ma Nyasach kweregi."},{"book":"2 Weche Mag Ndalo","chapter":"13","verse":"19","text":"Abija nolawo Jeroboam mokawo mieche kaka Bethel gi Jeshana kod Efron kod mier matindo mokiewo kode."},{"book":"2 Weche Mag Ndalo","chapter":"13","verse":"20","text":"Loch Jeroboam ne ok ochako obedo motegno e kinde Abija. Bangʼe Jehova Nyasaye nogoye motho."},{"book":"2 Weche Mag Ndalo","chapter":"13","verse":"21","text":"Loch Abija nomedo gurore motegno. Nokendo mon apar gangʼwen kendo ne en gi yawuowi piero ariyo gariyo kod nyiri apar gauchiel."},{"book":"2 Weche Mag Ndalo","chapter":"13","verse":"22","text":"Weche moko mag loch Abija, timbene duto kod gik mane owacho ondiki e kitap Ido janabi."}]}