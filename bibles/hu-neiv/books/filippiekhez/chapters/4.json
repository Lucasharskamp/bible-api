{"data":[{"book":"Filippiekhez","chapter":"4","verse":"1","text":"Ezért, szerelmes atyámfiai, akik után úgy vágyakozom, ti az én örömöm és koronám vagytok, ekképpen álljatok meg az Úrban, én szerelmeseim!"},{"book":"Filippiekhez","chapter":"4","verse":"2","text":"Evódiát és Szüntükhét is intem, hogy értsenek egyet az Úrban."},{"book":"Filippiekhez","chapter":"4","verse":"3","text":"Igen, kérlek téged is, igaz szolgatársam, légy segítségül ezeknek, mint akik az evangélium dolgában együtt viaskodtak velem és Kelemennel és ama többi munkatársaimmal, akiknek nevei föl vannak írva az élet könyvében."},{"book":"Filippiekhez","chapter":"4","verse":"4","text":"Örüljetek az Úrban mindenkor; ismét mondom, örüljetek!"},{"book":"Filippiekhez","chapter":"4","verse":"5","text":"A ti szelídlelkűségetek ismert legyen minden ember előtt. Az Úr közel!"},{"book":"Filippiekhez","chapter":"4","verse":"6","text":"Semmi felől ne aggódjatok, hanem imádságotokban és könyörgésetekben minden alkalommal hálaadással tárjátok fel kívánságaitokat az Isten előtt."},{"book":"Filippiekhez","chapter":"4","verse":"7","text":"És az Istennek békessége, mely minden értelmet felülhalad, meg fogja őrizni szíveiteket és gondolataitokat a Krisztus Jézusban."},{"book":"Filippiekhez","chapter":"4","verse":"8","text":"Továbbá, atyámfiai, amik csak igazak, amik csak tisztességesek, amik csak igazságosak, amik csak tiszták, amik csak kedvesek, amik csak jó hírűek; ha van valami erény, és ha van valami dicséret, ezekről gondolkodjatok."},{"book":"Filippiekhez","chapter":"4","verse":"9","text":"Azt cselekedjétek, amiket tanultatok, elfogadtatok, hallottatok és láttatok is tőlem; és a békesség Istene veletek lesz."},{"book":"Filippiekhez","chapter":"4","verse":"10","text":"Felette igen örültem pedig az Úrban, hogy újból gondoskodhattok rólam, melyre azelőtt is gondoltatok, de nem volt rá alkalmatok."},{"book":"Filippiekhez","chapter":"4","verse":"11","text":"Nem szűkölködésem miatt mondom, mert én megtanultam, hogy megelégedjem azzal, amim van."},{"book":"Filippiekhez","chapter":"4","verse":"12","text":"Tudok megaláztatni és tudok bővölködni is; mindent és mindig ismerek: jóllakást és éhezést, bővölködést és szűkölködést."},{"book":"Filippiekhez","chapter":"4","verse":"13","text":"Mindenre van erőm a Krisztusban, aki engem megerősít."},{"book":"Filippiekhez","chapter":"4","verse":"14","text":"Mindazáltal jól tettétek, hogy nyomorúságomban részesekké lettetek."},{"book":"Filippiekhez","chapter":"4","verse":"15","text":"Tudjátok pedig ti is, filippibeliek, hogy az evangélium hirdetésének kezdetén, mikor Macedóniából kimentem, egyetlen egyház sem volt részes velem a kölcsönös adásban és vevésben, csak ti egyedül:"},{"book":"Filippiekhez","chapter":"4","verse":"16","text":"mert már Thesszalonikában is, egyszer is, másszor is küldtetek nékem szükségemre."},{"book":"Filippiekhez","chapter":"4","verse":"17","text":"Nem mintha kívánnám az ajándékot; hanem kívánom azt a gyümölcsöt, mely sokasodik a ti hasznotokra."},{"book":"Filippiekhez","chapter":"4","verse":"18","text":"Megkaptam pedig mindent, és bővölködöm; beteltem, mióta megkaptam Epafroditosztól, amit küldtetek, mint kedves jó illatot, kellemes, tetsző áldozatot az Istennek."},{"book":"Filippiekhez","chapter":"4","verse":"19","text":"Az én Istenem pedig be fogja tölteni minden szükségeteket az ő gazdagsága szerint, dicsőségesen a Krisztus Jézusban."},{"book":"Filippiekhez","chapter":"4","verse":"20","text":"Az Istennek pedig és a mi Atyánknak dicsőség mindörökkön-örökké. Ámen."},{"book":"Filippiekhez","chapter":"4","verse":"21","text":"Köszöntsetek minden szentet a Krisztus Jézusban. Köszöntenek titeket az atyafiak, akik velem vannak."},{"book":"Filippiekhez","chapter":"4","verse":"22","text":"Köszöntenek titeket minden szentek, mindeneknek felette pedig a császár udvarából valók."},{"book":"Filippiekhez","chapter":"4","verse":"23","text":"A mi Urunk Jézus Krisztusnak kegyelme legyen mindnyájatokkal! Ámen."}]}