{"data":[{"book":"Máté","chapter":"10","verse":"1","text":"Előszólította tizenkét tanítványát, hatalmat adott nekik a tisztátalan lelkek felett, hogy kiűzzék azokat, és gyógyítsanak minden betegséget és erőtlenséget."},{"book":"Máté","chapter":"10","verse":"2","text":"A tizenkét apostol nevei pedig ezek: első Simon, akit Péternek hívnak, és András, az ő testvére; Jakab, Zebedeus fia és János, az ő testvére;"},{"book":"Máté","chapter":"10","verse":"3","text":"Fülöp és Bertalan, Tamás és Máté, a vámszedő; Jakab, Alfeus fia és Lebbeus, akit Taddeusnak hívtak;"},{"book":"Máté","chapter":"10","verse":"4","text":"Simon, a kananita és Júdás, az Iskariótes, aki el is árulta őt."},{"book":"Máté","chapter":"10","verse":"5","text":"Ezt a tizenkettőt küldte el Jézus, és megparancsolta nekik: „Pogányok útjára ne menjetek, és samaritánusok városába ne menjetek be,"},{"book":"Máté","chapter":"10","verse":"6","text":"hanem menjetek inkább Izrael házának eltévelyedett juhaihoz."},{"book":"Máté","chapter":"10","verse":"7","text":"Menjetek el, és prédikáljatok, mondjátok: Elközelített a mennyek országa!"},{"book":"Máté","chapter":"10","verse":"8","text":"Betegeket gyógyítsatok, poklosokat tisztítsatok, halottakat támasszatok, ördögöket űzzetek. Ingyen vettétek, ingyen adjátok."},{"book":"Máté","chapter":"10","verse":"9","text":"Ne szerezzetek se aranyat, se ezüstöt, se rézpénzt erszényetekbe."},{"book":"Máté","chapter":"10","verse":"10","text":"Se útitáskát, se két ruhát, se sarut, se pálcát, mert méltó a munkás a kenyerére."},{"book":"Máté","chapter":"10","verse":"11","text":"Ha pedig egy városba vagy faluba bementek, tudjátok meg, ki méltó ott erre, és maradjatok ott, amíg tovább nem indultok."},{"book":"Máté","chapter":"10","verse":"12","text":"Ha bementek a házába, köszöntsétek."},{"book":"Máté","chapter":"10","verse":"13","text":"És ha méltó a ház, szálljon a ti békességetek reá, ha pedig nem méltó, a ti békességetek rátok térjen vissza."},{"book":"Máté","chapter":"10","verse":"14","text":"Ha valaki nem fogad be titeket, és nem hallgatja a beszédeteket, amikor kimentek abból a házból vagy városból, lábaitok porát is verjétek le."},{"book":"Máté","chapter":"10","verse":"15","text":"Bizony mondom néktek: az ítélet napján könnyebb lesz Sodoma és Gomora földjének dolga, mint annak a városnak."},{"book":"Máté","chapter":"10","verse":"16","text":"Íme, én elbocsátlak titeket, mint juhokat a farkasok közé, legyetek azért okosak, mint a kígyók, és szelídek, mint a galambok."},{"book":"Máté","chapter":"10","verse":"17","text":"Óvakodjatok az emberektől, mert törvényszékre adnak titeket, és gyülekezeteikben megostoroznak titeket,"},{"book":"Máté","chapter":"10","verse":"18","text":"helytartók és királyok elé visznek érettem, bizonyságul maguknak és a pogányoknak."},{"book":"Máté","chapter":"10","verse":"19","text":"Amikor átadnak titeket, ne aggodalmaskodjatok, miképpen vagy mit szóljatok, mert megadatik nektek abban az órában, hogy mit mondjatok."},{"book":"Máté","chapter":"10","verse":"20","text":"Mert nem ti vagytok, akik szóltok, hanem Atyátoknak Lelke az, aki szól tibennetek."},{"book":"Máté","chapter":"10","verse":"21","text":"Halálra adja majd testvér testvérét, atya gyermekét, gyermekek támadnak szüleik ellen, és megöletik őket."},{"book":"Máté","chapter":"10","verse":"22","text":"Gyűlöletesek lesztek mindenki előtt az én nevemért, de aki mindvégig megáll, az megtartatik."},{"book":"Máté","chapter":"10","verse":"23","text":"Amikor pedig egy városban üldöznek titeket, szaladjatok a másikba. Mert bizony mondom néktek, be sem járjátok Izrael városait, mire az Emberfia eljön."},{"book":"Máté","chapter":"10","verse":"24","text":"Nem följebbvaló a tanítvány a tanítónál, sem a szolga az ő uránál."},{"book":"Máté","chapter":"10","verse":"25","text":"Elég a tanítványnak, ha olyan, mint a mestere, és a szolga, mint az ő Ura. Ha a házigazdát Belzebubnak hívták, mennyivel inkább az ő házanépét?"},{"book":"Máté","chapter":"10","verse":"26","text":"Ezért ne féljetek tőlük. Mert nincs olyan rejtett dolog, ami napfényre ne jönne, és olyan titok, ami ki ne tudódnék."},{"book":"Máté","chapter":"10","verse":"27","text":"Amit nektek a sötétben mondok, azt a világosságban mondjátok el; amit fülbe súgva hallotok, a háztetőkről hirdessétek."},{"book":"Máté","chapter":"10","verse":"28","text":"Ne féljetek azoktól, akik a testet ölik meg, de a lelket meg nem ölhetik. Hanem attól féljetek inkább, aki mind a lelket, mind a testet elveszítheti a gyehennában."},{"book":"Máté","chapter":"10","verse":"29","text":"Ugye két verebecskét meg lehet venni egy fillérért, és egy sem esik közülük a földre a ti Atyátok akarata nélkül?"},{"book":"Máté","chapter":"10","verse":"30","text":"Nektek még a fejetek hajszálai is mind számon vannak tartva."},{"book":"Máté","chapter":"10","verse":"31","text":"Ne féljetek tehát: ti sok verebecskénél drágábbak vagytok."},{"book":"Máté","chapter":"10","verse":"32","text":"Aki tehát vallást tesz énrólam az emberek előtt, én is vallást teszek arról az én mennyei Atyám előtt,"},{"book":"Máté","chapter":"10","verse":"33","text":"aki pedig megtagad engem az emberek előtt, én is megtagadom azt az én mennyei Atyám előtt."},{"book":"Máté","chapter":"10","verse":"34","text":"Ne gondoljátok, hogy azért jöttem, hogy békességet hozzak a földre. Nem azért jöttem, hogy békességet hozzak, hanem hogy fegyvert."},{"book":"Máté","chapter":"10","verse":"35","text":"Mert azért jöttem,"},{"book":"Máté","chapter":"10","verse":"36","text":"és hogy az embernek ellensége legyen az ő házanépe.«"},{"book":"Máté","chapter":"10","verse":"37","text":"Aki inkább szereti atyját és anyját, mint engem, nem méltó énhozzám; és aki inkább szereti fiát és lányát, mint engem, nem méltó énhozzám;"},{"book":"Máté","chapter":"10","verse":"38","text":"és aki nem veszi föl az ő keresztjét, és nem követ engem, nem méltó énhozzám."},{"book":"Máté","chapter":"10","verse":"39","text":"Aki megtalálja életét, elveszíti azt, és aki elveszíti az ő életét énérettem, megtalálja azt."},{"book":"Máté","chapter":"10","verse":"40","text":"Aki titeket befogad, engem fogad be, és aki engem befogad, azt fogadja be, aki engem küldött."},{"book":"Máté","chapter":"10","verse":"41","text":"Aki befogadja a prófétát próféta nevében, prófétának jutalmát veszi; és aki befogadja az igazat igaznak nevében, igaznak jutalmát veszi."},{"book":"Máté","chapter":"10","verse":"42","text":"Aki inni ad egynek e kicsinyek közül, csak egy pohár hideg vizet, mert az én tanítványom, bizony mondom néktek, el nem vesztheti jutalmát.“"}]}