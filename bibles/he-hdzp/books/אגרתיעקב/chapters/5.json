{"data":[{"book":"אגרת יעקב","chapter":"5","verse":"1","text":"העשירים, עכשיו הגיעה שעתכם לבכות ולהיאנח בייסורים וסבל, בגלל הצרות הנוראות שתבואנה עליכם."},{"book":"אגרת יעקב","chapter":"5","verse":"2","text":"עושרכם נרקב כבר עכשיו, ובגדיכם היפים ביותר נראים כמו סמרטוטים, כי נאכלו על־ידי עש."},{"book":"אגרת יעקב","chapter":"5","verse":"3","text":"כספכם וזהבכם החלידו! החלודה תשמש עדות מרשיעה נגדכם ותכלה את בשרכם כאש. וכל זה משום שאגרתם לעצמכם אוצרות לימים אחרונים."},{"book":"אגרת יעקב","chapter":"5","verse":"4","text":"הקשיבו! השומעים אתם את בכי האיכרים העניים אשר רימיתם ועשקתם? קול בכיים הגיע לאוזני ה׳ צבאות."},{"book":"אגרת יעקב","chapter":"5","verse":"5","text":"חייתם כאן בעושר ונוחיות, מילאתם את תאוות לבכם ופיטמתם את עצמכם ליום הטבח."},{"book":"אגרת יעקב","chapter":"5","verse":"6","text":"הרשעתם ורצחתם אנשים חפים מפשע אשר לא יכלו להגן על עצמם מפניכם."},{"book":"אגרת יעקב","chapter":"5","verse":"7","text":"ואתם, אחי היקרים, אתם המצפים לבוא אדוננו, התאזרו בסבלנות כמו איכר שמצפה לקציר."},{"book":"אגרת יעקב","chapter":"5","verse":"8","text":"כן, התאזרו בסבלנות והתעודדו, כי אדוננו עומד לשוב במהרה."},{"book":"אגרת יעקב","chapter":"5","verse":"9","text":"אחי, אל תתלוננו זה על זה פן ישפוט אתכם האלוהים – השופט. ראו, הנה הוא עומד בפתח."},{"book":"אגרת יעקב","chapter":"5","verse":"10","text":"נביאי האמת, שדיברו בשם ה׳, ישמשו לכם דוגמה לסבלנות וכוח־סבל."},{"book":"אגרת יעקב","chapter":"5","verse":"11","text":"אנו יודעים כי בעלי כוח־סבל שמחים מאוד על שנשארו נאמנים לה׳, למרות הסבל והרדיפות. קחו למשל את איוב. הוא לא חדל לבטוח בה׳ גם בשעת סבל קשה, ומניסיונו של איוב אנו לומדים כי תוכניתו של ה׳ הסתיימה בטוב, בגלל חסדו של אלוהים ורחמיו."},{"book":"אגרת יעקב","chapter":"5","verse":"12","text":"מעל לכל, אחי היקרים, אל תישבעו! לא בשמים, לא בארץ ולא בכל דבר אחר. אמרו פשוט ”כן“ או ”לא“, כדי שלא תחטאו ולא תואשמו."},{"book":"אגרת יעקב","chapter":"5","verse":"13","text":"על הסובל להמשיך להתפלל, ועל השמח להמשיך לשיר שירי תהילה לה׳."},{"book":"אגרת יעקב","chapter":"5","verse":"14","text":"מי שחולה יקרא לזקני הקהילה; הם ימשכו אותו בשמן, יניחו ידיהם עליו ויתפללו לה׳ שירפאו."},{"book":"אגרת יעקב","chapter":"5","verse":"15","text":"אם תפילתם נאמרה באמונה היא תציל את החולה, כי אלוהים ירפא אותו. אם חטא חטא כלשהו, יסלח לו אלוהים על חטאו."},{"book":"אגרת יעקב","chapter":"5","verse":"16","text":"התוודו על חטאיכם איש בפני רעהו, התפללו זה בעד זה, ואלוהים ירפא אתכם. תפילת צדיק היוצאת מעומק לבו היא בעלת כוח רב ומביאה לתוצאות נפלאות."},{"book":"אגרת יעקב","chapter":"5","verse":"17","text":"אליהו הנביא היה אדם כמוך וכמוני, ובכל זאת, כאשר התפלל בכל לבו שלא ירד גשם, שמע ה׳ לתפילתו ועצר את הגשם למשך שלוש שנים וחצי."},{"book":"אגרת יעקב","chapter":"5","verse":"18","text":"ואז אליהו התפלל שוב, אך הפעם ביקש מה׳ להוריד גשם, וה׳ הוריד גשם והארץ הצמיחה את פריה."},{"book":"אגרת יעקב","chapter":"5","verse":"19-20","text":"אחים יקרים, אם מישהו יפנה עורף לאלוהים, ומישהו אחר יחזירו לה׳ ויחדש את בטחונו בו, הוא יציל את התועה ממוות ויביא לסליחת כל חטאיו ופשעיו."}]}