{"data":[{"book":"1 थिस्सलुनीकियों","chapter":"5","verse":"1","text":"हे मेरे मसीह भाईयो, तुहांजो ऐ दसणे दी जरूरत नी है, की प्रभु यीशु मसीहे कालू ओणा है।"},{"book":"1 थिस्सलुनीकियों","chapter":"5","verse":"2","text":"क्योंकि तुसां अपु जाणदे न की जियां राती जो चोर अचानक आई जांदा है, तियां ही प्रभु यीशु मसीहे दा आगमन भी अचानक होणा।"},{"book":"1 थिस्सलुनीकियों","chapter":"5","verse":"3","text":"जालू लोक बोलगे, ठीक ठाक है, कने कोई डर नी, तालू उना जो इकदम दुख तकलिफां दा सामणा करणा पोंणा है, जियां गर्भबती जो इकदम पीड़ पौंदी; तालू सै कुथी भी नठी नी सकदी, तियां ही सै उसा बड़िया मुसीबता ला कुसी भी तरीके ला नी बची सकणा।"},{"book":"1 थिस्सलुनीकियों","chapter":"5","verse":"4","text":"पर हे मसीह भाईयो, तुसां जड़े नेहरे च नी न कने सै दिन तुहाड़े पर चोरां सांई आई पोऐ जिस दिन यीशु मसीहे बापस ओणा।"},{"book":"1 थिस्सलुनीकियों","chapter":"5","verse":"5","text":"क्योंकि तुसां सारे जड़े ज्योति ने रिशता रखदे न, कने दिने दी ओलाद न, असां ना तां राती ने, कने ना ही नेहरे ने रिशता रखदे न।"},{"book":"1 थिस्सलुनीकियों","chapter":"5","verse":"6","text":"इस तांई सांझो अविश्वासियां सांई सोंदे नी रेन, पर जागदे कने सावधान रिया।"},{"book":"1 थिस्सलुनीकियों","chapter":"5","verse":"7","text":"क्योंकि जड़े सोंदे न, सै राती ही सोंदे न, कने जड़े मतवाले होंदे न, सै राती ही मतवाले होंदे न।"},{"book":"1 थिस्सलुनीकियों","chapter":"5","verse":"8","text":"पर असां तां दिने दी ओलाद न, इस तांई सांझो अपणे पर काबू रखणा चाईदा। साड़ी भरोसा कने प्यार साड़ी रक्षा करे जियां कबच इकी सिपाइये दी रक्षा करदा है, कने साड़े बाल उद्धारे दी आस है, कि असां हमेशा दिया सजा ला बची गियो न, जियां टोप सिपाइये जो बचादां है।"},{"book":"1 थिस्सलुनीकियों","chapter":"5","verse":"9","text":"क्योंकि परमेश्वरे सांझो सजा देणे तांई नी चुणया है, पर इस तांई रखया की असां अपणे प्रभु यीशु मसीहे ला उद्धार पाई सकन।"},{"book":"1 थिस्सलुनीकियों","chapter":"5","verse":"10","text":"प्रभु यीशु मसीह साड़े तांई इस बजा ने मरया, की असां चाऐ जिन्दे रेन, या मरी जान, जालू प्रभु यीशु मसीहे बापस ओणा तालू असां हमेशा उदे सोगी रेई सकन।"},{"book":"1 थिस्सलुनीकियों","chapter":"5","verse":"11","text":"इसा बजा ने इक दुज्जे जो प्रोत्साहित करा, कने इक दुज्जे जो भरोसे च मजबूत होणे तांई सहायता करा, कने ऐसा तुसां करदे भी हेन।"},{"book":"1 थिस्सलुनीकियों","chapter":"5","verse":"12","text":"हे मसीह भाईयो, असां तुसां ने विनती करदे न, की जड़े तुहांजो चे बड़ी मेहनत करदे न, कने प्रभु च तुहाड़े अगुवे न, कने तुहांजो शिक्षा दिन्दे न, उना दे हुकम मन्ना।"},{"book":"1 थिस्सलुनीकियों","chapter":"5","verse":"13","text":"क्योंकि जड़ा सै तुहाड़े तांई करदे न, उस तांई उना दी अच्छे ने इज्जत कने प्यार करा कने अपु चे मिली झुली की रिया।"},{"book":"1 थिस्सलुनीकियों","chapter":"5","verse":"14","text":"हे मसीह भाईयो, असां तुहांजो ने विनती करदे न, उना जो चेतावनी दिया, जड़े बड़े आलसी न, डरफोकां जो होंसला दिया, जड़े कमजोर न उना दी सहायता करा, सबना जो सेहनशीलता दस्सा।"},{"book":"1 थिस्सलुनीकियों","chapter":"5","verse":"15","text":"ऐ ध्यान रखा! कोई कुसी ने बुराईया दे बदले बुराई ना करे; तुसां हमेशा इक दुज्जे कने सारयां तांई भले कम्म करणे च लगी रिया।"},{"book":"1 थिस्सलुनीकियों","chapter":"5","verse":"16","text":"हमेशा खुश रिया।"},{"book":"1 थिस्सलुनीकियों","chapter":"5","verse":"17","text":"लगातार प्राथना करदे रिया।"},{"book":"1 थिस्सलुनीकियों","chapter":"5","verse":"18","text":"अपणे हर हालातां च परमेश्वरे दा धन्यावाद करा; क्योंकि यीशु मसीह च तुहाड़ी तांई परमेश्वरे दी ऐई इच्छा है।"},{"book":"1 थिस्सलुनीकियों","chapter":"5","verse":"19","text":"पबित्र आत्मा दे कम्मा जो लोकां दी जिन्दगी च होणे ला मत रोका।"},{"book":"1 थिस्सलुनीकियों","chapter":"5","verse":"20","text":"ऐ मत सोचा की जड़ियां भविष्यवाणियां परमेश्वरे अपणे लोकां जो दितियां सै कुसी कम्मे दियां नी न।"},{"book":"1 थिस्सलुनीकियों","chapter":"5","verse":"21","text":"पर हर इक गल्ला दी परख करा ऐ जाणने तांई की सै परमेश्वरे दा संदेश है की नी, जड़ियां गल्लां खरियां न उना गल्लां जो ही अपना।"},{"book":"1 थिस्सलुनीकियों","chapter":"5","verse":"22","text":"सारियां बुराईयां ला बची के रिया।"},{"book":"1 थिस्सलुनीकियों","chapter":"5","verse":"23","text":"परमेश्वर जड़ा शांति दिन्दा है, तुहांजो हर तरा ने पबित्र करे; कने तुहाड़ी आत्मा, प्राण कने शरीर साड़े प्रभु यीशु मसीह दे बापस ओणे दीकर पूरे निर्दोष कने ठीक रेन।"},{"book":"1 थिस्सलुनीकियों","chapter":"5","verse":"24","text":"तुहांजो सदणे बाला भरोसे दे काबिल है, क्योंकि सै तुहांजो पबित्र होणे तांई सददा है, कने उनी पबित्र बणने दे काबिल भी बणाणा है।"},{"book":"1 थिस्सलुनीकियों","chapter":"5","verse":"25","text":"हे मसीह भाईयो, साड़े तांई प्राथना करा।"},{"book":"1 थिस्सलुनीकियों","chapter":"5","verse":"26","text":"सारे मसीह भाईयां जो प्यारे ने नमस्ते करा।"},{"book":"1 थिस्सलुनीकियों","chapter":"5","verse":"27","text":"मैं तुहांजो प्रभु दा हुकम दिन्दा है, की ऐ चिठ्ठी सारे मसीह भाईयां जो पढ़ी करी सुणा।"},{"book":"1 थिस्सलुनीकियों","chapter":"5","verse":"28","text":"मैं प्राथना करदा है की साड़े प्रभु यीशु मसीह दा अनुग्रह हमेशा तुसां सारयां पर होंदा रे।"}]}