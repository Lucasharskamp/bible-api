{"data":[{"book":"مزامیر","chapter":"60","verse":"1","text":"ای خدا، تو ما را طرد کرده‌ای، ما را پراکنده ساخته و بر ما خشمگین بوده‌ای؛ اما اینک به سوی ما بازگرد."},{"book":"مزامیر","chapter":"60","verse":"2","text":"زمین را لرزان ساخته و آن را شکافته‌ای؛ شکافهایش را به هم آور، زیرا نزدیک است متلاشی شود."},{"book":"مزامیر","chapter":"60","verse":"3","text":"به قوم برگزیده‌ات سختیهای فراوان داده‌ای؛ ما را همچون افراد مست گیج و سرگردان نموده‌ای."},{"book":"مزامیر","chapter":"60","verse":"4","text":"اما برای کسانی که تو را گرامی می‌دارند پرچمی افراشته‌ای تا آنان را در مقابل تیرهای دشمن در امان داری."},{"book":"مزامیر","chapter":"60","verse":"5","text":"ای خدایی که ما را دوست داری، با قدرت خویش ما را نجات ده و دعای ما را اجابت فرما."},{"book":"مزامیر","chapter":"60","verse":"6","text":"خدا در قدوسیت60‏:6 یا «در قدس». خویش سخن گفته و فرموده است: «با شادی شهر شکیم را قسمت می‌کنم و دشت سوکوت را اندازه می‌گیرم."},{"book":"مزامیر","chapter":"60","verse":"7","text":"جِلعاد از آن من است و منسی نیز از آن من؛ افرایم کلاهخود من است و یهودا عصای سلطنت من."},{"book":"مزامیر","chapter":"60","verse":"8","text":"اما قوم موآب را مانند لگن برای شستشو به کار خواهم برد، بر قوم ادوم کفشم را خواهم انداخت و بر فلسطین فریاد پیروزی برخواهم آورد.»"},{"book":"مزامیر","chapter":"60","verse":"9","text":"کیست که مرا برای گرفتن شهرهای حصاردار ادوم رهبری کند؟"},{"book":"مزامیر","chapter":"60","verse":"10","text":"خدایا، تو ما را رهبری کن، تو که اینک از ما روگردان شده‌ای و دیگر با سپاهیان ما نیستی!"},{"book":"مزامیر","chapter":"60","verse":"11","text":"تو ما را در جنگ با دشمن کمک کن، زیرا کمک انسان بی‌فایده است."},{"book":"مزامیر","chapter":"60","verse":"12","text":"با کمک تو ای خدا، پیروز خواهیم شد، زیرا تو دشمنان ما را شکست خواهی داد!"}]}