{"data":[{"book":"1 Johan","chapter":"3","verse":"1","text":"Pa naw ihlawka a jah mhläkphyanak cun ksing ua. A mhläkphyanak dämda se Pamhnama caa mi ngsuiki, akcanga Mhnama caa mi kyaki. Acunakyase ni, khawmdek naw mimi am jah ksing u, Pamhnam pi am ksing u."},{"book":"1 Johan","chapter":"3","verse":"2","text":"Ka püi he aw, Pamhnama caa mi kyaki he ni. Tuha ia mi kya law khai ti cun am ngsing ham ve. Cunüngpi Khritaw a law bea kcün üng, ania mäih mi law khai ti mi ksingki. Isenitiüng, Jesuha a kyaka mäih kunga mi hmu acun he ni."},{"book":"1 Johan","chapter":"3","verse":"3","text":"Ahina äpeinak Khritaw üng taki naküt naw, Khritaw a ngcingcaiha mäiha, amät naw amät ngcingcaiheisaki ni."},{"book":"1 Johan","chapter":"3","verse":"4","text":"Mkhyekatki naküt cun naw Pamhnama thum lümkanki ni. Isenitiüng, mkhyenak cun thum lümkannak ni."},{"book":"1 Johan","chapter":"3","verse":"5","text":"3:5 Jn 1:29Khritaw cun naw mi mkhyekatnak naküt cehpüi khai lawki ni tia nami ksingki. Khritaw üng a mkhyekatnak am veki."},{"book":"1 Johan","chapter":"3","verse":"6","text":"Acunakyase, Khritaw üng xüngseiki naküt naw mkhyenak am pawh be ti. Mkhyenak pawh hamkia khyang naw Khritaw am hmu khawi lü am ksing khawiki ni."},{"book":"1 Johan","chapter":"3","verse":"7","text":"Ka canae aw, u naw pi käh ning jah mhleimhlak se. Akdaw pawhkia khyang cun Khritaw a ngsungpyuna kba ngsungpyunnaki ni."},{"book":"1 Johan","chapter":"3","verse":"8","text":"Mkhyenak pawh läkia khyang ta Khawyai üng sängeikia kyaki. Khawyai cun naw khawmdeka ngtüi üngkhyüh mkhyenak pawhki. Khawyaia pawhmsah naküt cun mkhyüh khaia Pamhnama Capa lawki ni."},{"book":"1 Johan","chapter":"3","verse":"9","text":"Pamhnama canae naw ta mkhyenak am pawh u. Isenitiüng, Pamhnama ngnei cun ami k’uma xüngki. Pamhnam cun ami Paa kyase mkhyenak am pawh be thei ti u."},{"book":"1 Johan","chapter":"3","verse":"10","text":"Pamhnama cana ja Khawyaia cana cun hngaki xawi ni: akdaw am pawhkia khyang, a bena am mhläkphyanakia khyang cun Pamhnama canaa am kya."},{"book":"1 Johan","chapter":"3","verse":"11","text":"Khawmdeka ngtüi üngkhyüh na ngjaka ngthu ta: mat ja mat mhläkphyana yah khai."},{"book":"1 Johan","chapter":"3","verse":"12","text":"3:12 Gen 4:8Kaihnah käh mi khang vai u. A ngnei se lü Khawyaipa üng sängei lü, a na Apyelah hnimki ni. Ise Kaihnah naw a na a hnim ni? Amäta bilawhe cun khye lü Apyelaha bilawhe cun cangkia kyase, a hnim ni."},{"book":"1 Johan","chapter":"3","verse":"13","text":"Ka benae aw, khawmdek khyange naw ami ning hneng üng käh müncan kawm uki."},{"book":"1 Johan","chapter":"3","verse":"14","text":"3:14 Jn 5:24Mimi ta mi bena mi mhläkphya nakia kyase, thihnak khe lü xünnak mi phaki ti mi ksingki he. A bena am mhläkphya naki cun thihnaka johita kea ve hamkia kyaki."},{"book":"1 Johan","chapter":"3","verse":"15","text":"A bena hnengki cun khyang hnimki ni. Khyang hnimki naküt naw angsäia xünnak am yah ti nami ksingki."},{"book":"1 Johan","chapter":"3","verse":"16","text":"Khritaw naw mi hama a sak a tawna phäh mhläkphyanak cun mi ksingki. Acuna kba ni, mi bena phäh mi sak pe khaia mi ngkawihkie ni."},{"book":"1 Johan","chapter":"3","verse":"17","text":"Bawimang lü mi bena mpyankse se hmu lü mpyaneinak am mi tak üngta, ihawkba Pamhnam ka mhläkphya naki mi ti thei khai ni?"},{"book":"1 Johan","chapter":"3","verse":"18","text":"Ka canae aw, mhläkphyanak cun mpyawng däk üng am ni. Mi mlung kcang ja mi xünsak üng mdan vai hlüki."},{"book":"1 Johan","chapter":"3","verse":"19","text":"Ngthukcang üng mi sängei cun ahikba mi ksing law khai, Pamhnam maa mkhühüpnak cun pi ahikba kung kya khai ti mi ksingki."},{"book":"1 Johan","chapter":"3","verse":"20","text":"Mi ksingnak naw a jah mkat üng ta, mi ksingnaka kthaka Pamhnam dämduhki tia mi ksingki."},{"book":"1 Johan","chapter":"3","verse":"21","text":"Acunakyase, ka benae aw, mi ksingnak naw am a jah mkat üng ta, Pamhnama maa am mi kyühei."},{"book":"1 Johan","chapter":"3","verse":"22","text":"Ngthupet naküt pi jah läklam lü ani jenak vaia mi xüngseikia kyase, mi täsam naküt pi Pamhnam naw jah peki."},{"book":"1 Johan","chapter":"3","verse":"23","text":"3:23 Jn 13:34; 15:12,17A ngthupet ta a Capa Jesuh Khritaw jumei vai. A Capa naw a ning jah mtheha mäiha mat ja mat mhläkphyanak vai ni."},{"book":"1 Johan","chapter":"3","verse":"24","text":"Pamhnama ngthupet läklam lü Pamhnam am xüngseikiea khana Pamhnam pi xüngsei beki. Mimi üng a jah peta Ngmüimkhyaa phäh Pamhnam cun mi khana yümmat lü xüngseiki ti mi ksingki."}]}