{"data":[{"book":"Johana","chapter":"2","verse":"1","text":"Chiengʼ mar adek, arus moro ne nitie Kana, e piny Galili. Min Yesu ne ni kanyo,"},{"book":"Johana","chapter":"2","verse":"2","text":"kendo Yesu gi jopuonjrene bende noluongi e arusno."},{"book":"Johana","chapter":"2","verse":"3","text":"Kane divai orumo, min Yesu nowachone niya, “Divai mane jogi nigo oserumo.”"},{"book":"Johana","chapter":"2","verse":"4","text":"Yesu nowachone niya, “Mama, angʼo momiyo idwaro mondo atim ma to sana pok ochopo?”"},{"book":"Johana","chapter":"2","verse":"5","text":"Eka min-gi nowachone jotich niya, “Timuru gimoro amora monyisou.”"},{"book":"Johana","chapter":"2","verse":"6","text":"To machiegni kanyo ne nitie degi auchiel mag pi, mane gin kaka degi ma jo-Yahudi ne tiyogo kuom logo e yor pwodhruok, ma moro ka moro ne tingʼo pi madirom depe ariyo kata adek."},{"book":"Johana","chapter":"2","verse":"7","text":"Yesu nowachone jotich niya, “Pongʼuru degnigi gi pi”; mine gipongʼogi thich."},{"book":"Johana","chapter":"2","verse":"8","text":"Eka nonyisogi niya, “Koro tuomuru pi moko mondo ukaw uter ne jatend budho.”"},{"book":"Johana","chapter":"2","verse":"9","text":"kendo jatend budho nobilo pi mane koro oselokore divai. Ne ok ofwenyo kuma ne ogolee, kata obedo ni jotich mane otuomo pi to nongʼeyo. Eka noluongo wuon kisera tenge,"},{"book":"Johana","chapter":"2","verse":"10","text":"kendo nowachone niya, “Ji mangʼeny kuongo kelo divai maber eka bangʼe gikelo divai maboth ka welo osemetho momer to in to ne ikano divai maber mogik nyaka sani.”"},{"book":"Johana","chapter":"2","verse":"11","text":"Ranyisi mar hono mokwongoni Yesu notimo e dala Kana e piny Galili. Nonyiso duongʼne kuom timne, kendo jopuonjrene noyie kuome."},{"book":"Johana","chapter":"2","verse":"12","text":"Bangʼ mano nodhi Kapernaum kaachiel gi min-gi gi owetene kod jopuonjrene. Negibet kuno kuom ndalo manok."},{"book":"Johana","chapter":"2","verse":"13","text":"Ka kinde mag Pasaka mar jo-Yahudi ne chiegni chopo, Yesu nodhi Jerusalem."},{"book":"Johana","chapter":"2","verse":"14","text":"To ei agola mag hekalu, noyudo ka ji hono dhok gi rombe kod akuche, kendo jomoko to nobet olworo mesni ka giwilo pesa."},{"book":"Johana","chapter":"2","verse":"15","text":"Omiyo noloso del gi piende molir olir, kendo noriembo ji duto oko ei hekalu, kod rombe gi dhok bende. Nokeyo pesa mag jowil pesa, kendo noloko mesnigi ataro."},{"book":"Johana","chapter":"2","verse":"16","text":"Johala mag akuche to nowachonegi niya, “Goluru gigi oko ka! Ngʼa monyisou mondo ulok od Wuora chiro!”"},{"book":"Johana","chapter":"2","verse":"17","text":"Jopuonjrene noparo gima nondiki niya, “Hera matut ma aherogo odi tieka.”2:17 Zab 69:9"},{"book":"Johana","chapter":"2","verse":"18","text":"Eka jo-Yahudi nowachone niya, “Ranyisi mar hono mane minyalo nyisowa mondo osir teko mitimogo gigi?”"},{"book":"Johana","chapter":"2","verse":"19","text":"Yesu nodwokogi niya, “Mukuru hekaluni, to abiro gere kendo bangʼ ndalo adek.”"},{"book":"Johana","chapter":"2","verse":"20","text":"Jo-Yahudi nodwoke niya, “Gero hekaluni osekawo higni piero angʼwen gauchiel, to in to ere kaka inyalo gere gi ndalo adek?”"},{"book":"Johana","chapter":"2","verse":"21","text":"To hekalu mane owuoyo kuome ne en ringre."},{"book":"Johana","chapter":"2","verse":"22","text":"Bangʼ kane osechier oa kuom joma otho, jopuonjrene noparo gima nowachono. Omiyo ne giyie kuom Ndiko kod weche mane Yesu osewacho."},{"book":"Johana","chapter":"2","verse":"23","text":"Kane pod en Jerusalem e Sap Pasaka, ji mangʼeny noneno ranyisi mag honni mane otimo mine giyie kuom nyinge."},{"book":"Johana","chapter":"2","verse":"24","text":"To Yesu ne ok ochiwore e lwetgi, nimar nongʼeyo pach ji duto."},{"book":"Johana","chapter":"2","verse":"25","text":"Ne ok odwar mondo ngʼato onyise wach moro kuom dhano wadgi nimar nongʼeyo gik manie chuny dhano."}]}