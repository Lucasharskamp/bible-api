{"data":[{"book":"Johani","chapter":"18","verse":"1","text":"Akati apedza kunyengetera, Jesu akabva navadzidzi vake akayambuka Mupata weKidhironi. Parutivi penzvimbo iyi paiva nebindu remiorivhi, uye iye navadzidzi vake vakapindamo."},{"book":"Johani","chapter":"18","verse":"2","text":"Zvino Judhasi uyo akamupandukira, aiziva nzvimbo yacho, nokuti Jesu aichimbosanganamo navadzidzi vake."},{"book":"Johani","chapter":"18","verse":"3","text":"Saka Judhasi akasvika kubindu, achitungamirira boka ravarwi navamwe vatariri vaibva kuvaprista vakuru nokuvaFarisi. Vakanga vane mwenje namarambi uye nezvombo."},{"book":"Johani","chapter":"18","verse":"4","text":"Jesu, achiziva zvose zvakanga zvichizoitika kwaari, akabuda akaenda kwavari akati, “Munotsvaka ani?”"},{"book":"Johani","chapter":"18","verse":"5","text":"Vakapindura vakati, “Jesu weNazareta.”"},{"book":"Johani","chapter":"18","verse":"6","text":"Jesu paakati, “Ndini iye,” vakasudurukira shure vakawira pasi."},{"book":"Johani","chapter":"18","verse":"7","text":"Akapamhazve kuvabvunza achiti, “Ndianiko wamunoda?”"},{"book":"Johani","chapter":"18","verse":"8","text":"Jesu akapindura akati, “Ndakuudzai kuti ndini iye. Kana muchitsvaka ini, zvino chiregai varume ava vaende.”"},{"book":"Johani","chapter":"18","verse":"9","text":"Izvi zvakaitika kuti mashoko aakanga ataura azadziswe, okuti: “Handina kurasikirwa nomumwe weava vamakandipa.”"},{"book":"Johani","chapter":"18","verse":"10","text":"Ipapo Simoni, uyo akanga ano munondo, akauvhomora akacheka muranda womuprista mukuru, akagura nzeve yake yokurudyi. (Zita romuranda uyo rainzi Marikusi.)"},{"book":"Johani","chapter":"18","verse":"11","text":"Jesu akarayira Petro achiti, “Isa munondo wako mumuhara! Ko, ndicharega kunwa mukombe wandapiwa naBaba here?”"},{"book":"Johani","chapter":"18","verse":"12","text":"Ipapo boka ravarwi navatariri vavaJudha vakabata Jesu vakamusunga."},{"book":"Johani","chapter":"18","verse":"13","text":"Uye vakatanga kuenda naye kuna Anasi, uyo akanga ari tezvara waKayafasi, iye aiva muprista mukuru gore iroro."},{"book":"Johani","chapter":"18","verse":"14","text":"Kayafasi uyu ndiye uya akapa vaJudha zano rokuti zvainge zvakanaka kuti munhu mumwe chete afire vanhu."},{"book":"Johani","chapter":"18","verse":"15","text":"Simoni Petro nomumwe mudzidzi vainge vachitevera Jesu. Nemhaka yokuti mudzidzi uyu aizivikanwa nomuprista mukuru uyu, akapinda naJesu mudare redzimhosva romuprista mukuru,"},{"book":"Johani","chapter":"18","verse":"16","text":"asi Petro akasara kunze ari pamukova. Mumwe mudzidzi, aizivikanwa nomuprista mukuru, akadzoka akandotaura nomusikana aichengeta pamusuo ndokupinza Petro mukati."},{"book":"Johani","chapter":"18","verse":"17","text":"Musikana akanga ari pamukova akabvunza Petro akati, “Iwe hausi mumwe wavadzidzi vake here?”"},{"book":"Johani","chapter":"18","verse":"18","text":"Kwaitonhora, saka varanda nevatariri vakamira vakadziya moto wavakanga vavesa kuti vadziyirwe. Petro akanga amirewo navo, achidziyawo moto."},{"book":"Johani","chapter":"18","verse":"19","text":"Panguva iyoyo, muprista mukuru akabvunza Jesu pamusoro pavadzidzi vake uye nezvedzidziso yake."},{"book":"Johani","chapter":"18","verse":"20","text":"Jesu akapindura achiti, “Ndakataura pachena kunyika. Ndaigara ndichidzidzisa mumasinagoge kana patemberi, apo paiungana vaJudha vose pamwe chete. Handina kutaura chinhu muchivande."},{"book":"Johani","chapter":"18","verse":"21","text":"Munondibvunzireiko? Bvunzai avo vakandinzwa. Zvirokwazvo vanoziva zvandakareva.”"},{"book":"Johani","chapter":"18","verse":"22","text":"Jesu akati ataura izvi, mumwe wavatariri vakanga vari pedyo naye akamurova kumeso. Akati, “Ndiyo nzira yaunopindura nayo muprista mukuru here?”"},{"book":"Johani","chapter":"18","verse":"23","text":"Jesu akapindura akati, “Kana ndataura chimwe chinhu chakaipa, taura kuti chakaipa ndechipi. Asi kana ndataura chokwadi, seiko wandirova?”"},{"book":"Johani","chapter":"18","verse":"24","text":"Ipapo Anasi akamuendesa, akasungwa kuna Kayafasi muprista mukuru."},{"book":"Johani","chapter":"18","verse":"25","text":"Simoni Petro achakamira achidziya moto, akabvunzwazve kuti, “Iwe hausi mumwe wavadzidzi vake here?”"},{"book":"Johani","chapter":"18","verse":"26","text":"Mumwe wavaranda vomuprista mukuru, hama youya akanga agurwa nzeve yake naPetro, akamupikisa akati “Ko, handina kukuona unaye mubindu here?”"},{"book":"Johani","chapter":"18","verse":"27","text":"Petro akazvirambazve izvozvo, uye panguva iyoyo jongwe rakatanga kurira."},{"book":"Johani","chapter":"18","verse":"28","text":"Ipapo vaJudha vakatungamirira Jesu kubva kuna Kayafasi vakaenda naye kumuzinda womubati weRoma. Zvino akanga achiri mangwanani, uye kuti varege kusvibiswa, vaJudha vakarega kupinda mumuzinda; vaida kuti vakwanise kuzodya Pasika."},{"book":"Johani","chapter":"18","verse":"29","text":"Saka Pirato akabuda kwavari akavabvunza achiti, “Mhosva yomurume uyu ndeyeiko?”"},{"book":"Johani","chapter":"18","verse":"30","text":"Vakapindura vachiti, “Dai anga asiri mutadzi, tingadai tisina kuuya naye kwamuri.”"},{"book":"Johani","chapter":"18","verse":"31","text":"Pirato akati, “Mutorei imi mumutonge nomurayiro wenyu.”"},{"book":"Johani","chapter":"18","verse":"32","text":"Izvi zvakaitika kuitira kuti mashoko akanga ataurwa naJesu achiratidza mafiro aaizoita azadziswe."},{"book":"Johani","chapter":"18","verse":"33","text":"Ipapo Pirato akadzokerazve mumuzinda, akadana Jesu akamubvunza achiti, “Ndiwe mambo wavaJudha here?”"},{"book":"Johani","chapter":"18","verse":"34","text":"Jesu akati, “Kufunga kwako woga here kana kuti vamwe vataura newe pamusoro pangu?”"},{"book":"Johani","chapter":"18","verse":"35","text":"Pirato akapindura achiti, “Ndiri muJudha here ini? Vanhu vako navaprista vako vakuru vauya newe kwandiri. Wakaiteiko?”"},{"book":"Johani","chapter":"18","verse":"36","text":"Jesu akapindura akati, “Umambo hwangu hahusi hwenyika ino. Dai zvanga zvakadaro, varanda vangu vaizorwa kuti ndirege kusungwa navaJudha. Asi zvino umambo hwangu hunobva kune imwe nzvimbo.”"},{"book":"Johani","chapter":"18","verse":"37","text":"Pirato akati, “Saka uri mamboka!”"},{"book":"Johani","chapter":"18","verse":"38","text":"Pirato akamubvunza akati, “Chokwadi chiiko?” Akati ataura izvozvo akabudazve kunze kuvaJudha akati, “Handiwani hwaro hwemhosva yomurume uyu."},{"book":"Johani","chapter":"18","verse":"39","text":"Asi itsika yenyu imi kuti ini ndikusunungurirei musungwa panguva yePasika. Munoda here kuti ndikusunungurirei mambo wavaJudha?”"},{"book":"Johani","chapter":"18","verse":"40","text":"Vakadanidzira vachiti, “Kwete, uyu! Tipei Bharabhasi!” Zvino Bharabhasi akanga ari gororo."}]}