{"data":[{"book":"John","chapter":"6","verse":"1","text":"Masuole chu, Jisua Galilee dîl râl inkânin a se zoi. (Tiberias dîl khom an ti sa ngâi)."},{"book":"John","chapter":"6","verse":"2","text":"Damloi ngei chunga a sininkhêlngei an mu sikin loko tamtakin an jûia."},{"book":"John","chapter":"6","verse":"3","text":"Jisua hah muola a kala male a ruoisingei leh an insunga."},{"book":"John","chapter":"6","verse":"4","text":"Judangei Kalkân kût zora ha anâi zoia."},{"book":"John","chapter":"6","verse":"5","text":"Jisua'n akôl akieng a hong ena, loko tamtakin ama tieng an hong pan a mua, masikin Philip kôm han, “Hi mingei sâk rang vâipôl khonmo ei rochôk rang?” a tia."},{"book":"John","chapter":"6","verse":"6","text":"(Hi chong hi Philip minsina ranga a ti ani, adiktakin chu imo a tho rang lam ama'n a riet sai ani.)"},{"book":"John","chapter":"6","verse":"7","text":"Philip'n a kôm, “Mitinin achîn tete min chang ngei rang khomin sumdâr duli6:7: sumdâr duli ngei: Sumdâr duli chu tângrama chuonsinpu sûnkhat rathaman ani (Mat 20:2 en roh.) razannik man vâipôlin luo hun no ni ngei,” tiin a thuona."},{"book":"John","chapter":"6","verse":"8","text":"A ruoisingei adang inkhat, Simon Peter lâibungpa Andrew'n a tia,"},{"book":"John","chapter":"6","verse":"9","text":"“Barli vâipôl pêk rangnga le nga inik a dôn pasalte inkhat hi hin aom. Aniatachu hi dôra mingei sâk rangin chu hun no ni ngei,” a tia."},{"book":"John","chapter":"6","verse":"10","text":"Jisua'n, “Mipuingei hah minsung roi,” tiin a ril ngeia. (Ma mun han durba tamtak aom.) Mipuingei ha an insung zoia; mi isâng rangnga dôr an ni."},{"book":"John","chapter":"6","verse":"11","text":"Jisua'n vâipôl hah a lâka, Pathien kôm râisânchong a rila, male mipui ânsungngei hah a sem pe ngeia; ma angdên han nga khom a sem nôka, an nuom do-dôr a sem pe ngeia."},{"book":"John","chapter":"6","verse":"12","text":"An khoptang suo nûkin a ruoisingei kôm, “Ite inpai riek loi rangin an sâk minieng; khom rûtvar roi,” a tipe ngeia."},{"book":"John","chapter":"6","verse":"13","text":"Masikin barli vâipôl rangnga sâk ngei, an sâk minieng ha tabong sômleinik an la rût min sipa."},{"book":"John","chapter":"6","verse":"14","text":"Ha mingei han Jisua sininkhêl sin hah an mûn chu, “Hi mi hih dêipu6:14: Dêipu ha: 1:21 en roh. tatak, rammuola juong rangpu ha ani khet!” an tia."},{"book":"John","chapter":"6","verse":"15","text":"Anni ngei hah hongin, ama hah rangrâta sûrin rêng minchang rang an bôk ti Jisua'n a rieta; masikin athenin muola a se nôk zoi."},{"book":"John","chapter":"6","verse":"16","text":"Kholoi ahong nin chu, Jisua ruoisingei hah dîla an juong sea,"},{"book":"John","chapter":"6","verse":"17","text":"rukuonga an chuonga, dîl râl Capernaum tieng an pana. Jân ahong ni tena khom Jisua hah an kôm la hong tung maka."},{"book":"John","chapter":"6","verse":"18","text":"Hanchu phâivopui hong rângin ahong sêma male tuidâr ahôn soka."},{"book":"John","chapter":"6","verse":"19","text":"Hanchu ruoisingei han kilometer rangnga mini, uruk mini an hong jâpin chu Jisua hah tui chunga lônin rukuong tieng a hong panin an mua, an lei chia."},{"book":"John","chapter":"6","verse":"20","text":"Jisua'n an kôm, “Chi no roi, keima kêng ki ni!” a tipe ngeia."},{"book":"John","chapter":"6","verse":"21","text":"Hanchu râisântakin rukuonga han an min chuonga, male rukuong leh an va pana, tângkôl hah harenghan an tung kelen zoi."},{"book":"John","chapter":"6","verse":"22","text":"Anangtûka chu dîl râl kângkhat tienga mipui a omngei han rukuong inkhat vai mahan aom ti an rieta. Jisua chu a ruoisingei leh rukuonga chuong loiin, anni ngei ha mâkin anthenin an se ti an riet zoia."},{"book":"John","chapter":"6","verse":"23","text":"Pumapa'n râisânchong a ril suole lokongeiin vâipôl an sâkna mun kôla han rukuong dang ngei Tiberias renga an hong tunga."},{"book":"John","chapter":"6","verse":"24","text":"Mipuingeiin Jisua le a ruoisingei chu ha muna han om khâi mak ngei ti an rietin chu anni khom rukuonga chuongin Capernauma, Jisua rok rangin an se zoi."},{"book":"John","chapter":"6","verse":"25","text":"Mipuingei han Jisua dîl râla an hong mûn chu a kôm, “Minchupu, khotik han mo hi tieng râl no hong tung?” an tia."},{"book":"John","chapter":"6","verse":"26","text":"Jisua'n an kôm, “Chongdiktak nangni ki ril: sininkhêlngei nin riet sika mi nin rok ni loiin, vâipôl nin sâk man sika mi nin rok kêng, tiin a thuona."},{"book":"John","chapter":"6","verse":"27","text":"Vâipôl asiet nôk thei ngâi rangin sin no ungla; manêkin chu kumtuong ringna vâipôl adier rangin sin roi. Hi vâipôl hih Miriem Nâipasalin nangni a pêk rang ani, Pathien, Pa, han ama sînthona a chunga adar zoi sikin.”"},{"book":"John","chapter":"6","verse":"28","text":"Masikin anni ngei han a kôm, “Pathien lungdo kin sin theina rangin imo kin tho rang?” tiin an rekela."},{"book":"John","chapter":"6","verse":"29","text":"Jisua'n a thuon ngeia, “Pathien'n khoimo sin ranga nangni a nuom chu a tîrpu iem hih ani,” a tia."},{"book":"John","chapter":"6","verse":"30","text":"Anni ngei han a kôm, “I sininkhêl mo ni sin rang, kin mua nang kin iem theina rangin? Imo no tho rang?"},{"book":"John","chapter":"6","verse":"31","text":"Kin richibulngei chu ramchâra han manna an sâk ngâia, Pathien lekhabu'n ati anghan, ‘Invân renga vâipôl sâk rang a pêk ngei,’” tiin chong an thuona.6:31: Jôk 16:4,15; Lap 78:24"},{"book":"John","chapter":"6","verse":"32","text":"Jisua'n an kôm, “Chongdiktak nangni ki ril,” “Moses'n vâipôl nangni a pêk hah invân renga nimaka;6:32: Moses'n nangni pêk hah nimaka; aninônchu Nangni pêkpu ha Moses nimak. Ka Pa'n kêng invân renga vâipôl diktak nangni a pêk."},{"book":"John","chapter":"6","verse":"33","text":"Pathien'n vâipôl nangni a pêk chu invân renga a juong chuma rammuol ranga a ringna pêkpu hih ani.”"},{"book":"John","chapter":"6","verse":"34","text":"Anni ngeiin, “Pu, ma vâipôl hah mi pêk bang roh,” an tia."},{"book":"John","chapter":"6","verse":"35","text":"Jisua'n an kôm, “Keima hih ringna vâipôl ki ni.” “Tukhom ko kôma hong ngei chu an vonchâm no nia; tukhom keima mi iem ngei chu an tui inrâl khâi no ni."},{"book":"John","chapter":"6","verse":"36","text":"Atûn hin, nangni ki ril, mi nin mua aniatachu mi iem mak chei."},{"book":"John","chapter":"6","verse":"37","text":"Pa'n mi pêk ngei kai chu ko kôm hong an tih. Ko kôma hong kai chu tute rujûl tet noning,"},{"book":"John","chapter":"6","verse":"38","text":"ku lungdo sin ranga invân renga juong ni mu unga, mi tîrpu lungdo sin ranga juong kêng ki ni."},{"book":"John","chapter":"6","verse":"39","text":"Ma hih mi tîrpu lungdo chu ani, mi pêk ngei murdi tute minmang loiin nikhuo nûktaka chu aringin kaithoi inlang, ti hih."},{"book":"John","chapter":"6","verse":"40","text":"Ka Pa'n a nuom tak chu tukhom Nâipasal mua a iem ngei murdi'n chu kumtuong ringna dôn senla ngei, keiman nikhuo nûktaka, mangei hah kaithoi ngei inlang ti hi ani,” a tia."},{"book":"John","chapter":"6","verse":"41","text":"“Invân renga vâipôl juong chum ki ni,” a ti sikin mipuingei hah an chierlul zoi."},{"book":"John","chapter":"6","verse":"42","text":"Masikin anni ngei han, “Hi mi hih Joseph nâipasal Jisua hah nimak mo? A nû le a pa khom ei rieta. Nônte, kho angin mo, invân renga juong chum ki ni a ti thei hi?” an tia."},{"book":"John","chapter":"6","verse":"43","text":"Jisua'n an kôm, “Nin thenin chier kekêng no roi."},{"book":"John","chapter":"6","verse":"44","text":"Pa mi tîrpu'n a kaikuoi nônchu tute ko kôm hong thei no ni ngei; male keiman nikhuo nûktaka chu kaithoi ngei ki tih."},{"book":"John","chapter":"6","verse":"45","text":"Dêipungei lekhabua, ‘Pathien'n mitin la minchu ngei atih,’ tiin an miziek ani. Mitin Pa chong rieta ânchu ngei kai chu ko kôm an hong ngâi.6:45: Isa 54:13"},{"book":"John","chapter":"6","verse":"46","text":"Mahi tutên Pa an mu zoi ki tina nimaka; Pa kôm renga juongpu vaiin kêng Pa ha a mu ani."},{"book":"John","chapter":"6","verse":"47","text":"Chongdiktak nangni ki ril: tukhom a iem kai chu kumtuong ringna an dôn zoi."},{"book":"John","chapter":"6","verse":"48","text":"Keima hih ringna vâipôl ki ni."},{"book":"John","chapter":"6","verse":"49","text":"Nin richibulngeiin ramchâra manna hah an sâka chu an thi dên ani."},{"book":"John","chapter":"6","verse":"50","text":"Aniatachu, invân renga vâipôl juong chum hi chu tukhomin an sâka anîn chu thi khâi no ni ngei."},{"book":"John","chapter":"6","verse":"51","text":"Keima hi vâipôl aring invân renga juong chum ki ni. Tukhomin hi vâipôl hih a sâkin chu kumtuongin ring tit atih. Vâipôl ke pêk rang chu ka taksa hi ani, rammuol ringna ranga ke pêk chu” a tia."},{"book":"John","chapter":"6","verse":"52","text":"Masikin Judangei ha taksîn an inkhal phut zoia. “Kho angin mo hi miriempa hin a taksa ei sâk rangin mi pêk thei ranga?” tiin an rekela."},{"book":"John","chapter":"6","verse":"53","text":"Jisua'n an kôm, “Chongdiktak nangni ki ril: Miriem Nâipasal taksa hih nin sâk noa, a thisen khom nin buong nônchu nin thethenin ring thei no tunui."},{"book":"John","chapter":"6","verse":"54","text":"Tukhom ka taksa a sâka, ki thisen a buong kai chu kumtuong ringna an dôn zoi, male anni ngei ha keiman nikhuo nûktaka kaithoi ngei ki tih."},{"book":"John","chapter":"6","verse":"55","text":"Ka taksa hi bu diktak a nia; ki thisen hi buong ruo tak ani."},{"book":"John","chapter":"6","verse":"56","text":"Tukhom ka taksa sâka, ki thisen buong ngei kai chu keima ko kôm an om banga, male kei khom an kôm ko om bang ngâi."},{"book":"John","chapter":"6","verse":"57","text":"Pa aring han mi tîra, male Pa jâra ring ki ni sa. Ma angdên han ka taksa sâk ngei kai chu keima jârin ring an tih."},{"book":"John","chapter":"6","verse":"58","text":"Ma hih invân renga vâipôl juong chum chu ani; nin pilepungeiin vâipôl an sâka an thi nôk angha nimak. Tukhom hi vâipôl sâk ngei kai chu kumtuongin ringtit an ti.”"},{"book":"John","chapter":"6","verse":"59","text":"Hi chong hih Jisua'n Capernaum synagog taka a minchu lâia a ti ani."},{"book":"John","chapter":"6","verse":"60","text":"A nûkjûi tamtak ngeiin hi chong hih an rietin chu, “Hi minchuna hih chong ngartak kêng ani. Tumo a rangâi thei ranga?” an tia."},{"book":"John","chapter":"6","verse":"61","text":"Tutên ril loiin, a ruoisingei hah ma roia han an chier ani, ti Jisua'n a mulungrîlin a rieta, an kôm, “Hi roi sika hin nin mulung amin hoiloi mini?"},{"book":"John","chapter":"6","verse":"62","text":"Nônte, chongkhatin, Miriem Nâipasal hih motona a omna ngâia a kîr nôk nin mu tika kho angin mo nin tho rang?"},{"book":"John","chapter":"6","verse":"63","text":"Ringna pêkpu chu Pathien Ratha ania; munisi ranak chu ite a mangna omak. Nin kôma ki misîr chongngei hih ringna pêkpu Pathien Ratha ani."},{"book":"John","chapter":"6","verse":"64","text":"Hannoma senkhat chu iem mak chei,” a tia. (Jisua'n aphut renga tu ngei mo a iem loi rang le tu lelên mo a minsûr rang a riet chien sai ani.)"},{"book":"John","chapter":"6","verse":"65","text":"Male a bôksa nôka, “Hi sika hin kêng, Pa'n a thop nônchu tute ko kôm hong thei no ni ngei ki ti ani.”"},{"book":"John","chapter":"6","verse":"66","text":"Masika han Jisua nûkjûi ngei mi tamtakin nûkkîr an thoa, ama jûi khâi mak ngei."},{"book":"John","chapter":"6","verse":"67","text":"Masikin Jisua'n ruoisi sômleinik ngei kôm, “Nangni khom rot rang nin jôt mo?” tiin a rekel ngeia."},{"book":"John","chapter":"6","verse":"68","text":"Simon Peter'n a kôm, “Pumapa, tu kôm mo kin rot ranga? Kumtuong ringna chongngei laka nangman no dôna.6:68,69: Mat 16:16; Mk 8:29; Luk 9:20"},{"book":"John","chapter":"6","verse":"69","text":"Male atûn chu kin iema, Pathien renga juong Mi Inthieng ni ni ti kin riet zoi,” a tia."},{"book":"John","chapter":"6","verse":"70","text":"Jisua'n a kôm, “Nangni sômleinik ngei hih keiman nangni ka thang nimak mo? Hannoma nin lâia mi inkhat hih diabol kêng ani!” tiin chong a mele."},{"book":"John","chapter":"6","verse":"71","text":"Ama han Judas, Simon Iscariot nâipasal chungroi a misîr ani. Judas hah ruoisi sômleinik ngei lâia mi nikhomsenla, ama a minsûr rang ani sikin."}]}