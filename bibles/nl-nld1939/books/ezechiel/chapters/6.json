{"data":[{"book":"Ezechiel","chapter":"6","verse":"1","text":"Het woord van Jahweh werd tot mij gericht."},{"book":"Ezechiel","chapter":"6","verse":"2","text":"Mensenkind, ge moet uw aangezicht naar Israëls bergen wenden, en aldus tegen hen profeteren:"},{"book":"Ezechiel","chapter":"6","verse":"3","text":"Bergen van Israël, luistert naar het woord van Jahweh! Dit zegt Jahweh, de Heer, tot de bergen en heuvelen, de ravijnen en dalen: waarachtig, Ik kom met een zwaard op u af, en maak uw hoogten gelijk met de grond."},{"book":"Ezechiel","chapter":"6","verse":"4","text":"Uw altaren zullen worden vernield, uw zuilen verbrijzeld; uw doden zal Ik voor uw afgodsbeelden neerwerpen,"},{"book":"Ezechiel","chapter":"6","verse":"5","text":"en uw beenderen rond uw altaren strooien."},{"book":"Ezechiel","chapter":"6","verse":"6","text":"Overal waar gij woont, zullen de steden verwoest worden en de hoogten geslecht, opdat uw altaren verlaten liggen, uw afgodsbeelden in stukken gaan, uw zuilen worden neergeworpen en uw maaksels verdwijnen."},{"book":"Ezechiel","chapter":"6","verse":"7","text":"En er zullen doden onder u vallen, opdat ge zult erkennen, dat Ik Jahweh ben!"},{"book":"Ezechiel","chapter":"6","verse":"8","text":"Wel zal Ik enigen onder u sparen, die aan het zwaard zullen ontsnappen, maar ze zullen onder de volken geraken, en over de landen worden verstrooid."},{"book":"Ezechiel","chapter":"6","verse":"9","text":"En die van u gespaard blijven, zullen aan Mij denken onder de volken waar zij wonen, wanneer Ik hun overspelig hart heb gebroken, dat van Mij afweek, en hun overspelige ogen, die hun goden achterna hebben gestaard. Dan zullen zij zich schamen over het kwaad dat ze bedreven, en over hun stuitend gedrag;"},{"book":"Ezechiel","chapter":"6","verse":"10","text":"dan zullen zij erkennen dat Ik, Jahweh, niet voor niets gedreigd heb, hun dit onheil te berokkenen!"},{"book":"Ezechiel","chapter":"6","verse":"11","text":"Zo zegt Jahweh, de Heer: Klap in uw handen, stamp met uw voeten, en roep wee over alle gruwelen van Israëls huis; door het zwaard, de hongersnood en de pest komen zij om!"},{"book":"Ezechiel","chapter":"6","verse":"12","text":"Wie ver weg is, zal sterven aan de pest; wie dichtbij is, zal vallen door het zwaard; en wie belegerd wordt, zal sterven van honger. Zo zal Ik mijn wraak op hen koelen;"},{"book":"Ezechiel","chapter":"6","verse":"13","text":"zo zullen zij erkennen, dat Ik Jahweh ben, als hun doden tussen de afgodsbeelden rond hun altaren liggen: op elke hoge heuvel, op elke bergtop, onder elke groene boom, onder elke bladerrijke eik: overal waar ze geurige offers aan al hun afgoden brachten."},{"book":"Ezechiel","chapter":"6","verse":"14","text":"Ik zal mijn hand tegen hen opheffen, en het land tot een woeste steppe maken, van de woestijn tot aan Ribla, overal waar zij wonen. Zo zullen ze erkennen, dat Ik Jahweh ben!"}]}