{"data":[{"book":"Mwanzo","chapter":"40","verse":"1","text":"Baada ya muda, mnyweshaji na mwokaji wa mfalme wa Misri, wakamkosea bwana wao, mfalme wa Misri."},{"book":"Mwanzo","chapter":"40","verse":"2","text":"Farao akawakasirikia hawa maafisa wake wawili, mnyweshaji mkuu na mwokaji mkuu,"},{"book":"Mwanzo","chapter":"40","verse":"3","text":"akawaweka chini ya ulinzi katika nyumba ya mkuu wa kikosi cha ulinzi katika gereza lile lile alimofungwa Yosefu."},{"book":"Mwanzo","chapter":"40","verse":"4","text":"Mkuu wa kikosi cha ulinzi akawakabidhi kwa Yosefu, naye akawahudumia."},{"book":"Mwanzo","chapter":"40","verse":"5","text":"kila mmoja wa hao wawili waliokuwa wamewekwa gerezani, yaani mnyweshaji na mwokaji wa mfalme wa Misri, waliota ndoto usiku mmoja, na kila ndoto ilikuwa na maana yake tofauti."},{"book":"Mwanzo","chapter":"40","verse":"6","text":"Yosefu alipowajia asubuhi yake, akawaona kwamba walikuwa na huzuni."},{"book":"Mwanzo","chapter":"40","verse":"7","text":"Ndipo Yosefu akawauliza maafisa hao wa Farao waliokuwa chini ya ulinzi pamoja naye nyumbani mwa bwana wake, akasema, “Mbona nyuso zenu zimejaa huzuni leo?”"},{"book":"Mwanzo","chapter":"40","verse":"8","text":"Wakamjibu, “Sisi sote tuliota ndoto, lakini hapakuwa na mtu yeyote wa kuzifasiri.”"},{"book":"Mwanzo","chapter":"40","verse":"9","text":"Basi mkuu wa wanyweshaji akamweleza Yosefu ndoto yake. Akamwambia, “Katika ndoto yangu niliona mzabibu mbele yangu,"},{"book":"Mwanzo","chapter":"40","verse":"10","text":"nao mzabibu ulikuwa na matawi matatu. Mara tu ulipoanza kuchipua, maua yalichanua na vishada vyake vikawa zabibu zilizoiva."},{"book":"Mwanzo","chapter":"40","verse":"11","text":"Kikombe cha Farao kilikuwa mkononi mwangu, nikazitwaa zabibu, nikazikamua katika kikombe cha Farao, na nikaweka kikombe mkononi mwake.”"},{"book":"Mwanzo","chapter":"40","verse":"12","text":"Yosefu akamwambia, “Hii ndiyo maana yake: Matawi matatu ni siku tatu."},{"book":"Mwanzo","chapter":"40","verse":"13","text":"Katika siku hizi tatu, Farao atakutoa gerezani na kukuweka tena kwenye nafasi yako, nawe utaweka kikombe cha Farao mikononi mwake, kama vile ulivyokuwa unafanya ulipokuwa mnyweshaji wake."},{"book":"Mwanzo","chapter":"40","verse":"14","text":"Lakini wakati mambo yatakapokuwia mazuri, unikumbuke, unifanyie wema, useme mema juu yangu kwa Farao ili niondoke huku gerezani."},{"book":"Mwanzo","chapter":"40","verse":"15","text":"Kwa maana nilichukuliwa kwa nguvu kutoka nchi ya Waebrania, na hata hapa nilipo sikufanya lolote linalostahili niwekwe gerezani.”"},{"book":"Mwanzo","chapter":"40","verse":"16","text":"Yule mwokaji mkuu alipoona kuwa Yosefu amefasiri ikiwa na maana nzuri, akamwambia Yosefu, “Mimi pia niliota ndoto: Kichwani mwangu kulikuwepo vikapu vitatu vya mikate."},{"book":"Mwanzo","chapter":"40","verse":"17","text":"Katika kikapu cha juu kulikuwa na aina zote za vyakula vilivyookwa kwa ajili ya Farao, lakini ndege walikuwa wakivila kutoka kwenye kikapu nilichokuwa nimebeba kichwani.”"},{"book":"Mwanzo","chapter":"40","verse":"18","text":"Yosefu akamwambia, “Hii ndiyo maana yake: Vikapu vitatu ni siku tatu."},{"book":"Mwanzo","chapter":"40","verse":"19","text":"Katika siku hizi tatu, Farao atakata kichwa chako na kukutundika juu ya mti. Nao ndege watakula nyama ya mwili wako.”"},{"book":"Mwanzo","chapter":"40","verse":"20","text":"Mnamo siku ya tatu, ilikuwa kumbukumbu ya kuzaliwa kwa Farao, naye akawaandalia maafisa wake wote karamu. Akawatoa gerezani mnyweshaji mkuu na mwokaji mkuu, akawaweka mbele ya maafisa wake:"},{"book":"Mwanzo","chapter":"40","verse":"21","text":"Ndipo akamrudisha mnyweshaji mkuu kwenye nafasi yake, ili aweke kikombe mikononi mwa Farao tena,"},{"book":"Mwanzo","chapter":"40","verse":"22","text":"lakini akamwangika yule mwokaji mkuu, sawasawa na jinsi Yosefu alivyowaambia katika tafsiri yake."},{"book":"Mwanzo","chapter":"40","verse":"23","text":"Pamoja na hayo, mnyweshaji mkuu hakumkumbuka Yosefu, bali alimsahau."}]}