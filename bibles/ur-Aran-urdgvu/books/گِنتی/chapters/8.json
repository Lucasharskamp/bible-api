{"data":[{"book":"گِنتی","chapter":"8","verse":"1","text":"رب نے موسیٰ سے کہا،"},{"book":"گِنتی","chapter":"8","verse":"2","text":"”ہارون کو بتانا، ’تجھے سات چراغوں کو شمع دان پر یوں رکھنا ہے کہ وہ شمع دان کا سامنے والا حصہ روشن کریں‘۔“"},{"book":"گِنتی","chapter":"8","verse":"3","text":"ہارون نے ایسا ہی کیا۔ جس طرح رب نے موسیٰ کو حکم دیا تھا اُسی طرح اُس نے چراغوں کو رکھ دیا تاکہ وہ سامنے والا حصہ روشن کریں۔"},{"book":"گِنتی","chapter":"8","verse":"4","text":"شمع دان پائے سے لے کر اوپر کی کلیوں تک سونے کے ایک گھڑے ہوئے ٹکڑے کا بنا ہوا تھا۔ موسیٰ نے اُسے اُس نمونے کے عین مطابق بنوایا جو رب نے اُسے دکھایا تھا۔"},{"book":"گِنتی","chapter":"8","verse":"5","text":"رب نے موسیٰ سے کہا،"},{"book":"گِنتی","chapter":"8","verse":"6","text":"”لاویوں کو دیگر اسرائیلیوں سے الگ کر کے پاک صاف کرنا۔"},{"book":"گِنتی","chapter":"8","verse":"7","text":"اِس کے لئے گناہ سے پاک کرنے والا پانی اُن پر چھڑک کر اُنہیں حکم دینا کہ اپنے جسم کے پورے بال منڈواؤ اور اپنے کپڑے دھوؤ۔ یوں وہ پاک صاف ہو جائیں گے۔"},{"book":"گِنتی","chapter":"8","verse":"8","text":"پھر وہ ایک جوان بَیل چنیں اور ساتھ کی غلہ کی نذر کے لئے تیل کے ساتھ ملایا گیا بہترین میدہ لیں۔ تُو خود بھی ایک جوان بَیل چن۔ وہ گناہ کی قربانی کے لئے ہو گا۔"},{"book":"گِنتی","chapter":"8","verse":"9","text":"اِس کے بعد لاویوں کو ملاقات کے خیمے کے سامنے کھڑا کر کے اسرائیل کی پوری جماعت کو وہاں جمع کرنا۔"},{"book":"گِنتی","chapter":"8","verse":"10","text":"جب لاوی رب کے سامنے کھڑے ہوں تو باقی اسرائیلی اُن کے سروں پر اپنے ہاتھ رکھیں۔"},{"book":"گِنتی","chapter":"8","verse":"11","text":"پھر ہارون لاویوں کو رب کے سامنے پیش کرے۔ اُنہیں اسرائیلیوں کی طرف سے ہلائی ہوئی قربانی کی حیثیت سے پیش کیا جائے تاکہ وہ رب کی خدمت کر سکیں۔"},{"book":"گِنتی","chapter":"8","verse":"12","text":"پھر لاوی اپنے ہاتھ دونوں بَیلوں کے سروں پر رکھیں۔ ایک بَیل کو گناہ کی قربانی کے طور پر اور دوسرے کو بھسم ہونے والی قربانی کے طور پر چڑھاؤ تاکہ لاویوں کا کفارہ دیا جائے۔"},{"book":"گِنتی","chapter":"8","verse":"13","text":"لاویوں کو اِس طریقے سے ہارون اور اُس کے بیٹوں کے سامنے کھڑا کر کے رب کو ہلائی ہوئی قربانی کے طور پر پیش کرنا ہے۔"},{"book":"گِنتی","chapter":"8","verse":"14","text":"اُنہیں باقی اسرائیلیوں سے الگ کرنے سے وہ میرا حصہ بنیں گے۔"},{"book":"گِنتی","chapter":"8","verse":"15","text":"اِس کے بعد ہی وہ ملاقات کے خیمے میں آ کر خدمت کریں، کیونکہ اب وہ خدمت کرنے کے لائق ہیں۔ اُنہیں پاک صاف کر کے ہلائی ہوئی قربانی کے طور پر پیش کرنے کا سبب یہ ہے"},{"book":"گِنتی","chapter":"8","verse":"16","text":"کہ لاوی اسرائیلیوں میں سے وہ ہیں جو مجھے پورے طور پر دیئے گئے ہیں۔ مَیں نے اُنہیں اسرائیلیوں کے تمام پہلوٹھوں کی جگہ لے لیا ہے۔"},{"book":"گِنتی","chapter":"8","verse":"17","text":"کیونکہ اسرائیل میں ہر پہلوٹھا میرا ہے، خواہ وہ انسان کا ہو یا حیوان کا۔ اُس دن جب مَیں نے مصریوں کے پہلوٹھوں کو مار دیا مَیں نے اسرائیل کے پہلوٹھوں کو اپنے لئے مخصوص و مُقدّس کیا۔"},{"book":"گِنتی","chapter":"8","verse":"18","text":"اِس سلسلے میں مَیں نے لاویوں کو اسرائیلیوں کے تمام پہلوٹھوں کی جگہ لے کر"},{"book":"گِنتی","chapter":"8","verse":"19","text":"اُنہیں ہارون اور اُس کے بیٹوں کو دیا ہے۔ وہ ملاقات کے خیمے میں اسرائیلیوں کی خدمت کریں اور اُن کے لئے کفارہ کا انتظام قائم رکھیں تاکہ جب اسرائیلی مقدِس کے قریب آئیں تو اُن کو وبا سے مارا نہ جائے۔“"},{"book":"گِنتی","chapter":"8","verse":"20","text":"موسیٰ، ہارون اور اسرائیلیوں کی پوری جماعت نے احتیاط سے رب کی لاویوں کے بارے میں ہدایات پر عمل کیا۔"},{"book":"گِنتی","chapter":"8","verse":"21","text":"لاویوں نے اپنے آپ کو گناہوں سے پاک صاف کر کے اپنے کپڑوں کو دھویا۔ پھر ہارون نے اُنہیں رب کے سامنے ہلائی ہوئی قربانی کے طور پر پیش کیا اور اُن کا کفارہ دیا تاکہ وہ پاک ہو جائیں۔"},{"book":"گِنتی","chapter":"8","verse":"22","text":"اِس کے بعد لاوی ملاقات کے خیمے میں آئے تاکہ ہارون اور اُس کے بیٹوں کے تحت خدمت کریں۔ یوں سب کچھ ویسا ہی کیا گیا جیسا رب نے موسیٰ کو حکم دیا تھا۔"},{"book":"گِنتی","chapter":"8","verse":"23","text":"رب نے موسیٰ سے یہ بھی کہا،"},{"book":"گِنتی","chapter":"8","verse":"24","text":"”لاوی 25 سال کی عمر میں ملاقات کے خیمے میں اپنی خدمت شروع کریں"},{"book":"گِنتی","chapter":"8","verse":"25","text":"اور 50 سال کی عمر میں ریٹائر ہو جائیں۔"},{"book":"گِنتی","chapter":"8","verse":"26","text":"اِس کے بعد وہ ملاقات کے خیمے میں اپنے بھائیوں کی مدد کر سکتے ہیں، لیکن خود خدمت نہیں کر سکتے۔ تجھے لاویوں کو اِن ہدایات کے مطابق اُن کی اپنی اپنی ذمہ داریاں دینی ہیں۔“"}]}