{"data":[{"book":"Mose 1","chapter":"9","verse":"1","text":"Mawu yra Noa kple viawo, eye wògblɔ na wo be, “Midzi ne miasɔ gbɔ ayɔ anyigba blibo la dzi.”"},{"book":"Mose 1","chapter":"9","verse":"2","text":"Vɔvɔ̃ aɖo anyigbadzilãwo katã kple dziƒoxevi ɖe sia ɖe kple lã ɖe sia ɖe si tana kple ƒumelãwo katã ɖe mia ŋu, eye metsɔ wo de asi na mi."},{"book":"Mose 1","chapter":"9","verse":"3","text":"Nu sia nu si le agbe, eye woʋãna la anye nuɖuɖu na mi. Abe ale si metsɔ amagbewo na mi kpɔ ene la, nenema ke mele nu sia nu tsɔm le asi dem na mi fifia."},{"book":"Mose 1","chapter":"9","verse":"4","text":"“Ke mele be miaɖu lã si me ʋu metsyɔ le la o."},{"book":"Mose 1","chapter":"9","verse":"5","text":"Mabia akɔnta mi tso ʋu si le mia me la ŋu. Mabia akɔnta tso lã sia lã ŋu, eye mabia akɔnta ame sia ame hã tso nɔvia ƒe agbe ŋu."},{"book":"Mose 1","chapter":"9","verse":"6","text":"“Ame sia ame si akɔ ame ƒe ʋu ɖi la,"},{"book":"Mose 1","chapter":"9","verse":"7","text":"Ɛ̃, midzi ne miasɔ gbɔ fũu, mikpe xexe blibo la me ɖo, eye miaɖu edzi.”"},{"book":"Mose 1","chapter":"9","verse":"8","text":"Mawu gblɔ na Noa kple via ŋutsuwo be,"},{"book":"Mose 1","chapter":"9","verse":"9","text":"“Azɔ la, mebla nu kple wò kple wò dzidzimeviwo"},{"book":"Mose 1","chapter":"9","verse":"10","text":"kpakple nu gbagbe ɖe sia ɖe si nɔ gbɔwò, xeviawo, aƒemelãawo, lã wɔadãawo katã, nu sia nu si do go tso aɖakaʋu la me kple wò, nu gbagbe ɖe sia ɖe si le anyigba dzi."},{"book":"Mose 1","chapter":"9","verse":"11","text":"Mebla nu kpli wò. Tsiɖɔɖɔ magatsi agbe nu na nu gbagbewo azɔ o. Tsi magaɖɔ, agatsrɔ̃ anyigba akpɔ o."},{"book":"Mose 1","chapter":"9","verse":"12","text":"Metsɔ dzesi sia tre nubabla sia nu:"},{"book":"Mose 1","chapter":"9","verse":"13","text":"Metsɔ nye anyieʋɔ de lilikpowo me abe nye nubabla ƒe dzesi na wò kple anyigbadzitɔwo katã ene va se ɖe xexea me ƒe nuwuwu."},{"book":"Mose 1","chapter":"9","verse":"14","text":"Ne mena lilikpowo tsyɔ anyigba dzi la, woakpɔ anyieʋɔ le lilikpoawo me,"},{"book":"Mose 1","chapter":"9","verse":"15","text":"ekema maɖo ŋku nye nubabla kpli wò kple nu gbagbe ɖe sia ɖe dzi be tsiɖɔɖɔ magava atsrɔ̃ nu gbagbewo azɔ o."},{"book":"Mose 1","chapter":"9","verse":"16","text":"Ɣe sia ɣi si anyieʋɔ ado ɖe lilikpo me la, makpɔe, eye maɖo ŋku nubabla mavɔ si le Mawu kple nu gbagbe ɖe sia ɖe si le anyigba dzi dome la dzi.”"},{"book":"Mose 1","chapter":"9","verse":"17","text":"Eye Mawu gblɔ na Noa be, “Esiae nye nubabla si mewɔ kple nu gbagbe siwo katã le xexea me la ƒe dzesi.”"},{"book":"Mose 1","chapter":"9","verse":"18","text":"Noa ƒe vi etɔ̃awo ƒe ŋkɔwoe nye Sem, Ham kple Yafet. (Ham nye Kanaantɔwo fofo.)"},{"book":"Mose 1","chapter":"9","verse":"19","text":"Amegbetɔƒome blibo la do tso Noa ƒe viŋutsu etɔ̃ siawo me."},{"book":"Mose 1","chapter":"9","verse":"20","text":"Noa, ame si nye agbledela la de waingble."},{"book":"Mose 1","chapter":"9","verse":"21","text":"Esi wòno wain la ƒe ɖe la, emu aha, eye wòɖe amama mlɔ anyi ɖe eƒe agbadɔ me."},{"book":"Mose 1","chapter":"9","verse":"22","text":"Ham, ame si nye Kanaantɔwo fofo la kpɔ fofoa ƒe amame, eye wòyi ɖagblɔe na nɔvia eveawo."},{"book":"Mose 1","chapter":"9","verse":"23","text":"Ale Sem kple Yafet lé avɔ aɖe ɖe abɔta, trɔ kɔ ɖe adzɔge, zɔ megbemegbe yi avɔgbadɔ la me, eye wotsɔ avɔ la tsyɔ na wo fofo."},{"book":"Mose 1","chapter":"9","verse":"24","text":"Esime Noa ƒe ŋkume kɔ, eye wòse nu si Via ŋutsu suetɔ wɔ ɖe eŋu la,"},{"book":"Mose 1","chapter":"9","verse":"25","text":"egblɔ be,"},{"book":"Mose 1","chapter":"9","verse":"26","text":"Eyi edzi be,"},{"book":"Mose 1","chapter":"9","verse":"27","text":"Mawu nekeke Yafet ƒe anyigba ɖe edzi."},{"book":"Mose 1","chapter":"9","verse":"28","text":"Noa ganɔ agbe ƒe alafa etɔ̃ blaatɔ̃ (350) le tsiɖɔɖɔ megbe."},{"book":"Mose 1","chapter":"9","verse":"29","text":"Exɔ ƒe alafa asiekɛ blaatɔ̃ (950) hafi ku."}]}