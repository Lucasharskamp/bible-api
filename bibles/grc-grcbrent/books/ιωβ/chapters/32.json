{"data":[{"book":"ΙΩΒ","chapter":"32","verse":"1","text":"Ἡσύχασαν δὲ καὶ οἱ τρεῖς φίλοι αὐτοῦ ἔτι ἀντειπεῖν Ἰὼβ, ἦν γὰρ Ἰὼβ δίκαιος ἐναντίον αὐτῶν."},{"book":"ΙΩΒ","chapter":"32","verse":"2","text":"Ὠργίσθη δὲ Ἐλιοὺς ὁ τοῦ Βαραχιὴλ ὁ Βουζίτης ἐκ τῆς συγγενείας Ῥὰμ, τῆς Αὐσίτιδος χώρας· ὠργίσθη δὲ τῷ Ἰὼβ σφόδρα, διότι ἀπέφῃνεν ἑαυτὸν δίκαιον ἐναντίον Κυρίου·"},{"book":"ΙΩΒ","chapter":"32","verse":"3","text":"Καὶ κατὰ τῶν τριῶν δὲ φίλων ὠργίσθη σφόδρα, διότι οὐκ ἠδυνήθησαν ἀποκριθῆναι ἀντίθετα Ἰὼβ, καὶ ἔθεντο αὐτὸν εἶναι ἀσεβῆ."},{"book":"ΙΩΒ","chapter":"32","verse":"4","text":"Ἐλιοὺς δὲ ὑπέμεινε δοῦναι ἀπόκρισιν Ἰὼβ, ὅτι πρεσβύτεροι αὐτοῦ εἰσιν ἡμέραις."},{"book":"ΙΩΒ","chapter":"32","verse":"5","text":"Καὶ εἶδεν Ἐλιοὺς, ὅτι οὐκ ἔστιν ἀπόκρισις ἐν στόματι τῶν τριῶν ἀνδρῶν, καὶ ἐθυμώθη ὀργῇ αὐτοῦ."},{"book":"ΙΩΒ","chapter":"32","verse":"6","text":"Ὑπολαβὼν δὲ Ἐλιοὺς ὁ τοῦ Βαραχιὴλ ὁ Βουζίτης, εἶπε,"},{"book":"ΙΩΒ","chapter":"32","verse":"7","text":"Εἶπα δὲ, ὅτι οὐχ ὁ χρόνος ἐστὶν ὁ λαλῶν, ἐν πολλοῖς δὲ ἔτεσιν οἴδασι σοφίαν."},{"book":"ΙΩΒ","chapter":"32","verse":"8","text":"Ἀλλὰ πνεῦμά ἐστιν ἐν βροτοῖς· πνοὴ δὲ παντοκράτορός ἐστιν ἡ διδάσκουσα."},{"book":"ΙΩΒ","chapter":"32","verse":"9","text":"Οὐχ οἱ πολυχρόνιοί εἰσι σοφοὶ, οὐδʼ οἱ γέροντες οἴδασι κρίμα."},{"book":"ΙΩΒ","chapter":"32","verse":"10","text":"Διὸ εἶπα, ἀκούσατέ μου, καὶ ἀναγγελῶ ὑμῖν ἃ οἶδα."},{"book":"ΙΩΒ","chapter":"32","verse":"11","text":"Ἐνωτίζεσθέ μου τὰ ῥήματα· ἐρῶ γὰρ ὑμῶν ἀκουόντων ἄχρις οὗ ἐτάσητε λόγουις,"},{"book":"ΙΩΒ","chapter":"32","verse":"12","text":"καὶ μέχρι ὑμῶν συνήσω, καὶ ἰδοὺ οὐκ ἦν τῷ Ἰὼβ ἐλέγχων ἀνταποκρινόμενος ῥήματα αὐτοῦ ἐξ ὑμῶν·"},{"book":"ΙΩΒ","chapter":"32","verse":"13","text":"ἵνα μὴ εἴπητε, εὕρομεν σοφίαν Κυρίῳ προσθέμενοι."},{"book":"ΙΩΒ","chapter":"32","verse":"14","text":"Ἀνθρώπῳ δὲ ἐπετρέψατε λαλῆσαι τοιαῦτα ῥήματα."},{"book":"ΙΩΒ","chapter":"32","verse":"15","text":"Ἐπτοήθησαν, οὐκ ἀπεκρίθησαν ἔτι, ἐπαλαίωσαν ἐξ αὐτῶν λόγους."},{"book":"ΙΩΒ","chapter":"32","verse":"16","text":"Ὑπέμεινα, οὐ γὰρ ἐλάλησα, ὅτι ἔστησαν, οὐκ ἀπεκρίθησαν."},{"book":"ΙΩΒ","chapter":"32","verse":"17","text":"Ὑπολαβὼν δὲ Ἐλιοῦς, λέγει,"},{"book":"ΙΩΒ","chapter":"32","verse":"18","text":"πάλιν λαλήσω, πλήρης γάρ εἰμι ῥημάτων, ὀλέκει γάρ με τὸ πνεῦμα τῆς γαστρός."},{"book":"ΙΩΒ","chapter":"32","verse":"19","text":"Ἡ δὲ γαστήρ μου ὥσπερ ἀσκὸς γλεύκους ζέων δεδεμένος, ἢ ὥσπερ φυσητὴρ χαλκέως ἐῤῥηγώς."},{"book":"ΙΩΒ","chapter":"32","verse":"20","text":"Λαλήσω, ἵνα ἀναπαύσωμαι ἀνοίξας τὰ χείλη,"},{"book":"ΙΩΒ","chapter":"32","verse":"21","text":"ἄνθρωπον γὰρ οὐ μὴ αἰσχυνθῶ, ἀλλὰ μὴν οὐδὲ βροτὸν οὐ μὴ ἐντραπῶ."},{"book":"ΙΩΒ","chapter":"32","verse":"22","text":"Οὐ γὰρ ἐπίσταμαι θαυμάσαι πρόσωπα· εἰ δὲ μὴ, καὶ ἐμὲ σῆτες ἔδονται."}]}