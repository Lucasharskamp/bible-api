{"data":[{"book":"prakAzitaM","chapter":"3","verse":"1","text":"aparaM sArddisthasamite rdUtaM pratIdaM likha, yo jana Izvarasya saptAtmanaH sapta tArAzca dhArayati sa eva bhASate, tava kriyA mama gocarAH, tvaM jIvadAkhyo 'si tathApi mRto 'si tadapi jAnAmi|"},{"book":"prakAzitaM","chapter":"3","verse":"2","text":"prabuddho bhava, avaziSTaM yadyat mRtakalpaM tadapi sabalIkuru yata Izvarasya sAkSAt tava karmmANi na siddhAnIti pramANaM mayA prAptaM|"},{"book":"prakAzitaM","chapter":"3","verse":"3","text":"ataH kIdRzIM zikSAM labdhavAn zrutavAzcAsi tat smaran tAM pAlaya svamanaH parivarttaya ca| cet prabuddho na bhavestarhyahaM stena iva tava samIpam upasthAsyAmi kiJca kasmin daNDe upasthAsyAmi tanna jJAsyasi|"},{"book":"prakAzitaM","chapter":"3","verse":"4","text":"tathApi yaiH svavAsAMsi na kalaGkitAni tAdRzAH katipayalokAH sArddinagare 'pi tava vidyante te zubhraparicchadai rmama saGge gamanAgamane kariSyanti yataste yogyAH|"},{"book":"prakAzitaM","chapter":"3","verse":"5","text":"yo jano jayati sa zubhraparicchadaM paridhApayiSyante, ahaJca jIvanagranthAt tasya nAma nAntardhApayiSyAmi kintu matpituH sAkSAt tasya dUtAnAM sAkSAcca tasya nAma svIkariSyAmi|"},{"book":"prakAzitaM","chapter":"3","verse":"6","text":"yasya zrotraM vidyate sa samitIH pratyucyamAnAm AtmanaH kathAM zRNotu|"},{"book":"prakAzitaM","chapter":"3","verse":"7","text":"aparaJca philAdilphiyAsthasamite rdUtaM pratIdaM likha, yaH pavitraH satyamayazcAsti dAyUdaH kuJjikAM dhArayati ca yena mocite 'paraH ko'pi na ruNaddhi ruddhe cAparaH ko'pi na mocayati sa eva bhASate|"},{"book":"prakAzitaM","chapter":"3","verse":"8","text":"tava kriyA mama gocarAH pazya tava samIpe 'haM muktaM dvAraM sthApitavAn tat kenApi roddhuM na zakyate yatastavAlpaM balamAste tathApi tvaM mama vAkyaM pAlitavAn mama nAmno 'svIkAraM na kRtavAMzca|"},{"book":"prakAzitaM","chapter":"3","verse":"9","text":"pazya yihUdIyA na santo ye mRSAvAdinaH svAn yihUdIyAn vadanti teSAM zayatAnasamAjIyAnAM kAMzcid aham AneSyAmi pazya te madAjJAta Agatya tava caraNayoH praNaMsyanti tvaJca mama priyo 'sIti jJAsyanti|"},{"book":"prakAzitaM","chapter":"3","verse":"10","text":"tvaM mama sahiSNutAsUcakaM vAkyaM rakSitavAnasi tatkAraNAt pRthivInivAsinAM parIkSArthaM kRtsnaM jagad yenAgAmiparIkSAdinenAkramiSyate tasmAd ahamapi tvAM rakSiSyAmi|"},{"book":"prakAzitaM","chapter":"3","verse":"11","text":"pazya mayA zIghram AgantavyaM tava yadasti tat dhAraya ko 'pi tava kirITaM nApaharatu|"},{"book":"prakAzitaM","chapter":"3","verse":"12","text":"yo jano jayati tamahaM madIyezvarasya mandire stambhaM kRtvA sthApayisyAmi sa puna rna nirgamiSyati| aparaJca tasmin madIyezvarasya nAma madIyezvarasya puryyA api nAma arthato yA navInA yirUzAnam purI svargAt madIyezvarasya samIpAd avarokSyati tasyA nAma mamApi nUtanaM nAma lekhiSyAmi|"},{"book":"prakAzitaM","chapter":"3","verse":"13","text":"yasya zrotraM vidyate sa samitIH pratyucyamAnAm AtmanaH kathAM zRNotu|"},{"book":"prakAzitaM","chapter":"3","verse":"14","text":"aparaJca lAyadikeyAsthasamite rdUtaM pratIdaM likha, ya Amen arthato vizvAsyaH satyamayazca sAkSI, Izvarasya sRSTerAdizcAsti sa eva bhASate|"},{"book":"prakAzitaM","chapter":"3","verse":"15","text":"tava kriyA mama gocarAH tvaM zIto nAsi tapto 'pi nAsIti jAnAmi|"},{"book":"prakAzitaM","chapter":"3","verse":"16","text":"tava zItatvaM taptatvaM vA varaM bhavet, zIto na bhUtvA tapto 'pi na bhUtvA tvamevambhUtaH kadUSNo 'si tatkAraNAd ahaM svamukhAt tvAm udvamiSyAmi|"},{"book":"prakAzitaM","chapter":"3","verse":"17","text":"ahaM dhanI samRddhazcAsmi mama kasyApyabhAvo na bhavatIti tvaM vadasi kintu tvameva duHkhArtto durgato daridro 'ndho nagnazcAsi tat tvayA nAvagamyate|"},{"book":"prakAzitaM","chapter":"3","verse":"18","text":"tvaM yad dhanI bhavestadarthaM matto vahnau tApitaM suvarNaM krINIhi nagnatvAt tava lajjA yanna prakAzeta tadarthaM paridhAnAya mattaH zubhravAsAMsi krINIhi yacca tava dRSTiH prasannA bhavet tadarthaM cakSurlepanAyAJjanaM mattaH krINIhIti mama mantraNA|"},{"book":"prakAzitaM","chapter":"3","verse":"19","text":"yeSvahaM prIye tAn sarvvAn bhartsayAmi zAsmi ca, atastvam udyamaM vidhAya manaH parivarttaya|"},{"book":"prakAzitaM","chapter":"3","verse":"20","text":"pazyAhaM dvAri tiSThan tad Ahanmi yadi kazcit mama ravaM zrutvA dvAraM mocayati tarhyahaM tasya sannidhiM pravizya tena sArddhaM bhokSye so 'pi mayA sArddhaM bhokSyate|"},{"book":"prakAzitaM","chapter":"3","verse":"21","text":"aparamahaM yathA jitavAn mama pitrA ca saha tasya siMhAsana upaviSTazcAsmi, tathA yo jano jayati tamahaM mayA sArddhaM matsiMhAsana upavezayiSyAmi|"},{"book":"prakAzitaM","chapter":"3","verse":"22","text":"yasya zrotraM vidyate sa samitIH pratyucyamAnam AtmanaH kathAM zRNotu|"}]}