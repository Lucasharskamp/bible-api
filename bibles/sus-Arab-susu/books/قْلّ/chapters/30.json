{"data":[{"book":"قْلّ","chapter":"30","verse":"1","text":"رَشٍلٍ تٌ بَرَ عَ تٌ، عَ مُ قَ دِ بَرِقٍ، عَ نَشَ عَ تَارَ تْونّ. عَ نَشَ عَ قَلَ يَشُبَ بّ، «دِ قِ ﭑ قَن مَ، شَ نَ مُ عَ رَ ﭑ قَشَمَ نّ.»"},{"book":"قْلّ","chapter":"30","verse":"2","text":"يَشُبَ نَشَ شْنْ عَ شَ وْيّنيِ مَ. عَ نَشَ عَ قَلَ عَ بّ، «عِ تَن عَ مَحْشُنشِ نّ عَ عَلَ نَ ﭑ تَن نَن نَ؟ عَلَ نَ عَ نِيَشِ عِ مُ دِ بَرِقٍ!»"},{"book":"قْلّ","chapter":"30","verse":"3","text":"رَشٍلٍ نَشَ عَ يَابِ، «ﭑ مَ كٌنيِ فِنّ بِلَ تٌنفٌ، عَلَكٌ عَ شَ دِ بَرِ ﭑ بّ. عَ شَ قِندِ ﭑ مَ سَابُي رَ دِ بَرِقٍ رَ.»"},{"book":"قْلّ","chapter":"30","verse":"4","text":"رَشٍلٍ نَشَ عَ شَ كٌنيِ فِنّ تٌنفٌ، عَ عَ سٌ عَ شَ شّمّ يَشُبَ يِ رَ. عٍ تٌ كَقُ،"},{"book":"قْلّ","chapter":"30","verse":"5","text":"بِلَ نَشَ تّيفّ، عَ نَشَ دِ شّمّ بَرِ يَشُبَ بّ."},{"book":"قْلّ","chapter":"30","verse":"6","text":"رَشٍلٍ نَشَ عَ قَلَ، «عَلَ بَرَ ﭑ مَ كِيتِ سَ. عَ بَرَ ﭑ مَ وْيّنيِ مّ. نَ نَن عَ تٌشِ عَ دِ قِشِ ﭑ مَ.» عَ نَشَ نَ دِ شِلِ سَ دَنَ."},{"book":"قْلّ","chapter":"30","verse":"7","text":"رَشٍلٍ شَ كٌنيِ فِنّ بِلَ مَن نَشَ تّيفّ. عَ نَشَ دِ شّمّ قِرِن ندٍ بَرِ يَشُبَ بّ."},{"book":"قْلّ","chapter":"30","verse":"8","text":"رَشٍلٍ نَشَ عَ قَلَ، «عَلَ بَرَ ﭑ مَلِ كَتّ بِرِن نَ عَلَكٌ ﭑ شَ شُن نَكٍلِ سْتْ ﭑ تَارَ فِنّمَ شُن مَ.» عَ نَشَ عَ شَ دِ شِلِ سَ نَقَتَلِ."},{"book":"قْلّ","chapter":"30","verse":"9","text":"لٍيَ تٌ بَرَ عَ كٌلٌن عَ مُ دِ بَرِ مَ قَ، عَ نَشَ عَ شَ كٌنيِ فِنّ سِلِثَ تٌنفٌ، عَ نَشَ عَ سٌ يَشُبَ يِ رَ عَ شَ قِندِ عَ شَ فِنّ رَ."},{"book":"قْلّ","chapter":"30","verse":"10","text":"سِلِثَ نَشَ دِ شّمّ بَرِ يَشُبَ بّ."},{"book":"قْلّ","chapter":"30","verse":"11","text":"لٍيَ نَشَ عَ قَلَ، «هّيرِ بَرَ قَ ﭑ مَ.» عَ نَشَ نَ دِ شِلِ سَ فَدِ."},{"book":"قْلّ","chapter":"30","verse":"12","text":"سِلِثَ نَشَ دِ قِرِن ندٍ سْتْ يَشُبَ بّ."},{"book":"قْلّ","chapter":"30","verse":"13","text":"لٍيَ نَشَ عَ قَلَ، «ﭑ بَرَ حّلّشِن. يَكْسِ، فِنّ بِرِن بَرَ عَ كٌلٌن ﭑ بَرَ هّيرِ فبٍفبٍ سْتْ.» عَ نَشَ عَ شِلِ سَ عَسٍرِ."},{"book":"قْلّ","chapter":"30","verse":"14","text":"مّنفِ شَبَ تّمُي تٌ بَرَ عَ لِ، رُبٍن نَشَ سِفَ شّ مَ. عَ نَشَ بٌفِسٍ ندٍ لِ نَا، نَشَن شِلِ مَرَقَنيِ بٌفِسٍ. عَ نَشَ قَ عَ رَ عَ نفَ شْن. نَ نَن لَن رَشٍلٍ نَشَ عَ قَلَ لٍيَ بّ، «ﭑ بَرَ عِ مَشَندِ، عِ شَ عِ شَ دِ شَ مَرَقَنيِ بٌفِسٍ ندٍيٍ قِ ﭑ مَ.»"},{"book":"قْلّ","chapter":"30","verse":"15","text":"لٍيَ نَشَ عَ يَابِ، «عِ بَرَ ﭑ مَ شّمّ بَ ﭑ يِ رَ. نَ مُ عِ وَ سَشِ؟ عِ مَن وَشِ ﭑ مَ دِ شَ مَرَقَنيِ بٌفِسٍ نَن قَن تٌنفٌقٍ؟» رَشٍلٍ نَشَ عَ قَلَ، «تٌ كْي رَ، وٌ نُن يَشُبَ نَن قَمَ شِدٍ عِ شَ دِ شَ مَرَقَنيِ بٌفِسٍ حْشْي رَ.»"},{"book":"قْلّ","chapter":"30","verse":"16","text":"يَشُبَ تٌ سٌ نُنمَرٍ رَ كٍلِقٍ شّ مَ، لٍيَ نَشَ عَ رَلَن. عَ نَشَ عَ قَلَ عَ بّ، «عِ شِمَ ﭑ تَن نَن شْن مَ تٌ كْي رَ. ﭑ بَرَ تٌ كْي سَرٍ قِ ﭑ مَ دِ شَ مَرَقَنيِ بٌفِسٍ رَ.» ءَ تَن نُن يَشُبَ نَشَ كَقُ نَ كْي رَ."},{"book":"قْلّ","chapter":"30","verse":"17","text":"عَلَ نَشَ لٍيَ شَ مَشَندِ تٌنفٌ، عَ نَشَ تّيفّ. نَ نَشَ قِندِ عَ شَ دِ سُولِ ندٍ رَ يَشُبَ بّ."},{"book":"قْلّ","chapter":"30","verse":"18","text":"عَ نَشَ عَ قَلَ، «عَلَ بَرَ ﭑ سَرٍ قِ ﭑ مَ كٌنيِ فِنّ سٌقٍ رَ ﭑ مَ شّمّ يِ.» عَ نَشَ عَ شَ دِ شِلِ سَ عِسَكَرِ."},{"book":"قْلّ","chapter":"30","verse":"19","text":"لٍيَ مَن نَشَ تّيفّ دِ سٍننِ ندٍ مَ. عَ نَشَ نَ دِ بَرِ يَشُبَ بّ."},{"book":"قْلّ","chapter":"30","verse":"20","text":"لٍيَ نَشَ عَ قَلَ، «عَلَ بَرَ ﭑ كِ. يِ بِيَاسِ ﭑ مَ شّمّ ﭑ بِنيَمَ نّ، بَرِ مَ ﭑ بَرَ دِ سٍننِ بَرِ عَ بّ.» عَ نَشَ نَ دِ شِلِ سَ سَبُلٌن."},{"book":"قْلّ","chapter":"30","verse":"21","text":"نَ شَنبِ عَ مَن نَشَ دِ فِنّ بَرِ. عَ نَشَ عَ شِلِ سَ دِنَ."},{"book":"قْلّ","chapter":"30","verse":"22","text":"نَ تّمُي عَلَ نَشَ عَ حّنفِ رَ سِفَ رَشٍلٍ شَ قٍ شْن. عَ نَشَ عَ شَ كْنتْقِلِ مّ، عَ عَ قِندِ دِ بَرِ رَ."},{"book":"قْلّ","chapter":"30","verse":"23","text":"رَشٍلٍ نَشَ تّيفّ، عَ نَشَ دِ بَرِ. عَ نَشَ عَ قَلَ، «عَلَ بَرَ ﭑ نَمِنِ ﭑ مَ يَافِ كُي.»"},{"book":"قْلّ","chapter":"30","verse":"24","text":"عَ نَشَ نَ دِ شِلِ سَ يُسُقُ. نَ شِلِ يَتِ نَن قِندِشِ عَ شَ مَشَندِ رَ، قَ عَ قَلَقٍ، «عَلَتَلَ مَن شَ دِ شّمّ فبّتّ قَن قِ ﭑ مَ.»"},{"book":"قْلّ","chapter":"30","verse":"25","text":"رَشٍلٍ تٌ يُسُقُ بَرِ، يَشُبَ نَشَ عَ قَلَ لَبَن بّ، «عَ لُ ﭑ شَ فبِلٍن ﭑ مَ بْشِ مَ."},{"book":"قْلّ","chapter":"30","verse":"26","text":"عَ لُ ﭑ شَ ﭑ مَ فِنّيٍ شَنِن عَ نُن ﭑ مَ دِيٍ، ﭑ وَلِشِ عِ بّ نَشٍيٍ شَ قٍ رَ. عِ عَ كٌلٌن ﭑ وَلِ نَشَن شَسَبِ رَبَشِ عِ بّ.»"},{"book":"قْلّ","chapter":"30","verse":"27","text":"لَبَن نَشَ عَ قَلَ عَ بّ، «يَندِ، شَ ﭑ نَقَن عِ مَ، عِ شَ دِحّ، عِ شَ لُ بٍ. ﭑ بَرَ عَ كٌلٌن سٍمَتٌي سَابُي رَ، عَلَتَلَ بَرَكّ سَشِ ﭑ مَ عِ تَن نَن شَ قٍ رَ."},{"book":"قْلّ","chapter":"30","verse":"28","text":"عَ قَلَ ﭑ بّ عِ وَ مَ وَلِ سَرٍ نَشَن شْن. ﭑ نَ قِمَ نّ عِ مَ.»"},{"book":"قْلّ","chapter":"30","verse":"29","text":"يَشُبَ نَشَ عَ قَلَ عَ بّ، «عِ تَن يّتّ يَتِ عَ كٌلٌن ﭑ وَلِشِ عِ بّ كِ نَشّ هَن عِ شَ فْورّ بَرَ قِندِ عَ رَ. نَ سَابُي كٍلِشِ ﭑ تَن نَن مَ."},{"book":"قْلّ","chapter":"30","verse":"30","text":"دٌندٌرٌنتِ نَن نُ نَ عِ يِ رَ بٍينُ ﭑ شَ قَ، عَ فبٍفبٍ بَرَ سَ عَ شُن مَ. عَلَتَلَ بَرَ بَرَكّ سَ عِ شَ قٍ كَبِ ﭑ نَشَ سٌ عِ شْنيِ. يَكْسِ، عِ مُ عَ لُمَ ﭑ شَ وَلِ ندٍ رَبَ ﭑ مَ دٍنبَيَ قَن بّ؟»"},{"book":"قْلّ","chapter":"30","verse":"31","text":"لَبَن نَشَ عَ مَشْرِن، «عَ لَن ﭑ شَ يٍرِ قِ عِ مَ؟» يَشُبَ نَشَ عَ يَابِ، «عِ نَشَ سٍسٍ قِ ﭑ مَ. شَ عِ بَرَ تِن قٍ رَ ﭑ نَشَن قَلَشِ عِ بّ عِ شَ عَ رَبَ، ﭑ قَن بَرَ تِن ﭑ حّنفِ سَقٍ رَ عِ شَ فْورّ شْن مَ."},{"book":"قْلّ","chapter":"30","verse":"32","text":"ﭑ سِفَمَ تٌ، ﭑ شَ عِ شَ شُرُ سٍ بِرِن مَتٌ. يّشّي نُن سِ مَكَتُنشِ بِرِن تِ سّيتِ كٍرٍن، عَ نُن نَشٍيٍ بِرِن نَقْورْشِ. ﭑ مَسُندِ قِندِ مَ نٍيٍ نَن نَ."},{"book":"قْلّ","chapter":"30","verse":"33","text":"ﭑ مَ تِنشِنيِ قَمَ مَكّنّندٍ عِ قَمَ شُرُ سٍ مَتٌدٍ تّمُي نَشّ. سِ نَشٍيٍ بِرِن مُ مَكَتُنشِ نُن يّشّي يْرّ بِرِن نَشٍيٍ مُ قْورْ، نٍيٍ بَرَ قِندِ مُحّ رَ ﭑ مَبِرِ.»"},{"book":"قْلّ","chapter":"30","verse":"34","text":"لَبَن نَشَ عَ قَلَ، «ﭑ بَرَ تِن نَ رَ. عِ نَشَن قَلَشِ نَ كِ، وٌن بَرَ لَن نَ مَ.»"},{"book":"قْلّ","chapter":"30","verse":"35","text":"نَ لْشْي لَبَن نَشَ سِ شّمّيٍ نُن فِنّيٍ مَيٍفٍتِ، سَرِنيِ سَشِ نَشٍيٍ مَ عَ نُن نَشٍيٍ مَكَتُنشِ. عَ مَن نَشَ يّشّي رَقْورْشِ مَيٍفٍتِ. عَ نَشَ نَ شُرُ سٍ بِرِن سٌ عَ شَ دِيٍ يِ رَ."},{"book":"قْلّ","chapter":"30","verse":"36","text":"نَ شَنبِ عَ نَشَ نٍيٍ شَنِن يِرٍ شِ سَشَن حّرّ رَبَمَ دّننَشّ كِرَ شْن عٍ نُن يَشُبَ تَفِ. يَشُبَ نُ قَ لَبَن شَ شُرُ سٍ دْنشْييٍ دّ مَدٌن."},{"book":"قْلّ","chapter":"30","verse":"37","text":"نَ تّمُي يَشُبَ نَشَ وُرِ بِلِ مْولِ سَشَن سَلٌنيِ شِندٍ فِرَ. عَ نَشَ عٍ كٌبٌلٍيٍ بَ عٍ مَ يِرٍ ندٍ عَلَكٌ سَرِنيِ قِيشّ شَ مَكّنّن."},{"book":"قْلّ","chapter":"30","verse":"38","text":"عَ نَشَ عٍ سَ شُرُ سٍيٍ يٍ مِندٍ عَلَكٌ شُرُ سٍ شَ عٍ يَيٍ تِ عٍ رَ عٍ يٍ مِنمَ تّمُي نَشّ. شُرُ سٍيٍ نَ سِفَ يٍ مِندٍ، شُرُ سٍ شّمّيٍ شَ تٍ شُرُ سٍ فِنّيٍ مَ سَلٌنيِيٍ يَ عِ."},{"book":"قْلّ","chapter":"30","verse":"39","text":"نَ نَن عَ تٌشِ، نَ شُرُ سٍيٍ نَشَ دِيٍ بَرِ، سَرِنيِيٍ نُن كَتُنيِيٍ نَ عٍ مَ."},{"book":"قْلّ","chapter":"30","verse":"40","text":"يَشُبَ نَشَ نَ شُرُ سٍ يْرّيٍ سَ عٍ شَتِ مَ، كْنْ بٌورٍيٍ تِ لَبَن شَ شُرُ سٍيٍ يَ رَ سَرِنيِ نَ نَشٍيٍ مَ، عَ نُن نَشٍيٍ مَقْورْشِ. نَ كِ عَ فْورّ قِرِن نَن يَءِلَنشِ. عَ مُ تِن عَ فبٍ شَ لُ لَبَن شَ شُرُ سٍيٍ يَ مَ."},{"book":"قْلّ","chapter":"30","verse":"41","text":"شُرُ سٍ سّنبّمَيٍ نُ تٍمَ فِنّمَيٍ مَ تّمُي نَشّ، يَشُبَ نَشَ نَ سَلٌنيِ مْولِ سَ شُرُ سٍ يٍ مِندٍ عَلَكٌ عٍ شَ تٍ فِنّيٍ مَ سَلٌنيِيٍ يَ عِ."},{"book":"قْلّ","chapter":"30","verse":"42","text":"يَشُبَ مُ نُ نَ وَلِ رَبَمَ شُرُ سٍ شُرِيٍ رَ. نَ نَن عَ نِيَشِ شُرُ سٍ شُرِيٍ نَشَ قِندِ لَبَن فبٍ رَ، عَ سّنبّمَيٍ نَشَ قِندِ يَشُبَ فبٍ رَ."},{"book":"قْلّ","chapter":"30","verse":"43","text":"نَ كُي يَشُبَ بَرَ قِندِ بَننَمِشِ بٍلٍبٍلٍ رَ. شُرُ سٍيٍ، كٌنيِيٍ، حْشْمّيٍ، نُن سٌقَلٍ فبٍفبٍ بَرَ لُ عَ يِ رَ."}]}