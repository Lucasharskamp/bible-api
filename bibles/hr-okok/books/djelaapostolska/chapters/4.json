{"data":[{"book":"Djela Apostolska","chapter":"4","verse":"1","text":"Dok su Petar i Ivan još govorili narodu, priđu im svećenici, zapovjednik hramske straže i neki saduceji."},{"book":"Djela Apostolska","chapter":"4","verse":"2","text":"Uznemirilo ih je što su, na Isusovu primjeru, navješćivali uskrsnuće od mrtvih."},{"book":"Djela Apostolska","chapter":"4","verse":"3","text":"Uhite ih zato i, kako je već bila večer, bace u tamnicu do jutra."},{"book":"Djela Apostolska","chapter":"4","verse":"4","text":"Ali mnogi koji su ih čuli kako propovijedaju Riječ povjerovali su i broj vjernika uvećao se na otprilike pet tisuća, ne brojeći žene i djecu."},{"book":"Djela Apostolska","chapter":"4","verse":"5","text":"Sutradan se u Jeruzalemu sastanu poglavari, starješine i pismoznanci."},{"book":"Djela Apostolska","chapter":"4","verse":"6","text":"Bio je ondje veliki svećenik Ana s Kaifom, Ivanom, Aleksandrom i drugima iz velikosvećeničke loze."},{"book":"Djela Apostolska","chapter":"4","verse":"7","text":"Dozovu pred sebe apostole i upitaju ih: “Kakvom silom i u čije ime ste to učinili?”"},{"book":"Djela Apostolska","chapter":"4","verse":"8","text":"Petar im, pun Svetoga Duha, reče: “Narodni poglavari i starješine!"},{"book":"Djela Apostolska","chapter":"4","verse":"9","text":"Odgovaramo li mi to zbog dobroga djela koje smo učinili bolesnu čovjeku? Želite li znati kako je iscijeljen?"},{"book":"Djela Apostolska","chapter":"4","verse":"10","text":"Znajte i vi, i cijeli izraelski narod, da taj čovjek stoji pred vama zdrav jer je iscijeljen po imenu Isusa Krista iz Nazareta, kojega ste vi raspeli, ali ga je Bog uskrisio od mrtvih!"},{"book":"Djela Apostolska","chapter":"4","verse":"11","text":"Jer Isus je taj ‘kamen’ koji ste vi ‘graditelji’ odbacili, a koji je ‘postao ugaonim kamenom’.4:11 Psalam 118:22."},{"book":"Djela Apostolska","chapter":"4","verse":"12","text":"Ni po kome drugome nema spasenja! Nema drugoga imena pod nebom po kojemu se ljudi mogu spasiti.”"},{"book":"Djela Apostolska","chapter":"4","verse":"13","text":"Članove Vijeća zaprepastila je Petrova i Ivanova neustrašivost jer su mogli jasno vidjeti da su neizobraženi i neuki ljudi. Znali su da su bili sa Isusom,"},{"book":"Djela Apostolska","chapter":"4","verse":"14","text":"ali kako je iscijeljeni čovjek stajao pred njima, nisu im mogli proturječiti."},{"book":"Djela Apostolska","chapter":"4","verse":"15","text":"Zato narede Petru i Ivanu da iziđu iz vijećnice te počnu raspravljati:"},{"book":"Djela Apostolska","chapter":"4","verse":"16","text":"“Što da radimo s tim ljudima? Ne možemo zanijekati da su učinili čudesni znak—za to znaju svi u Jeruzalemu."},{"book":"Djela Apostolska","chapter":"4","verse":"17","text":"Ali možda možemo spriječiti da se to još više ne razglasi. Zabranimo im da ikomu opet govore o Isusovu imenu.”"},{"book":"Djela Apostolska","chapter":"4","verse":"18","text":"Pozovu zato apostole i zapovjede im da nipošto ne govore o Isusovu imenu i ne poučavaju o njemu."},{"book":"Djela Apostolska","chapter":"4","verse":"19","text":"Ali Petar i Ivan im odgovore: “Zar smatrate da je pred Bogom pravo da slušamo vas, a ne njega?"},{"book":"Djela Apostolska","chapter":"4","verse":"20","text":"Ne možemo a da ne govorimo o onomu što smo čuli i vidjeli.”"},{"book":"Djela Apostolska","chapter":"4","verse":"21","text":"Vijećnici im opet zaprijete ali ih na koncu puste zato što nisu znali kako ih kazniti a da se narod ne pobuni. Jer svi su slavili Boga zbog toga što se dogodilo:"},{"book":"Djela Apostolska","chapter":"4","verse":"22","text":"čudesno je iscijeljen čovjek koji je bio hrom više od četrdeset godina."},{"book":"Djela Apostolska","chapter":"4","verse":"23","text":"Čim su ih oslobodili, Petar i Ivan jave se drugim vjernicima i ispričaju im što su im rekli veliki svećenici i starješine."},{"book":"Djela Apostolska","chapter":"4","verse":"24","text":"Kad su to čuli, svi podignu glas i jednodušno se pomole Bogu: “Gospodine, ti si stvorio nebo, zemlju, more i sve što je u njima!"},{"book":"Djela Apostolska","chapter":"4","verse":"25","text":"Po Svetome Duhu kroz svojega slugu Davida odavno si rekao:"},{"book":"Djela Apostolska","chapter":"4","verse":"26","text":"Zemaljski se kraljevi spremaju na bitku protiv Gospodina i"},{"book":"Djela Apostolska","chapter":"4","verse":"27","text":"To se dogodilo u ovomu gradu! Herod Antipa, Poncije Pilat, zajedno s narodima, urotili su se s izraelskim narodom protiv tvojega svetog Sluge Isusa, tvojega Pomazanika."},{"book":"Djela Apostolska","chapter":"4","verse":"28","text":"Učinili su ono što si predodredio svojom snagom i voljom."},{"book":"Djela Apostolska","chapter":"4","verse":"29","text":"Gospodine, čuj njihove prijetnje i daj svojim slugama hrabrosti da navješćuju tvoju Riječ!"},{"book":"Djela Apostolska","chapter":"4","verse":"30","text":"Pruži svoju moćnu ruku da se događaju iscjeljenja, čudesa i znamenje u imenu tvojega svetog Sluge Isusa.”"},{"book":"Djela Apostolska","chapter":"4","verse":"31","text":"Kad su se tako pomolili, potrese se zgrada u kojoj su bili. Svi se napune Svetoga Duha te su smjelo navješćivali Božju riječ."},{"book":"Djela Apostolska","chapter":"4","verse":"32","text":"Mnoštvo vjernika bilo je jednoga srca i duše: nitko nije ono što je imao zadržavao za sebe, nego su sve međusobno dijelili."},{"book":"Djela Apostolska","chapter":"4","verse":"33","text":"A apostoli su s velikom silom svjedočili o uskrsnuću Gospodina Isusa. Velika je milost bila nad njima."},{"book":"Djela Apostolska","chapter":"4","verse":"34","text":"Nitko od njih nije oskudijevao jer su oni koji su posjedovali zemljišta i kuće prodavali svoju imovinu"},{"book":"Djela Apostolska","chapter":"4","verse":"35","text":"i novac donosili apostolima da njime raspolažu. Oni su ga dijelili svakomu prema potrebama."},{"book":"Djela Apostolska","chapter":"4","verse":"36","text":"Tako je Josip kojega su apostoli zvali Barnaba (što znači: “Sin utjehe”), levit, rodom s Cipra,"},{"book":"Djela Apostolska","chapter":"4","verse":"37","text":"imao njivu. Prodao ju je i donio novac apostolima da njime raspolažu."}]}