{"data":[{"book":"Lukka","chapter":"24","verse":"1","text":"Awo ku lunaku Lwassande24:1 Lwassande, lwe lunaku olusooka mu wiiki, lwe lusooka mu wiiki, mu makya ennyo, abakazi ne baddira ebyakaloosa n’amafuta, bye baali bategese, ne bagenda ku ntaana."},{"book":"Lukka","chapter":"24","verse":"2","text":"Ne basanga ejjinja eryali liggadde omulyango oguyingira mu ntaana, nga liyiringisibbwa okudda wabbali."},{"book":"Lukka","chapter":"24","verse":"3","text":"Bwe batyo ne bayingira mu ntaana, naye omulambo gwa Mukama waffe Yesu tebaagusangamu."},{"book":"Lukka","chapter":"24","verse":"4","text":"Ne bayimirira awo nga babuliddwa eky’okukola. Amangwago, abasajja babiri ne balabika mu maaso gaabwe nga bambadde engoye ezimasamasa ng’okumyansa kw’eraddu."},{"book":"Lukka","chapter":"24","verse":"5","text":"Abakazi ne batya nnyo, ne bakutama ne batunula wansi, abasajja ne babagamba nti, “Lwaki omuntu omulamu mumunoonyeza mu ntaana?"},{"book":"Lukka","chapter":"24","verse":"6","text":"Taliiwo wano, azuukidde! Mujjukire bye yabagamba nga muli e Ggaliraaya nti,"},{"book":"Lukka","chapter":"24","verse":"7","text":"‘Omwana w’Omuntu, ateekwa okuweebwayo mu mikono gy’abantu ababi, bamukomerere ku musaalaba, naye nga ku lunaku olwokusatu alizuukira.’ ”"},{"book":"Lukka","chapter":"24","verse":"8","text":"Ne bajjukira ebigambo bye ebyo."},{"book":"Lukka","chapter":"24","verse":"9","text":"Awo ne bayanguwa mangu ne bagenda, ne bategeeza abayigirizwa ekkumi n’omu n’abalala bonna, ebintu ebyo byonna. Bano be bakazi abaalaga ku ntaana, era ne bategeeza abayigirizwa ebintu ebyo:"},{"book":"Lukka","chapter":"24","verse":"10","text":"Maliyamu Magudaleene, ne Jowaana, ne Maliyamu nnyina Yakobo, n’abalala. Ne bategeeza abatume ebintu ebyo."},{"book":"Lukka","chapter":"24","verse":"11","text":"Naye bye baababuulira nga biwulikika ng’ebitaliimu makulu, era tebaabikkiriza."},{"book":"Lukka","chapter":"24","verse":"12","text":"Kyokka Peetero n’adduka n’alaga ku ntaana, n’akutama n’alingiza n’alaba ng’engoye za linena Yesu mwe yali azingiddwa ziri wabbali zokka nga njereere, n’addayo eka nga yeewuunya."},{"book":"Lukka","chapter":"24","verse":"13","text":"Ku lunaku olwo lwennyini abasajja babiri, abamu ku abo abaagobereranga Yesu, baali batambula nga bagenda mu kabuga akayitibwa Emawu, akaali kilomita nga kkumi na bbiri okuva e Yerusaalemi."},{"book":"Lukka","chapter":"24","verse":"14","text":"Baali bagenda boogera ku kufa kwa Yesu."},{"book":"Lukka","chapter":"24","verse":"15","text":"Amangwago Yesu yennyini n’abeegattako n’atambula nabo."},{"book":"Lukka","chapter":"24","verse":"16","text":"Kyokka tebaamutegeera, kubanga ekyo Katonda yali akibakisizza."},{"book":"Lukka","chapter":"24","verse":"17","text":"Yesu n’abagamba nti, “Biki bye munyumyako nga bwe mutambula mu kkubo?”"},{"book":"Lukka","chapter":"24","verse":"18","text":"Omu ku bo, erinnya lye Kulyoppa n’amuddamu nti, “Oli mugenyi mu Yerusaalemi atamanyi bya kitalo ebyaliwo mu wiiki eyise?”"},{"book":"Lukka","chapter":"24","verse":"19","text":"Yesu n’ababuuza nti, “Biki ebyo?” Ne baddamu nti, “Ebyagwa ku Yesu Omunnazaaleesi eyali omusajja Nnabbi ow’amaanyi mu bye yakolanga ne bye yayogeranga eyakola ebyamagero ebyewuunyisa, era yali Muyigiriza wa kitalo, mu maaso ga Katonda ne mu maaso g’abantu bonna."},{"book":"Lukka","chapter":"24","verse":"20","text":"Naye bakabona abakulu n’abakulembeze baffe baamukwata ne bamuwaayo n’asalirwa omusango ogw’okufa, ne bamukomerera ku musaalaba."},{"book":"Lukka","chapter":"24","verse":"21","text":"Twali tusuubira nti, Ye Kristo anaalokola Isirayiri."},{"book":"Lukka","chapter":"24","verse":"22","text":"Ebyo nga bikyali awo, nga wayiseewo ennaku ssatu bukyanga bino bibaawo abamu ku bakazi b’ewaffe baatwewuunyisizza. Olwa leero baakedde ku ntaana,"},{"book":"Lukka","chapter":"24","verse":"23","text":"naye omulambo gwe tebaagusanzeemu. Bwe baakomyewo baatugambye nti bayolesebbwa ba bamalayika abaabagambye nti mulamu!"},{"book":"Lukka","chapter":"24","verse":"24","text":"Abamu ku bannaffe abasajja nabo ne bagendayo mangu, nabo ne basanga ng’omulambo gwa Yesu teguliimu mu ntaana, ng’abakazi bwe baagambye.”"},{"book":"Lukka","chapter":"24","verse":"25","text":"Yesu n’abagamba nti, “Nga muli bantu basirusiru! Mmwe ab’emitima eminafu egirwawo okukkiriza bannabbi bye baategeeza!"},{"book":"Lukka","chapter":"24","verse":"26","text":"Tekyagwanira Kristo okubonaabona mu bintu byonna n’oluvannyuma alyoke ayingire mu kitiibwa kye?”"},{"book":"Lukka","chapter":"24","verse":"27","text":"N’atandikira ku Musa n’ayitaayita mu bannabbi bonna ng’agenda abannyonnyola Ebyawandiikibwa bye bimwogerako."},{"book":"Lukka","chapter":"24","verse":"28","text":"Bwe baasemberera akabuga we baali bagenda, Yesu n’aba nga eyeeyongerayo,"},{"book":"Lukka","chapter":"24","verse":"29","text":"naye ne bamuwaliriza asule ewaabwe kubanga n’obudde bwali buwungedde. N’akkiriza, asigale."},{"book":"Lukka","chapter":"24","verse":"30","text":"Awo bwe yali ng’alya nabo n’addira omugaati, ne yeebaza n’agumenyamu, n’abawa."},{"book":"Lukka","chapter":"24","verse":"31","text":"Amangwago amaaso gaabwe ne gazibuka ne bamutegeera! Ate n’ababulako mu kaseera ako!"},{"book":"Lukka","chapter":"24","verse":"32","text":"Ne batandika okwewuunaganya nga bagamba nti, “Emitima gyaffe tegyabuguumiridde bwe yabadde ayogera naffe mu kkubo ng’atunnyonnyola Ebyawandiikibwa?”"},{"book":"Lukka","chapter":"24","verse":"33","text":"Awo ne basituka mangu ne baddayo mu Yerusaalemi, ne basanga abayigirizwa ekkumi n’omu ne bannaabwe abalala nga bakuŋŋaanye,"},{"book":"Lukka","chapter":"24","verse":"34","text":"nga bagamba nti, “Ddala Mukama waffe azuukidde! Alabikidde Peetero!”"},{"book":"Lukka","chapter":"24","verse":"35","text":"Ne bannyonnyola, nga Yesu bwe yabalabikira nga bali mu kkubo batambula, era nga bwe yategeerekeka gye bali ng’amaze okumenya omugaati."},{"book":"Lukka","chapter":"24","verse":"36","text":"Awo bwe baali bakyayogera ebyo Yesu n’ayimirira mu makkati gaabwe n’abalamusa nti, “Emirembe gibeere nammwe!”"},{"book":"Lukka","chapter":"24","verse":"37","text":"Naye bonna ne bakankana nga batidde nnyo, nga balowooza nti balaba muzimu!"},{"book":"Lukka","chapter":"24","verse":"38","text":"Yesu n’ababuuza nti, “Lwaki mutidde bwe mutyo? Lwaki mubuusabuusa mu mitima gyammwe?"},{"book":"Lukka","chapter":"24","verse":"39","text":"Mulaba ebibatu byange. Mutunule ne ku bigere byange! Kaakano mutegeere nga ye Nze kennyini. Munkwateko mukakasize ddala nti ssiri muzimu, kubanga omuzimu tegubeera na mubiri na magumba nga Nze bye nnina.”"},{"book":"Lukka","chapter":"24","verse":"40","text":"Bwe yali ng’ayogera n’abalaga ebibatu bye n’ebigere bye."},{"book":"Lukka","chapter":"24","verse":"41","text":"Naye nga bakyabuusabuusa kyokka nga balina essanyu era nga basamaaliridde n’alyoka ababuuza nti, “Mulinawo wano ekyokulya?”"},{"book":"Lukka","chapter":"24","verse":"42","text":"Ne bamuwa ekitundu ky’ekyennyanja ekyokye,"},{"book":"Lukka","chapter":"24","verse":"43","text":"n’akitoola n’akiriira mu maaso gaabwe nga bamutunuulira!"},{"book":"Lukka","chapter":"24","verse":"44","text":"N’abagamba nti, “Nabategeeza nga nkyali nammwe nti ebintu byonna ebyampandiikibwako mu mateeka ga Musa, ne mu bya bannabbi, ne mu Zabbuli, byali biteekwa okutuukirira.”"},{"book":"Lukka","chapter":"24","verse":"45","text":"N’alyoka asumulula emitima gyabwe, ne bategeera ebyawandiikibwa."},{"book":"Lukka","chapter":"24","verse":"46","text":"N’abagamba nti, “Kyawandiikibwa dda nnyo nti Kristo kimugwanira okubonaabona, n’okufa era ku lunaku olwokusatu azuukire mu bafu."},{"book":"Lukka","chapter":"24","verse":"47","text":"Era mu linnya lye Enjiri ey’okwenenya n’okusonyiyibwa ebibi eribuulirwa amawanga gonna okutandikira mu Yerusaalemi."},{"book":"Lukka","chapter":"24","verse":"48","text":"Muli bajulirwa b’ebyo,"},{"book":"Lukka","chapter":"24","verse":"49","text":"Laba mbaweereza ekisuubizo kya Kitange. Mubeere mu kibuga okutuusa lwe mulyambazibwa amaanyi agava mu ggulu.”"},{"book":"Lukka","chapter":"24","verse":"50","text":"Awo Yesu n’abakulembera ne balaga e Besaniya. N’ayimusa emikono gye waggulu, n’abawa omukisa."},{"book":"Lukka","chapter":"24","verse":"51","text":"Bwe yali ng’akyabawa omukisa, n’abavaako, n’asitulibwa, n’atwalibwa mu ggulu."},{"book":"Lukka","chapter":"24","verse":"52","text":"Ne bamusinza, ne baddayo mu Yerusaalemi nga bajjudde essanyu lingi."},{"book":"Lukka","chapter":"24","verse":"53","text":"Ne babeeranga mu Yeekaalu bulijjo nga batendereza Katonda."}]}