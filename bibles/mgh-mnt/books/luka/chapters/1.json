{"data":[{"book":"Luka","chapter":"1","verse":"1","text":"Munna nnottuniya Nateofilo,"},{"book":"Luka","chapter":"1","verse":"2","text":"Aalhempe thoko chenre ihu wo weewa attu yoonechenshe ni anamitheko o nenno nlhove nno toka machokholhelho aya."},{"book":"Luka","chapter":"1","verse":"3","text":"Paahi etu, Munna Nateofilo, ukhalhawaya kihowehaweha wo ikekhiaye chittu chonkhaye rata chene toka khalhayi, kihoona vahorera etu ulhepa wo nlhatu winyu,"},{"book":"Luka","chapter":"1","verse":"4","text":"ni inyu nchuwelhe mwaanene ikeekhene yiituchihiye inyu."},{"book":"Luka","chapter":"1","verse":"5","text":"Naherode vaari aya amwene o Uyudea, ahawo anamilhohi eehaniya Azakariya, o nlhoko wa opochera ishaani eehaniya Naabiya. Ahanu aya Azakariya eehaniya Naelisabeti, o nihimo na anamilhohi Naharuni."},{"book":"Luka","chapter":"1","verse":"6","text":"Onkhaye elhi ayo aari attu aapanga chittu cho ikekhiaye mmiholho wa Nlhuku, attwaraka iphiro cho malhehero ni ikano cha Athithi wo uhikhalha ni nlhatu wo ukhuwachiya."},{"book":"Luka","chapter":"1","verse":"7","text":"Nansho yaari ahirina ashaana ukhalhawaya Naelisabeti yaari o uhiyara, ni ayo onkhaye ayo aari anoolhuvanlhe chinene."},{"book":"Luka","chapter":"1","verse":"8","text":"Nihuku nimoka Azakariya yaari avaraka ntheko aya wo upochera ishaani Unupani wa Nlhuku."},{"book":"Luka","chapter":"1","verse":"9","text":"Yaari vaathanlhiye aya thoko chaari aya chipangiyaka ni opochera ishaani, urwaa uutusherani ubani umadhubahuni. Paahi etu nkayaarwaa u Inupa ya Athithi."},{"book":"Luka","chapter":"1","verse":"10","text":"Attu akina yaari vathe awehereraka anlhapelhaka Nlhuku ubani vaatusheriya aya."},{"book":"Luka","chapter":"1","verse":"11","text":"Nnepa wo wiirimu wa Athithi nkawaakhumelhelha mpaani mmo, nkaweemelha wiimonono wo madhubahu mwaatusheriya ubani."},{"book":"Luka","chapter":"1","verse":"12","text":"Azakariya vonne aya nnepa uyo nkayaathukumelha ni woova chinene."},{"book":"Luka","chapter":"1","verse":"13","text":"Nansho nnepa wo wiirimu nkaweera, “Azakariya, nhoove! Nlhuku heewa ulhapelha winyu, ni ahanu inyu Naelisabeti anonnyara mwaana mwanlhopwana. Mmweeke mwaamwiihana nchina nawe Yohana."},{"book":"Luka","chapter":"1","verse":"14","text":"Kihochuwelha wiira nnowa mwaateelhiya chinene, ni attu enchi akina anowa uteelhiya chiicho vanohalha awe uyaria!"},{"book":"Luka","chapter":"1","verse":"15","text":"Nowa ukhalha ntu mulhupalhe mmiholho wa Athithi. Khanowa aawuria idivai mena utheka uriwoothe. Toka vanohalha awe uyaria ni anumwanawe noowa aachariya Iphumu ya Nlhuku,"},{"book":"Luka","chapter":"1","verse":"16","text":"ni weewananiha rata attu enchi o Israeli ni waapiiha wa Athithi ri Nlhuku aya."},{"book":"Luka","chapter":"1","verse":"17","text":"Nowa waaholhelha Athithi, wo machiri ni Iphumu thoko ya Naeliya. Noowa weewananiha manyanaangoro ni achishaana aya, nowa urukunusha mirima cha attu o itiyamaru wiira avire iphiro choombone, ni weesha tayari attu a Atithi.”"},{"book":"Luka","chapter":"1","verse":"18","text":"Azakariya nkaakhulha nnepa wo wiirimu eeraka, “Kinohalha uchuwelha chani yayo malhove ayo? Mii kihoolhuvalha ni ahanu aka chiicho ahoolhuvalha.”"},{"book":"Luka","chapter":"1","verse":"19","text":"Nnepa wo wiirimu nkawaakhulha, “Mii kinoolhumacha va phi Gabrieli kineemelha mmiholho wa Nlhuku, kirumme uwa uhimeriani yoyo nttenga wo urera uyo."},{"book":"Luka","chapter":"1","verse":"20","text":"Nansho ukhalhawaya khanrumelhenlhe nttenga aka, unowa utimira waayaka. Wo yoyo nlhatu uyo etu, nnottukiya malhaku inyu, nnookhalha chiicho wo uhulhumacha mpaka nihuku vanohalha aya utimira malheheriyo aka alha.”"},{"book":"Luka","chapter":"1","verse":"21","text":"Yeyo ikatema iyo attu yaari yaawehereraka Azakariya uno ashangaka chani woonaka ahothepa ulhokelha chinene u Inupa ya Nlhuku mmo."},{"book":"Luka","chapter":"1","verse":"22","text":"Vaakhumme aya vathe, khooria wulhumacha, paahi attu nkayaachuwelha wiira ahoona ithikineha vaari aya u Inupa ya Nlhuku. Yaari athoonyaka wo mathatha."},{"book":"Luka","chapter":"1","verse":"23","text":"Ikatema aya yo uvara ntheko wo upochera ishaani Unupani wa Nlhuku vaamanlhe aya, Azakariya nkayaahokolhia uwani."},{"book":"Luka","chapter":"1","verse":"24","text":"Baada yo uvira mahuku, ahanu aya, Naelisabeti nkayaarupalha irukulhu. Nkayeettelha mpaani mieri nthanu."},{"book":"Luka","chapter":"1","verse":"25","text":"Nkayoolhumacha yiiraka, “Athithi ahokuupuwelha vano, ahothamiha ishoni yoona aka mwaattuni!”"},{"book":"Luka","chapter":"1","verse":"26","text":"Mweri wo sita wo iweyi i Naelisabeti Nlhuku nkanruma nnepa wo wiirimu Gabrieli arwee iwani wi ilhapo yo Ugalilaya yeehaniya Nazareti."},{"book":"Luka","chapter":"1","verse":"27","text":"Arweehe wowo nttenga wa mwalhi mmoka aavekiye ni ntu mmoka o iyari ya Adaudi nchina nawe Yusufu. Mwalhi aarweehelhiya nttenga uyo eehaniya Mariamu."},{"book":"Luka","chapter":"1","verse":"28","text":"Nnepa nkawaaphiya wa Amariamu nkaweera, “Mpuha ukhalhe ni inyu! Athithi ari ni inyu, nhovahiya nnema mulhupalhe!”"},{"book":"Luka","chapter":"1","verse":"29","text":"Amariamu veewilhe aya yayo malhove ayo nkayaathemwa chinene, nkayaashanga wo uhichuwelha maana o yayo malhove ayo."},{"book":"Luka","chapter":"1","verse":"30","text":"Nnepa wo wiirimu nkaweera, “Amariamu, nhoove, Nlhuku hoovahani nnema."},{"book":"Luka","chapter":"1","verse":"31","text":"Nnoorupalha iweyi ni unnyara mwaana mwanlhopwana, nnohalha inyu umwiihana nchina nawe Yesu."},{"book":"Luka","chapter":"1","verse":"32","text":"Yoyo nowa wiihaniya Mwaana a Nlhuku Mulhupalhe, noovahiya ihiche yo imwene thoko apwiiya awe Adaudi chenre aya,"},{"book":"Luka","chapter":"1","verse":"33","text":"ni uwa ukhalha mwene aya iyari i Nayakhobo mahuku o uhimalha, umwene wawe khunowa waamalha!”"},{"book":"Luka","chapter":"1","verse":"34","text":"Amariamu nkaakhulha nnepa wo wiirimu, “Mii ki mwalhi kihinaatameriya. Inohalha wiiria chani etu?”"},{"book":"Luka","chapter":"1","verse":"35","text":"Nnepa wo wiirimu nkawaakhulha, “Iphumu ya Nlhuku nowuukhuruwelhani, ni ikuru ya Nlhuku inowa ukhunelhani. Wo yoyo nlhatu uyo etu, mwaana ntakatifu nowa wiihaniya Mwaana a Nlhuku."},{"book":"Luka","chapter":"1","verse":"36","text":"Moopuwelheke tho alhoko inyu Naelisabeti, Yayo yeeriya wiira khannyara, nansho vano ari veruttuni iweyi yo mieri sita, ni wulhuvalha waya."},{"book":"Luka","chapter":"1","verse":"37","text":"Khiiwo ihinooria wa Nlhuku.”"},{"book":"Luka","chapter":"1","verse":"38","text":"Amariamu nkayeera, “Mii, karumiya a Athithi, yiirieke etu thoko chinre inyu wo wulhumacha.” Nnepa uyo nkawaathama."},{"book":"Luka","chapter":"1","verse":"39","text":"Mahuku vaavinre aya, Amariamu wo uhipicha nkayaarwaa mpaka iwani yo umiakoni Uyudea."},{"book":"Luka","chapter":"1","verse":"40","text":"Aarweelhe mpaka uwani wa Azakariya ni waashikuria Naelisabeti."},{"book":"Luka","chapter":"1","verse":"41","text":"Naelisabeti veewilhe aya Amariamu aashikuriaka, mwaana mwankani nkaathuphathupha munthunkwani mwaya. Naelisabeti nkayaachariya Iphumu ya Nlhuku"},{"book":"Luka","chapter":"1","verse":"42","text":"nkayoolhumacha akhuwelhaka wiira, “Nhovahiya ibarakha waapwaha manyopani onkhaye, ni mwaana inyu nohalha uyaria hovahiya nnema!"},{"book":"Luka","chapter":"1","verse":"43","text":"Ki mpani mii mpaka alha akhumelhelhe uwannyaka, anumwanaya Athithi akeetelhelhe?"},{"book":"Luka","chapter":"1","verse":"44","text":"Kinouhimeriani wiira, veewilhe aka tu nlhove ninyu, mwaana mwankani hothupha munthunkwani mwaka ateelhiyaka."},{"book":"Luka","chapter":"1","verse":"45","text":"Nhoreeriya inyu mwaarumelhenlhe wiira anowa aatimira malhove o nttenga wa Athithi ahimeriye inyu!”"},{"book":"Luka","chapter":"1","verse":"46","text":"Amariamu nkayeera,"},{"book":"Luka","chapter":"1","verse":"47","text":"nrima aka uhoteelhiya ukhalhawaya Nlhuku phi moopolhi aka,"},{"book":"Luka","chapter":"1","verse":"48","text":"ukhalhawaya hokuupuwelha, mii karumiya kihiphwanelhiye!"},{"book":"Luka","chapter":"1","verse":"49","text":"ukhalhawaya Nlhuku o ikuru yulhupalhe hokipangelha chittu chulhupalhe."},{"book":"Luka","chapter":"1","verse":"50","text":"uchokholha iyari imoka mpaka iyari chikina"},{"book":"Luka","chapter":"1","verse":"51","text":"Ahopanga mitheko chulhupalhe wo moono aya wo machiri"},{"book":"Luka","chapter":"1","verse":"52","text":"Haakurushacha mamwene aholhelhi vahicheni waya,"},{"book":"Luka","chapter":"1","verse":"53","text":"Haawoniha chittu choombone attu awolhiye ithalha,"},{"book":"Luka","chapter":"1","verse":"54","text":"Hotimiriha malhehano aapannge awe ni manyaapwiiya ihu,"},{"book":"Luka","chapter":"1","verse":"55","text":"Hoopuwelha ikiriri awe wa Aburahimu"},{"book":"Luka","chapter":"1","verse":"56","text":"Amariamu nkayaalhokelha mieri miraru u Naelisabeti nkayaahokolhia uwani."},{"book":"Luka","chapter":"1","verse":"57","text":"Nkawaaya wa Naelisabeti wiithaphulha, nkayannyara mwaana mwanlhopwana."},{"book":"Luka","chapter":"1","verse":"58","text":"Amwaatamana aya vamoka ni ashilhoko aya nkayeewa Athithi chinre awe wo woonelha ikiriri, nkawaattapelhelhiya vamoka."},{"book":"Luka","chapter":"1","verse":"59","text":"Mwaana vaapihilhe nihuku no nane, nkaarwehiya uwiinelhiyani unyawo, ni urwaa ummahani nchina na athumwane Zakariya."},{"book":"Luka","chapter":"1","verse":"60","text":"Nansho anumwane nkayeera, “Mena! Nchina nawe Yohana.”"},{"book":"Luka","chapter":"1","verse":"61","text":"Attu nkayeera, “Nansho woonaka khaawo nlhoko inyu neehaniya chiicho!”"},{"book":"Luka","chapter":"1","verse":"62","text":"Paahi etu, nkayaathoonya waakoha athumwane wiira ehaniyeke nchina naani."},{"book":"Luka","chapter":"1","verse":"63","text":"Azakariya nkayaavekelha wiira avahiye ikibau alhepe, nkayaalhepa wiira, “Nchina nawe Yohana.” Attu onkhaye nkayaashangacha!"},{"book":"Luka","chapter":"1","verse":"64","text":"Ni vavawo Azakariya nkayaattukuwa malhaku ni nlhimi naya, nkayoolhumacha tho, nkaachokholha untotopelha Nlhuku."},{"book":"Luka","chapter":"1","verse":"65","text":"Amwaatamana nkayoovacha chinene, ni mwaha uyo nkawaawanelha ilhapo yonkhaye yo miakoni Uyudea."},{"book":"Luka","chapter":"1","verse":"66","text":"Kila ntu eewilhe nkaahalha oopuwelhaka munrimani ni ukoha, “Nohalha ukhalha chani yolha mwaana ulha?” Ukhalhawaya machiri a Athithi aari vachulhu vawe."},{"book":"Luka","chapter":"1","verse":"67","text":"Azakariya nkayaachariya Iphumu ya Nlhuku, nkayoolhumacha nttenga wa Nlhuku,"},{"book":"Luka","chapter":"1","verse":"68","text":"“Atotopelhiye Athithi, Nlhuku a attu o Israeli!"},{"book":"Luka","chapter":"1","verse":"69","text":"Honivaha Moopolhi o machiri unupani waya,"},{"book":"Luka","chapter":"1","verse":"70","text":"Aholhumacha toka ikatema yo machokholhelho wo iphiro ya anamilhohi awe atakatifu,"},{"book":"Luka","chapter":"1","verse":"71","text":"wiira anowa anoopolha wa amalhaponi ihu,"},{"book":"Luka","chapter":"1","verse":"72","text":"Aheera wiira anowoonelha ikiriri manyaapwiiya ihu"},{"book":"Luka","chapter":"1","verse":"73","text":"Ahaalheha apwiiya"},{"book":"Luka","chapter":"1","verse":"74","text":"anonoopolha wa amalhaponi ni univaha ntheko wa waakaviha wo uhoova,"},{"book":"Luka","chapter":"1","verse":"75","text":"wiira nkhalheke wo utakatifu mpangaka chittu chinothanana awe Nlhuku,"},{"book":"Luka","chapter":"1","verse":"76","text":"Ni uwe mwanaka, unowa wiihaniya namilhohi a Nlhuku ri Mulhupalhe."},{"book":"Luka","chapter":"1","verse":"77","text":"waahimeria attu aya wiira anowa woopolhiya"},{"book":"Luka","chapter":"1","verse":"78","text":"Nlhuku ihu ri o kiriri ni nrima woombone."},{"book":"Luka","chapter":"1","verse":"79","text":"ni waamwalhelha nthuko attu onkhaye ari mwiipiphini mwo nookhwa,"},{"book":"Luka","chapter":"1","verse":"80","text":"Mwaana nkonnuwa, nkaachara machiri mwiiruttuni ni munnepani. Nkaakhalha uthakoni mpaka veechoninhe awe vaattuni wa attu o Israeli."}]}