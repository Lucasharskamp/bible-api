{"data":[{"book":"Matthew","chapter":"20","verse":"1","text":"“Teenua King o God di Langi e hai gadoo be taane hai hadagee ne hana haga luada loo belee halahala ana daangada e ngalua i dana hadagee waini."},{"book":"Matthew","chapter":"20","verse":"2","text":"Mee ga hagababa ang gi digaula bolo ia gaa hui laa ginaadou gi di hui donu ngalua, silber e dahi i di laangi e dahi, mee ga hagau digaula e ngalua i lodo dana hadagee waini."},{"book":"Matthew","chapter":"20","verse":"3","text":"Di laa e hiwa, gei mee gaa hana labelaa gi di gowaa huihui mee, ga gidee nia daangada nadau moomee ai."},{"book":"Matthew","chapter":"20","verse":"4","text":"Mee ga helekai gi digaula, ‘Goodou hula labelaa ngalua i lodo dagu hadagee waini. Au gaa hui laa goodou gi di hui dela e donu.’"},{"book":"Matthew","chapter":"20","verse":"5","text":"Digaula gaa hula, gei mee gaa hana labelaa di laa e madangaholu maa lua mo di laa e dolu, gaa hai go dana hai lahua nogo hai luada."},{"book":"Matthew","chapter":"20","verse":"6","text":"Di laa e lima, gei mee gaa hana labelaa gi di gowaa huihui mee, ga gidee ia labelaa digau i golo nadau moomee ai. Mee ga heeu gi digaula, ‘Goodou e nohonoho beleiaha di madagoaa waalooloo di mee ne hai ai?’"},{"book":"Matthew","chapter":"20","verse":"7","text":"Digaula ga helekai gi mee boloo, ‘Idimaa tangada e haga ngalua gimaadou ai.’ Gei mee ga helekai gi digaula boloo, ‘Goodou hula labelaa ngalua i lodo dagu hadagee waini.’"},{"book":"Matthew","chapter":"20","verse":"8","text":"“Ga hiahi ia di mee, tangada dana hadagee ga gahi mai tagi o di moomee gi gahigahia mai digau ngalua, huia digaula, daamada gi digau ala ne ngalua muliagi ga hagalawa gi digau ala ne ngalua matagidagi.20.8 Leviticus 19.13; Deuteronomy 24.15"},{"book":"Matthew","chapter":"20","verse":"9","text":"Digau ala ne daamada ne ngalua di laa e lima guu hui, tangada e dahi e hui gi di bahihadu silber e dahi."},{"book":"Matthew","chapter":"20","verse":"10","text":"Digau ala ne daamada ne ngalua mai luada le e hagamaanadu bolo ginaadou gaa hui damana i digau ala ne ngalua muliagi, gei deeai, tangada e dahi e hui gi di bahihadu silber e dahi."},{"book":"Matthew","chapter":"20","verse":"11","text":"Digaula ne kumi nadau bahihadu, ga helekai tamu i tangada dana hadagee,"},{"book":"Matthew","chapter":"20","verse":"12","text":"boloo, ‘Digau aanei ne ngalua hua i di aawaa hua e dahi, gei gimaadou gu duadua i di laangi dogomaalia i di laa, gei goe ne hui gimaadou be di mee e dahi.’"},{"book":"Matthew","chapter":"20","verse":"13","text":"Tangada dana hadagee ga helekai gi tangada e dahi i digaula boloo, ‘Dogu ihoo hagaaloho nei, au digi halahalau ina goe. Gidaua guu donu ngaadahi bolo ma di bahihadu silber hua e dahi i di laangi e dahi."},{"book":"Matthew","chapter":"20","verse":"14","text":"Kae ina doo hui, hana gi doo hale. Deenei dogu hiihai belee hui digau ala ne gahi mai muliagi, gadoo be doo hui dela ne gowadu gi di goe."},{"book":"Matthew","chapter":"20","verse":"15","text":"Au hagalee donu i dagu haga hai hegau agu bahihadu donu aanei gi dogu hiihai? Be goe e dubua gi dogu dumaalia ne hai?’”"},{"book":"Matthew","chapter":"20","verse":"16","text":"Gei Jesus ga helekai, “Digau ala muliagi, gaa hula laa mua, gei digau mugi mua, gaa hula laa muli.”20.16 Matthew 19.30; Mark 10.31; Luke 13.30"},{"book":"Matthew","chapter":"20","verse":"17","text":"Di madagoaa Jesus ne hana gi Jerusalem, ge Ia ga haga dagabuli mai ana dama agoago dilongoholu maa lua gi mada ginaadou,"},{"book":"Matthew","chapter":"20","verse":"18","text":"ga helekai gi digaula, “Goodou hagalongo, gidaadou gaa hula gi Jerusalem gi di gowaa dela e wanga ai Tama Tangada, gaa lahi gi baahi digau dagi hai mee dabu mono gau haga donudonu haganoho, ga hagi aga, ga daaligi gii made."},{"book":"Matthew","chapter":"20","verse":"19","text":"Digaula gaa wanga a Mee gi digau tuadimee, e hai ginai nadau tene gi haga mamaawa ina, gi daudau ina gi di loobuu, gei i muli nia laangi e dolu, gei Mee ga hagamouli aga!”"},{"book":"Matthew","chapter":"20","verse":"20","text":"Di lodo Zebedee ne hanimoi gi Jesus mo ana dama daane dogolua, ga dogoduli gi mua o Jesus, gaa dangi gi Mee."},{"book":"Matthew","chapter":"20","verse":"21","text":"Jesus ga heeu, “Ma di aha dela e hiihai ginai goe?”"},{"book":"Matthew","chapter":"20","verse":"22","text":"Jesus ga helekai gi nia dama daane aalaa, “Goolua e de iloo di gulu mee dela e tangi ai. Goolua e mee di inu di ibu o di hagaduadua dela ga inu iei Au?”"},{"book":"Matthew","chapter":"20","verse":"23","text":"Jesus ga helekai labelaa gi meemaa, “E donu bolo goolua e mee di inu dagu ibu, gei au ogu donu ai e hilihili be koai e noho i dogu baahi gau donu, be i dogu baahi gau ihala, idimaa, go digau hua ala gu hagatogomaalia go Tamana e hai mee gi nia lohongo aalaa.”"},{"book":"Matthew","chapter":"20","verse":"24","text":"Nia dama agoago dilongoholu ne longono ginaadou, gu hagawelewele huoloo gi tagahaanau deenei."},{"book":"Matthew","chapter":"20","verse":"25","text":"Jesus ga gahi mai digaula huogodoo gi di gowaa e dahi, ga helekai gi digaula, “Goodou e iloo bolo nia dagi o digau tuadimee e mogobuna di benebene digau o nadau henua, gei digau aamua e dagi nia daangada.20.25 Luke 22.25-26"},{"book":"Matthew","chapter":"20","verse":"26","text":"Gei e hagalee hai beenei i godou mehanga. Maa iai tangada i goodou bolo ia gi aamua, geia gii hai tangada hai hegau ni goodou.20.26 Matthew 23.11; Mark 9.35; Luke 22.26"},{"book":"Matthew","chapter":"20","verse":"27","text":"Maa iai tangada i goodou e hiihai e hai di tagi aamua, geia gii hai di hege."},{"book":"Matthew","chapter":"20","verse":"28","text":"E hai gadoo be Tama Tangada dela ne hanimoi, hagalee bolo nia daangada gi hege anga gi de Ia, gei e hege gi nia daangada, ge e wanga dono mouli belee haga dagaloaha digau dogologo.”"},{"book":"Matthew","chapter":"20","verse":"29","text":"Di madagoaa Jesus mo ana dama agoago ne hagatanga i Jericho, digau dogologowaahee gu daudali digaula."},{"book":"Matthew","chapter":"20","verse":"30","text":"Nia daane deegida dogolua e noho i taalinga di ala, ga longono bolo Jesus e hanadu laalaa, meemaa ga daamada ga wwolowwolo, “Meenei, Tama a David! Aloho mai gi gimaua!”"},{"book":"Matthew","chapter":"20","verse":"31","text":"Digau dogologo aalaa gaa wwou gi meemaa gi hudee hagalongoaa. Gei meemaa koia ne wwolowwolo gi nonua, “Meenei, Tama a David! Aloho mai gi gimaua!”"},{"book":"Matthew","chapter":"20","verse":"32","text":"Jesus gaa duu, ga gahigahi meemaa ga heeu, “Ma di aha dela e hiihai ginai goolua bolo Au gi heia adu?”"},{"book":"Matthew","chapter":"20","verse":"33","text":"Meemaa ga helekai, “Meenei, gimaua e hiihai bolo mau golomada gi gidee labelaa!”"},{"book":"Matthew","chapter":"20","verse":"34","text":"Jesus gu aloho i meemaa, gaa bili gi nau golomada, gei di madagoaa hua deelaa, ginaua gu gidee, ga daudali a Jesus."}]}