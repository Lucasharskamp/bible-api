{"data":[{"book":"Mako","chapter":"16","verse":"1","text":"Sabata rakati rapfuura, Maria Magadharena, Maria mai vaJakobho, naSarome vakatenga zvinonhuhwira kuti vagondozodza mutumbi waJesu."},{"book":"Mako","chapter":"16","verse":"2","text":"Mangwanani-ngwanani pazuva rokutanga revhiki, zuva risati rabuda, vakanga vapinda munzira,"},{"book":"Mako","chapter":"16","verse":"3","text":"uye vakabvunzana vachiti, “Ndianiko achatikungurutsira ibwe pamukova weguva?”"},{"book":"Mako","chapter":"16","verse":"4","text":"Asi vakati vatarira, vakaona kuti ibwe rakanga rakungurutswa."},{"book":"Mako","chapter":"16","verse":"5","text":"Pavakapinda muguva, vakaona jaya rakapfeka nguo chena rakagara kuruoko rworudyi, uye vakavhunduka."},{"book":"Mako","chapter":"16","verse":"6","text":"Iye akati, “Musavhunduka. Muri kutsvaka Jesu weNazareta, uya akarovererwa pamuchinjikwa. Amuka! Haapo pano. Tarisai pavakanga vamuisa."},{"book":"Mako","chapter":"16","verse":"7","text":"Asi chiendai mundoudza vadzidzi vake naPetro, kuti, ‘Afanotungamira kuGarirea. Muchandomuona ikoko sezvaakakuudzai.’ ”"},{"book":"Mako","chapter":"16","verse":"8","text":"Vachibvunda uye vachishamiswa, vakabuda vakatiza kubva muguva. Havana chavakataura kuno munhu, nokuti vakanga vachitya."},{"book":"Mako","chapter":"16","verse":"9","text":"Jesu akati amuka mangwanani nezuva rokutanga revhiki, akatanga kuzviratidza kuna Maria Magadharena, uya waakanga abudisa kubva maari mweya yakaipa minomwe."},{"book":"Mako","chapter":"16","verse":"10","text":"Akaenda akandoudza vaya vaimbova naye, vakanga vachiungudza uye vachichema."},{"book":"Mako","chapter":"16","verse":"11","text":"Vakati vanzwa kuti Jesu akanga ari mupenyu, uye kuti Maria akanga amuona, havana kuzvitenda."},{"book":"Mako","chapter":"16","verse":"12","text":"Shure kwaizvozvo Jesu akaonekwazve neimwe nzira navaviri vavo pavakanga vachifamba kuruwa."},{"book":"Mako","chapter":"16","verse":"13","text":"Ava vakadzoka vakandozivisa vakasara; asi naivowo havana kuvatenda."},{"book":"Mako","chapter":"16","verse":"14","text":"Mushure maizvozvo Jesu akazviratidza kuna vane gumi nomumwe pavakanga vachidya; akavatsiura pamusoro pokusatenda kwavo uye nokusindimara kwemwoyo yavo pakuramba kutenda vaya vakanga vamuona mushure mokumuka kwake."},{"book":"Mako","chapter":"16","verse":"15","text":"Akati kwavari, “Endai munyika yose muparidze vhangeri kuzvisikwa zvose."},{"book":"Mako","chapter":"16","verse":"16","text":"Ani naani anotenda uye akabhabhatidzwa achaponeswa, asi asingatendi achatongwa."},{"book":"Mako","chapter":"16","verse":"17","text":"Uye zviratidzo izvi zvichatevera vanotenda: Vachadzinga mweya yakaipa muzita rangu, vachataura nendimi itsva;"},{"book":"Mako","chapter":"16","verse":"18","text":"vachabata nyoka namaoko avo, uye kunyange vakanwa muchetura unouraya haungavakuvadzi napaduku; vachaisa maoko avo pamusoro pavarwere, uye vachapora.”"},{"book":"Mako","chapter":"16","verse":"19","text":"Mushure mokunge Ishe Jesu ataura kwavari, akatorwa akakwidzwa kudenga uye akandogara kuruoko rworudyi rwaMwari."},{"book":"Mako","chapter":"16","verse":"20","text":"Ipapo vadzidzi vakabuda vakandoparidza kwose kwose, uye Ishe akashanda navo, akasimbisa shoko rake nezviratidzo zvakatevera."}]}