{"data":[{"book":"1 Korinth","chapter":"6","verse":"1","text":"Nin lâia tumakhatin a Khristien champui leh insûkloina dôn senla, ma insûkloina roi hah jêk rangin Pathien mingei kôm mintung loiin sonong roijêkpungei kôm a mintung ngam rang mo?"},{"book":"1 Korinth","chapter":"6","verse":"2","text":"Pathien mingeiin rammuol roijêk an tih, ti nin riet loi mo? Rammuol roi luo mana nin la jêk rang anînte, roi achînte jêk rang hi nin jêk thei loi mo?"},{"book":"1 Korinth","chapter":"6","verse":"3","text":"Vântîrtonngei khom ei la jêk ngei rang anni ti nin riet loi mo? Hi damsûng roi vâng chu ti rang luo nâng mak."},{"book":"1 Korinth","chapter":"6","verse":"4","text":"Ma anghan damsûng roijêk rang ahong om duoiin chu, koiindanga itea tel bâkloi mingei nin min jêk rang mo?"},{"book":"1 Korinth","chapter":"6","verse":"5","text":"Nin inzakna ranga ki ti ani! Nin Khristien champuingei lâia roi injêl jêk thei mivâr inkhat luo nin om loi mo?"},{"book":"1 Korinth","chapter":"6","verse":"6","text":"Manêkin, khristien ankhatin a sûngsuok leh an insûkloina roijêkna mintungin sonongngei a man jêk ngâi hi!"},{"book":"1 Korinth","chapter":"6","verse":"7","text":"Roi injêl nin dôn ngâi sika hin chukloina tak nin dôn ti chu ânlang ani. Tho minchâia aom hah nin ta rangin asa uol nimak mo? Muruka aom hah nan ta rangin asa uol nimak mo?"},{"book":"1 Korinth","chapter":"6","verse":"8","text":"Manêkin nangni rengin nin tho minchâi inlôm ngâia, nin inru inlôm ngâi, nin lâibungngei le nin sarnungei lelê leh khom!"},{"book":"1 Korinth","chapter":"6","verse":"9","text":"Adiktakin mipuoloi ngeiin Pathien Rêngram luo noni ngei ti nin riet loi mo? Nin thethenin inhuong no roi; inditnasaloi song ngei, mirmil biekngei, inrêngei, hurngei, pinkuohurngei"},{"book":"1 Korinth","chapter":"6","verse":"10","text":"aninônchu inrungei, tamrâivalngei, ju inrûingei, inngo song ngei, murukmeret tho ngei hin Pathien Rêngram luo tet noni ngei."},{"book":"1 Korinth","chapter":"6","verse":"11","text":"Nangni khom senkhat chu ma anga mi nin lei ni ngâi. Aniatachu, sietna renga rusûk minsâiin Pathien kôm pêk nin ni zoia; ei Pumapa Jisua Khrista le ei Pathien Ratha sikin Pathien kôm adik nin chang zoi."},{"book":"1 Korinth","chapter":"6","verse":"12","text":"Tumakhatin, “Keima rangin jâttin tho phal ani,” a ti thei. Asa; aniatachu jâttin tho hi nangma rangin sa suolet mak. Jâttin keima rangin tho phal ani ki ti thei, aniatachu ite suokin om no ning.6:12: 1 Kor 10:23"},{"book":"1 Korinth","chapter":"6","verse":"13","text":"Tumakhatin, “Sâk nêk chu von ta rang ania, von chu sâk nêk ta rang ani,” a ti thei. Asa; aniatachu, Pathien'n minboi ruruoi atih. Takpum hih inditnasaloia mang rang nimaka, Pumapa sinthona mang rang kêng ani; male Pumapa'n takpum ranga anângngei a pêk minhun ngâi ani."},{"book":"1 Korinth","chapter":"6","verse":"14","text":"Pathien'n Pumapa chu thina renga a kaithoia male eini khom a sinthotheinân mi kaithoi sâng atih."},{"book":"1 Korinth","chapter":"6","verse":"15","text":"Nin takpumngei hah Khrista takpum amachangngei ani ti nin riet. Khrista takpum amachangngei hah lâkpên notizuor ngei takpum amachangin ki minchang rang mo? Ni tet mak!"},{"book":"1 Korinth","chapter":"6","verse":"16","text":"Notizuor inzompui mi hah chu notizuor leh takpum inkhat an ni ti nin riet loi mo? Pathien lekhabu'n ânthârtakin, “Anruonin takpum inkhat hong nîng an tih,”6:16: Aph 2:24 ati."},{"book":"1 Korinth","chapter":"6","verse":"17","text":"Aniatachu, Pumapa inzompui mi hah chu ama leh ratha pumkhat an ni."},{"book":"1 Korinth","chapter":"6","verse":"18","text":"Inditnasaloi hih mong ta roi miriemin sietna dang a tho ngei nâm chu a takpum pêntieng ania, inditnasaloi song mi rêk chu ama takpum chunga nunsie a tho ani."},{"book":"1 Korinth","chapter":"6","verse":"19","text":"Nin takpum hah nin sûnga om Pathien nangni pêk Ratha Inthieng biekin ani ti nin rietloi mo? Nin ta nikhâi mak choia, Pathien ta kêng nin ni;6:19: 1 Kor 3:16; 2 Kor 6:16"},{"book":"1 Korinth","chapter":"6","verse":"20","text":"mana rochôk kêng nin ni zoi. Masikin nin takpumngei hah Pathien roiinpuina rangin mang roi."}]}