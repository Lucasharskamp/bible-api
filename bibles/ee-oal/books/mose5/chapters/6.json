{"data":[{"book":"Mose 5","chapter":"6","verse":"1","text":"Yehowa, miaƒe Mawu la gblɔ nam be matsɔ se siawo katã na mi, miawɔ ɖe wo dzi le anyigba si dzi yi ge miala fifia, eye mianɔ la dzi."},{"book":"Mose 5","chapter":"6","verse":"2","text":"Se siawo ƒe taɖodzinue nye woana miawo, mia viwo kple mia tɔgbuiyɔviwo miavɔ̃ Yehowa, miaƒe Mawu la to eƒe ɖoɖowo katã dzi wɔwɔ me le miaƒe agbemeŋkekewo katã me. Ne miete ŋu wɔe la, ƒe geɖe siwo me nunyoname geɖewo le la anɔ mia ŋgɔ,"},{"book":"Mose 5","chapter":"6","verse":"3","text":"eya ta O! Israel, ɖo to se ɖe sia ɖe, eye nàkpɔ egbɔ be yewɔ ɖe wo dzi ale be nàkpɔ dzidzedze le nu sia nu me, eye nàdzi sɔ gbɔ. Ne èwɔ ɖe se siawo katã dzi la, àzu dukɔ gã aɖe le anyigba nyui la dzi afi si “notsi kple anyitsi bɔ ɖo” abe ale si fofowòwo ƒe Mawu la do ŋugbe na wò ene."},{"book":"Mose 5","chapter":"6","verse":"4","text":"O! Israel, ɖo to: Yehowa míaƒe Mawu la, Yehowa ɖeka koe."},{"book":"Mose 5","chapter":"6","verse":"5","text":"Ele be nàlɔ̃ Yehowa, wò Mawu la kple wò dzi blibo, wò luʋɔ blibo kple wò ŋusẽ blibo."},{"book":"Mose 5","chapter":"6","verse":"6","text":"Hekpe ɖe esia ŋuti la, ele be nàbu se siwo mele nawòm egbe la ŋu ɣe sia ɣi."},{"book":"Mose 5","chapter":"6","verse":"7","text":"Ele be nàkui ɖe to me na viwòwo, eye nàƒo nu na wo tso wo ŋu ne miele aƒe me alo ne miele tsa ɖim, le anyimlɔɣi kple fɔfɔɣi abe nu gbãtɔ ene le ŋdi me."},{"book":"Mose 5","chapter":"6","verse":"8","text":"Tsi wo ɖe wò asibidɛ ŋu abe dzesi ene, bla wo ɖe wò ŋgonu,"},{"book":"Mose 5","chapter":"6","verse":"9","text":"eye nàŋlɔ wo ɖe ʋɔtrutiwo ŋu le wò aƒe me!"},{"book":"Mose 5","chapter":"6","verse":"10","text":"Ne Yehowa, wò Mawu la kplɔ wò va ɖo anyigba si ŋugbe wòdo na fofowòwo, Abraham, Isak kple Yakob dzi, eye ne etsɔ du gã siwo me nu nyuiwo le na wò,"},{"book":"Mose 5","chapter":"6","verse":"11","text":"du siwo mètso o, vudo siwo mèɖe o, waingble siwo mède o kple amiti siwo mèdo o, eye ne èɖu nu ɖi ƒo la,"},{"book":"Mose 5","chapter":"6","verse":"12","text":"ekema kpɔ nyuie be, màŋlɔ Yehowa si kplɔ wò tso Egiptenyigba dzi, tso kluvinyenye me la be o."},{"book":"Mose 5","chapter":"6","verse":"13","text":"Ne èɖi ƒo la, mègaŋlɔ Yehowa, wò Mawu la vɔvɔ̃ kple esubɔsubɔ be o. Wɔ eya ko ƒe ŋkɔ ŋu dɔ le atamkaka me."},{"book":"Mose 5","chapter":"6","verse":"14","text":"Mele be nàsubɔ dukɔ siwo ƒo xlã wò la ƒe mawuwo o,"},{"book":"Mose 5","chapter":"6","verse":"15","text":"elabena Yehowa, wò Mawu la, ame si le mia dome la nye Mawu ʋãŋu; ate ŋu ado dɔmedzoe ɖe ŋuwò, eye wòatsrɔ̃ wò ɖa le anyigba la ŋkume."},{"book":"Mose 5","chapter":"6","verse":"16","text":"Mele be nàte Yehowa wò Mawu la kpɔ abe ale si nètee kpɔ le Masa ene o."},{"book":"Mose 5","chapter":"6","verse":"17","text":"Ele be nàwɔ eƒe sewo katã dzi."},{"book":"Mose 5","chapter":"6","verse":"18","text":"Eya ko hafi nàwɔ nu si dze, eye wònyo le Yehowa ŋkume. Ne èwɔ ɖe eƒe sewo dzi la, nu sia nu adze edzi na wò, eye nàte ŋu ayi aɖaxɔ anyigba nyui si ŋugbe Yehowa do na tɔgbuiwòwo."},{"book":"Mose 5","chapter":"6","verse":"19","text":"Hekpe ɖe esia ŋu la, ànya ame siwo le anyigba la dzi ɖa abe ale si Yehowa do ŋugbe be yeakpe ɖe ŋuwò nàwɔ ene."},{"book":"Mose 5","chapter":"6","verse":"20","text":"Ne viwò va bia wò gbe aɖe gbe be, “Nu ka see nye esi Yehowa miaƒe Mawu de na mi?” hã la,"},{"book":"Mose 5","chapter":"6","verse":"21","text":"ele be nàgblɔ nɛ be, “Míenye Farao ƒe kluviwo kpɔ le Egipte. Yehowa ɖe mí tso Egipte to eƒe ŋusẽ gã la"},{"book":"Mose 5","chapter":"6","verse":"22","text":"kple nukunu gãwo wɔwɔ kple fufiafia Egipte, Farao kple eƒe amewo katã me. Míekpɔ nu siawo katã kple míaƒe ŋkuwo."},{"book":"Mose 5","chapter":"6","verse":"23","text":"Yehowa kplɔ mí tso Egipte be yeate ŋu atsɔ anyigba sia, si ŋugbe wòdo na mía tɔgbuiwo la na mí."},{"book":"Mose 5","chapter":"6","verse":"24","text":"Ebia tso mía si be míawɔ se siawo katã dzi, eye míade bubu ye ŋu ale be yeate ŋu alé agbe ɖe te na mí abe ale si wòwɔ va se ɖe fifia ene,"},{"book":"Mose 5","chapter":"6","verse":"25","text":"elabena ɣe sia ɣi si míewɔ ɖe Yehowa miaƒe Mawu ƒe seawo katã dzi la, nu sia nu dzea edzi na mí nyuie.”"}]}