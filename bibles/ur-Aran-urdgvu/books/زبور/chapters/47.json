{"data":[{"book":"زبور","chapter":"47","verse":"1","text":"قورح کی اولاد کا زبور۔ موسیقی کے راہنما کے لئے۔"},{"book":"زبور","chapter":"47","verse":"2","text":"کیونکہ رب تعالیٰ پُرجلال ہے، وہ پوری دنیا کا عظیم بادشاہ ہے۔"},{"book":"زبور","chapter":"47","verse":"3","text":"اُس نے قوموں کو ہمارے تحت کر دیا، اُمّتوں کو ہمارے پاؤں تلے رکھ دیا۔"},{"book":"زبور","chapter":"47","verse":"4","text":"اُس نے ہمارے لئے ہماری میراث کو چن لیا، اُسی کو جو اُس کے پیارے بندے یعقوب کے لئے فخر کا باعث تھا۔ (سِلاہ)"},{"book":"زبور","chapter":"47","verse":"5","text":"اللہ نے صعود فرمایا تو ساتھ ساتھ خوشی کا نعرہ بلند ہوا، رب بلندی پر چڑھ گیا تو ساتھ ساتھ نرسنگا بجتا رہا۔"},{"book":"زبور","chapter":"47","verse":"6","text":"مدح سرائی کرو، اللہ کی مدح سرائی کرو! مدح سرائی کرو، ہمارے بادشاہ کی مدح سرائی کرو!"},{"book":"زبور","chapter":"47","verse":"7","text":"کیونکہ اللہ پوری دنیا کا بادشاہ ہے۔ حکمت کا گیت گا کر اُس کی ستائش کرو۔"},{"book":"زبور","chapter":"47","verse":"8","text":"اللہ قوموں پر حکومت کرتا ہے، اللہ اپنے مُقدّس تخت پر بیٹھا ہے۔"},{"book":"زبور","chapter":"47","verse":"9","text":"دیگر قوموں کے شرفا ابراہیم کے خدا کی قوم کے ساتھ جمع ہو گئے ہیں، کیونکہ وہ دنیا کے حکمرانوں کا مالک ہے۔ وہ نہایت ہی سربلند ہے۔"}]}