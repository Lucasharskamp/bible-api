{"data":[{"book":"Job","chapter":"9","verse":"1","text":"Job antwoordde, en sprak:"},{"book":"Job","chapter":"9","verse":"2","text":"Zeker, ik weet wel, dat het zo is; Maar hoe kan een mens tegenover God in zijn recht zijn?"},{"book":"Job","chapter":"9","verse":"3","text":"Wanneer hij Hem ter verantwoording wil roepen, Geeft Hij niet eens op de duizendmaal antwoord;"},{"book":"Job","chapter":"9","verse":"4","text":"Wie heeft den Alwijze en den Almachtige Ooit ongedeerd getrotseerd?"},{"book":"Job","chapter":"9","verse":"5","text":"Hem, die bergen verzet, en ze merken het niet, Ze onderstboven keert in zijn toorn;"},{"book":"Job","chapter":"9","verse":"6","text":"Die de aarde op haar plaats doet schudden, Haar zuilen trillen ervan;"},{"book":"Job","chapter":"9","verse":"7","text":"Die de zon bevel geeft, niet te stralen, En de sterren onder een zegel legt!"},{"book":"Job","chapter":"9","verse":"8","text":"Die de hemel uitspant, Hij alleen, En voortschrijdt over de golven der zee;"},{"book":"Job","chapter":"9","verse":"9","text":"Die Grote Beer en Orion schiep, Plejaden en het Zuiderkruis;"},{"book":"Job","chapter":"9","verse":"10","text":"Die grootse, ondoorgrondelijke dingen wrocht, En talloze wonderen!"},{"book":"Job","chapter":"9","verse":"11","text":"Zie, Hij gaat mij voorbij, en ik zie het niet, Hij glijdt langs mij heen, ik bemerk het niet;"},{"book":"Job","chapter":"9","verse":"12","text":"Rooft Hij: Wie zal Hem weerhouden? Wie Hem zeggen: Wat doet Gij?"},{"book":"Job","chapter":"9","verse":"13","text":"God, die zijn gramschap niet weerhoudt: Zelfs Ráhabs helpers moesten zich onder Hem krommen!"},{"book":"Job","chapter":"9","verse":"14","text":"Hoe zou ik Hem dan ter verantwoording roepen, Mijn woorden tegenover Hem vinden?"},{"book":"Job","chapter":"9","verse":"15","text":"Ik, die geen antwoord krijg, al heb ik ook recht, Maar mijn Rechter om genade moet smeken;"},{"book":"Job","chapter":"9","verse":"16","text":"En al gaf Hij mij antwoord, als ik riep, Dan geloof ik niet, dat Hij naar mij zou luisteren."},{"book":"Job","chapter":"9","verse":"17","text":"Hij, die mij vertrapt om een kleinigheid En mijn smarten vermeerdert om niet;"},{"book":"Job","chapter":"9","verse":"18","text":"Hij, die mij niet op adem laat komen, Maar mij met bitter wee overstelpt."},{"book":"Job","chapter":"9","verse":"19","text":"Gaat het om kracht: Hij is er, de Sterke! Gaat het om recht: Wie klaagt Hem aan?"},{"book":"Job","chapter":"9","verse":"20","text":"Al had ik ook recht, zijn mond veroordeelde mij; Al was ik onschuldig, Hij verklaarde mij schuldig!"},{"book":"Job","chapter":"9","verse":"21","text":"Ben ik onschuldig? Ik weet het zelf nu niet meer. Ik verfoei mijn bestaan: Het is mij allemaal één!"},{"book":"Job","chapter":"9","verse":"22","text":"Maar daarom roep ik het uit: Onschuldigen en schuldigen slaat Hij neer!"},{"book":"Job","chapter":"9","verse":"23","text":"Wanneer zijn gesel plotseling doodt, Lacht Hij met de vertwijfeling van de onschuldigen;"},{"book":"Job","chapter":"9","verse":"24","text":"Is het land aan bozen overgeleverd, Hij bindt nog een blinddoek op het gelaat van de rechters: Want zo Hij het niet doet, Wie doet het dan wel?"},{"book":"Job","chapter":"9","verse":"25","text":"Zo vliegen mijn dagen voorbij, Sneller nog dan een ijlbode; Zo vluchten ze weg, Zonder geluk te aanschouwen;"},{"book":"Job","chapter":"9","verse":"26","text":"Ze schieten heen als schepen van riet, Als een adelaar, die zich werpt op zijn prooi."},{"book":"Job","chapter":"9","verse":"27","text":"Denk ik, ik wil mijn jammer vergeten, Weer vrolijk schijnen en blij,"},{"book":"Job","chapter":"9","verse":"28","text":"Dan ben ik weer bang voor al mijn smarten, Wetend, dat Gij mij niet voor onschuldig houdt."},{"book":"Job","chapter":"9","verse":"29","text":"En wanneer ik dan toch schuldig moet zijn, Waarom doe ik mijn best, om niet?"},{"book":"Job","chapter":"9","verse":"30","text":"Al was ik mij nog zo schoon met sneeuw, En reinig mijn handen met zeep,"},{"book":"Job","chapter":"9","verse":"31","text":"Toch ploft Gij mij neer in het vuil, Zodat mijn kleren van mij walgen."},{"book":"Job","chapter":"9","verse":"32","text":"Neen, Gij zijt geen mens, zoals ik, dien ik ter verantwoording roep, Zodat wij te zamen voor de rechtbank verschijnen!"},{"book":"Job","chapter":"9","verse":"33","text":"Ach, mocht er een scheidsrechter tussen ons zijn, Die zijn hand op ons beiden kon leggen;"},{"book":"Job","chapter":"9","verse":"34","text":"Die Gods roede van mij weg zou nemen, Zodat de schrik voor Hem mij niet deerde:"},{"book":"Job","chapter":"9","verse":"35","text":"Dan zou ik spreken zonder Hem te vrezen; Maar nu er geen is, neem ik het op voor mijzelf!"}]}