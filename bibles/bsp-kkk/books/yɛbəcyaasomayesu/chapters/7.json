{"data":[{"book":"Yɛbəc ya Asom a Yesu","chapter":"7","verse":"1","text":"Kɔ wəloŋnɛ wəpɔŋ wəka kəlɔ kəpɔŋ ka Kanu eyif Etiyɛn: «Itɔ teyi ba?»"},{"book":"Yɛbəc ya Asom a Yesu","chapter":"7","verse":"2","text":"Kɔ Etiyɛn oloku: «Awɛnc im aŋa, Papa kem aŋa, Nəcəŋkəl im! Kanu nkɛ debeki dɔn doŋmot mɔ kənawurər Abraham, wətem kosu, ntɛ ɛnayi Mesopotami, ta ɛntadeder kəndɛ Haraŋ mɔ."},{"book":"Yɛbəc ya Asom a Yesu","chapter":"7","verse":"3","text":"Kɔ Kanu kəloku Abraham: «Məwur atɔf ŋam, dəŋkom dam, məkɔ nde atɔf nŋɛ indekɔmentər'əm mɔ.»7.3 Dəkəcop 12.1"},{"book":"Yɛbəc ya Asom a Yesu","chapter":"7","verse":"4","text":"Kɔ Abraham owur atɔf ŋa Kaldi, k'ɔŋkɔ pəndɛ dare da Haraŋ. Dəndo, ntɛ defi da kas dencepər mɔ, kɔ Kanu kəncepərɛnɛ kɔ atɔf ŋaŋɛ nəndɛ oŋ ndɛkəl mɔ."},{"book":"Yɛbəc ya Asom a Yesu","chapter":"7","verse":"5","text":"Kanu kənasɔŋ fɛ Abraham kɛ atɔf ŋaŋɛ, ali dəkəcəmbər kəcək, mba kənalɛkɛ kɔ temer kədesɔŋ kɔ ŋi kəbəp kəbənda ka dokom dɔn kɔ nkɔn encepər-ɛ, mba tɛm tatɔkɔ ta ɛntayɔ wan-ɛ."},{"book":"Yɛbəc ya Asom a Yesu","chapter":"7","verse":"6","text":"Kɔ Kanu kəloku Abraham ntɛ: «Kəbənda ka dokom dam kəndeyi decikəra atɔf ŋɔlɔma. Andekɔcəmbər ŋa di dacar, patɔrəs ŋa meren masar maŋkəlɛ (400)."},{"book":"Yɛbəc ya Asom a Yesu","chapter":"7","verse":"7","text":"Mba afum aka atɔf ŋaŋɔkɔ ŋandekɔcəmbər ŋa dacar mɔ, in'endekɔbocər ŋa kiti. Kɔ tencepər-ɛ, ŋandewur ŋadekor-kor im nnɔ kəfo kaŋkɛ.»7.7 Dəkəcop 15.13-14"},{"book":"Yɛbəc ya Asom a Yesu","chapter":"7","verse":"8","text":"Ntɛ tatɔkɔ tencepər mɔ, kɔ Kanu kəncaŋəs kiyi kɔn tetin kɔ Abraham, ti tɔyɔnɛ kəmɛŋkərnɛ ka kəkənc arkun. Ti disrɛ kɔ Abraham oŋkom Siyaka, k'ɛŋkənc kɔ tataka tɔn ta camət-maas. Itɔ Siyaka ɛnayɔ sɔ Yakuba, kɔ Yakuba ɔyɔ sɔ ti awut ɔn arkun wəco kɔ mɛrəŋ, aŋɛ ŋayɔnɛ cas ca cusuŋka wəco kɔ mɛrəŋ ca Yisrayel mɔ."},{"book":"Yɛbəc ya Asom a Yesu","chapter":"7","verse":"9","text":"Ntɛ atem asu, awut a Siyaka, ŋanayɔnɛ wɛnc kəŋan Isifu kəraca mɔ, kɔ ŋancaməs kɔ ntɛ tɔŋsɔŋɛ pakekərɛ kɔ Misira mɔ. Mba Kanu kənayi kɔ Isifu,"},{"book":"Yɛbəc ya Asom a Yesu","chapter":"7","verse":"10","text":"kənayac kɔ pəcuca fəp. Kanu kəncmar Isifu, kəcsɔŋ kɔ kəcərɛ kəkɔt nde Firawona wəbɛ ka Misira fɔr kiriŋ. Firawona ɛnasɔŋ Isifu dekiriŋ da Misira kɔ da kəlɔ kɔn disrɛ fəp mɔ."},{"book":"Yɛbəc ya Asom a Yesu","chapter":"7","verse":"11","text":"Kɔ dor dɔpɔŋ dende deyi Misira fəp kɔ atɔf ŋa Kanaŋ. Pəcuca pɛnabɛk, atem asu ŋancsɔtɔ fɛ yeri."},{"book":"Yɛbəc ya Asom a Yesu","chapter":"7","verse":"12","text":"Kɔ Yakuba ende pəne a cəgbay cəyi Misira, k'osom tɔcɔkɔ-cɔkɔ awut ɔn aŋɛ ŋantəŋnɛ atem asu mɔ."},{"book":"Yɛbəc ya Asom a Yesu","chapter":"7","verse":"13","text":"Tamɛrəŋ, kɔ Isifu owurərnɛ awɛnc ɔn, ntɛ tɔ kɔ Firawona ɔsɔtɔ kəcərɛ oŋ akomɛnɛ a Isifu."},{"book":"Yɛbəc ya Asom a Yesu","chapter":"7","verse":"14","text":"Kɔ Isifu osom awɛnc ɔn a pakɛrɛ kɔ kas Yakuba, kəlɛkɛnɛ ka afum ɔn fəp, aŋɛ ŋancbəp afum wəco camət-mɛrəŋ kɔ kəcamət (75) mɔ."},{"book":"Yɛbəc ya Asom a Yesu","chapter":"7","verse":"15","text":"Kɔ Yakuba ontor atɔf ŋa Misira. Difɔ ɛnafi, kɔ atem asu alɔma."},{"book":"Yɛbəc ya Asom a Yesu","chapter":"7","verse":"16","text":"K'aŋkekərɛ cəbel cəŋan Səkɛm, k'aŋkɔ pawup nde kufu nkɛ Abraham ɛnawayɛ pəsam nnɔ kusuŋka ka Hamɔr kəyi mɔ."},{"book":"Yɛbəc ya Asom a Yesu","chapter":"7","verse":"17","text":"Tɛm ntɛ pənamar a Kanu kəlas temer ntɛ kənalɛkɛ Abraham mɔ tɛnalɔtərnɛ. Kɔ dokombəra dɛmbɛk, kɔ afum ŋaŋla oŋ kəla dəm Misira,"},{"book":"Yɛbəc ya Asom a Yesu","chapter":"7","verse":"18","text":"haŋ kɔ wəbɛ wəlɔma ender pəndɛ dɛbɛ da atɔf ŋaŋɔkɔ nwɛ ɛnatɔ-cərɛ Isifu mɔ."},{"book":"Yɛbəc ya Asom a Yesu","chapter":"7","verse":"19","text":"Wəbɛ wəkakɔ ender pəcnɛmpəs, pəctɔrəs atem asu. K'ende pəsɔŋɛ ŋa kəsak cənaka cəŋan, ntɛ tɔŋsɔŋɛ ta akakɔ ŋantam kəyi doru mɔ."},{"book":"Yɛbəc ya Asom a Yesu","chapter":"7","verse":"20","text":"Tɛm tatɔkɔ t'anakom Musa, nwɛ ɛnabɔt Kanu kənəŋk mɔ. K'antɔmpər kɔ yof maas nde kəlɔ ka kas disrɛ,"},{"book":"Yɛbəc ya Asom a Yesu","chapter":"7","verse":"21","text":"mba ntɛ tɔyɔ tɛnatɔyi mɛnɛ kəgbal kɔn mɔ, kɔ wan ka wəbɛ ka Misira wəran efir kɔ, k'ɔŋkɔ pədusum pəyɔ kɔ wan."},{"book":"Yɛbəc ya Asom a Yesu","chapter":"7","verse":"22","text":"Kəcərɛ kəkɔt fəp k'aMisira k'anadusumɛ Musa, k'ɔsɔtɔ fənɔntər dəmoloku kɔ dəmɔyɔ."},{"book":"Yɛbəc ya Asom a Yesu","chapter":"7","verse":"23","text":"Ntɛ Musa ɔsɔtɔ meren wəco maŋkəlɛ (40) mɔ, k'ende pəcɛm-cɛmnɛ kəkɔnəŋk awɛnc aŋa, afum a Yisrayel."},{"book":"Yɛbəc ya Asom a Yesu","chapter":"7","verse":"24","text":"Kɔ Musa ɔŋkɔ pətəŋnɛ wɛnc wəkin wəka Misira paccakəra, k'ɛncəmɛnɛ wɛnc wəkakɔ anctɔrəs mɔ. K'oluksɛ ayɛk ŋa wɛnc, k'endif wəMisira."},{"book":"Yɛbəc ya Asom a Yesu","chapter":"7","verse":"25","text":"Kɔ Musa ɛncɛm-cɛmnɛ a awɛnc aŋa ŋaŋtam kəcgbɛkərɛ a Kanu kəntam kəbaŋ ŋa kɔ ŋancəmɛ kɔ darəŋ-ɛ, mba ŋanacərɛ fɛ ti."},{"book":"Yɛbəc ya Asom a Yesu","chapter":"7","verse":"26","text":"Dɔckɔsɔk, kɔ Musa ɔŋkɔ pəbəp aYisrayel mɛrəŋ ŋacsutɛnɛ, k'ɛyac ŋa, k'olompəs ŋa dacɔ. K'eyif ŋa: ‹Ta ake tɔ nəŋsutnɛnɛ tantɛ-ɛ? Dɛwɛnca dɔ nəyɔ!›"},{"book":"Yɛbəc ya Asom a Yesu","chapter":"7","verse":"27","text":"Mba wəkɔ ɛnccakəra wɛnc mɔ, ɛwɛn Musa pəcyif: ‹An'ɔsɔŋ'əm kəyɔnɛ wəbɛ kɔ wəboc kiti səna dacɔ-ɛ?"},{"book":"Yɛbəc ya Asom a Yesu","chapter":"7","verse":"28","text":"Kədif'im kɔ məfaŋ ba, pəmɔ tɔkɔ məndifsa wəMisira mɔ?›7.28 Kəwur 2.14"},{"book":"Yɛbəc ya Asom a Yesu","chapter":"7","verse":"29","text":"Kɔ moloku mamɔkɔ mɔsɔŋɛ Musa kəyɛksɛ, k'ɔŋkɔ pəndɛ decikəra atɔf ŋa Madiyaŋ. Difɔ ɛnakom awut arkun mɛrəŋ."},{"book":"Yɛbəc ya Asom a Yesu","chapter":"7","verse":"30","text":"Ntɛ meren wəco maŋkəlɛ mencepər (40) mɔ, kɔ mɛlɛkɛ mowurər Musa nde tɛgbərɛ ta tɔrɔ ta Turisnina dəmemer ma nɛnc ndɛ dɛncmar dɛrəntəm mɔ."},{"book":"Yɛbəc ya Asom a Yesu","chapter":"7","verse":"31","text":"Ntɛ Musa ɛnəŋk ti mɔ, kɔ pənciyanɛ kɔ kənəŋk ka tes tɛwɛy-wɛy tatɔkɔ, ntɛ ɔnccɔŋnɛ kəkɔgbɛkərɛ mɔ, kɔ dim da Wəbɛ Kanu dender kɔ:"},{"book":"Yɛbəc ya Asom a Yesu","chapter":"7","verse":"32","text":"‹In'ɔfɔ, Kanu ka atem am: Kanu ka Abraham, ka Siyaka kɔ Yakuba!›7.32 Kəwur 3.6 Musa pəcyikcɛ, ta oŋwosɛ sɔ kəgbətnɛ di-ɛ."},{"book":"Yɛbəc ya Asom a Yesu","chapter":"7","verse":"33","text":"Kɔ Wəbɛ oloku kɔ: ‹Məwurɛ cɔfta cam dəwɛcək, bawo kəfo kaŋkɔ məncəmɛ mɔ, kəfo kəcempi kɔ."},{"book":"Yɛbəc ya Asom a Yesu","chapter":"7","verse":"34","text":"Inəŋk pəcuy pa afum em aŋɛ ŋayi Misira mɔ, ine kəgbis kəŋan: Intor ideyac ŋa. Ndɛkəl oŋ, məder isom əm Misira.›7.34 Kəwur 3.5,7,8,10"},{"book":"Yɛbəc ya Asom a Yesu","chapter":"7","verse":"35","text":"Musa wəkakɔ ŋanace a ŋacloku: «An'ɔsɔŋ'əm kəyɔnɛ wəbɛ kɔ wəboc kiti səna dacɔ-ɛ?» Nkɔn Kanu kənasom pəyɔnɛ wəbɛ kɔ wəyac, kəbɛrɛnɛ ka mɛlɛkɛ mmɛ mɛnawurər kɔ nde dɛrəntəm mɔ."},{"book":"Yɛbəc ya Asom a Yesu","chapter":"7","verse":"36","text":"Nkɔn Musa ɛnawurɛnɛ aYisrayel Misira pəcyɔ mes mɛwɛy-wɛy kɔ mɛgbɛkərɛ ma Kanu, nde kəba Kəyim kɔ nde dətɛgbərɛ, meren mmɛ wəco maŋkəlɛ (40) disrɛ."},{"book":"Yɛbəc ya Asom a Yesu","chapter":"7","verse":"37","text":"Nkɔn Musa wəkakɔ yati ɛnaloku aYisrayel: ‹Kanu kəndekɛrɛ nu sayibɛ pəmɔ ina, nwɛ kəndeyɛk-yɛk awɛnc anu dacɔ mɔ, pəsom kɔ nnɔ nəyi mɔ.›7.37 Sariyɛ 18.15"},{"book":"Yɛbəc ya Asom a Yesu","chapter":"7","verse":"38","text":"Nkɔn Musa, ntɛ afum ŋanaloŋkanɛ nde dətɛgbərɛ mɔ, nkɔn ɛnayɔnɛ sɔ wəcepərɛnɛ moloku atem asu dacɔ kɔ mɛlɛkɛ mmɛ monclok-lokər kɔ nde dətɔrɔ ta Turisnina mɔ. K'ɔsɔtɔ moloku meyi wəyeŋ, ntɛ tɔŋsɔŋɛ səcərɛ mi mɔ."},{"book":"Yɛbəc ya Asom a Yesu","chapter":"7","verse":"39","text":"Atem asu ŋanafaŋ fɛ kəcəŋkəl kɔ, kɔ ŋawɛnəs kɔ. Ŋanacɛm-cɛmnɛ dəbəkəc kəluksərnɛ Misira."},{"book":"Yɛbəc ya Asom a Yesu","chapter":"7","verse":"40","text":"Kɔ atem asu ŋaloku Aruna, ‹Məlompəsɛ su mɛrəŋka, mmɛ mendesolɛ su mɔ, bawo Musa nwɛ owurɛnɛ su Misira mɔ, səncərɛ fɛ ntɛ tɔsɔtɔ kɔ mɔ.›"},{"book":"Yɛbəc ya Asom a Yesu","chapter":"7","verse":"41","text":"Mata mamɔkɔ, kɔ ŋalompəs tɛrəŋka ta tura, kɔ ŋaloŋnɛ nnɔ tɛrəŋka kiriŋ, kɔ ŋambocɛ kəsata yɛbəc ya waca waŋan."},{"book":"Yɛbəc ya Asom a Yesu","chapter":"7","verse":"42","text":"Mba kɔ Kanu kəmbɛr ŋa kumunt, kɔ kəsakɛ ŋa kəkor-koru ca ya darenc. It'ancic ti buk ba sayibɛ-e disrɛ:"},{"book":"Yɛbəc ya Asom a Yesu","chapter":"7","verse":"43","text":"Nənakekərɛ abal ŋa tɛrəŋka ta Mɔlɔk"},{"book":"Yɛbəc ya Asom a Yesu","chapter":"7","verse":"44","text":"Atem asu ŋanayɔ dəndo dətɛgbərɛ aŋgbancan ŋa sede nŋɛ anamɛŋk walakɛ wa masar nwɛ Kanu kənacicɛ Musa mɔ. Tatɔkɔ tɔ wəlok-lokər ka Musa ɛnaloku kɔ a pəyɔ, a ŋowurɛnɛ kɔ ŋɔkɔ ɛnanəŋk mɔ."},{"book":"Yɛbəc ya Asom a Yesu","chapter":"7","verse":"45","text":"Ntɛ atem asu ŋasɔtɔ ŋi mɔ, kɔ ŋaŋkekərɛ nde atɔf nŋɛ Kanu kənabɛləs afum fɔr yaŋan kiriŋ mɔ. Yosuwe pəyɔnɛ ŋa wəkiriŋ. Aŋgbancan ŋaŋɔkɔ ŋɛnayi di haŋ tɛm ta Dawuda."},{"book":"Yɛbəc ya Asom a Yesu","chapter":"7","verse":"46","text":"Kɔ Dawuda ɔsɔtɔ kəmar ka Kanu, k'ontola sɔ kəsɔŋ kɔ kəfo nkɛ ɔŋkɔcəmbərɛ Kanu ka Yakuba dəkəyi mɔ."},{"book":"Yɛbəc ya Asom a Yesu","chapter":"7","verse":"47","text":"Mba Sulemani ɛnader pəlɔ kəlɔ kaŋkɔ."},{"book":"Yɛbəc ya Asom a Yesu","chapter":"7","verse":"48","text":"Mɛnɛ ntɛ Wəbɛ wəka darenc ɔntɔwosɛ kəyi paka disrɛ mpɛ kəca ka fum kəlompəs mɔ, pəmɔ tɔkɔ sayibɛ səloku ti mɔ:"},{"book":"Yɛbəc ya Asom a Yesu","chapter":"7","verse":"49","text":"‹Wəbɛ oloku:"},{"book":"Yɛbəc ya Asom a Yesu","chapter":"7","verse":"50","text":"Bafɔ kəca kem kəlompəs mamɛ fəp ba?»›7.50 Esayi 66.1-2"},{"book":"Yɛbəc ya Asom a Yesu","chapter":"7","verse":"51","text":"Nəna afum ataŋi ləŋəs, ayɔ bəkəc pəmɔ bilakoro! Haŋ mɔkɔ nəna nəyi kəwɛnəs Amera Ŋecempi ŋa Kanu pəmɔ atem anu!"},{"book":"Yɛbəc ya Asom a Yesu","chapter":"7","verse":"52","text":"Sayibɛ səre atem anu ŋanatɔ-tɔrəs-ɛ? Ŋanadif aŋɛ ŋananuŋkɛnɛ kəcam kəder ka Wəlompu nwɛ nəna nənasɔŋ oŋ a kɔ andif mɔ."},{"book":"Yɛbəc ya Asom a Yesu","chapter":"7","verse":"53","text":"Nəna aŋɛ nənasɔtɔ sariyɛ sa Musa nsɛ mɛlɛkɛ ma Kanu mɛnaloku kɔ mɔ, mba nənakɔtɛnɛ fɛ si, nəmɛŋkərnɛ fɛ sɔ si.»"},{"book":"Yɛbəc ya Asom a Yesu","chapter":"7","verse":"54","text":"Ntɛ Etiyɛn onclok-loku mɔ, afum akɔ ŋancne moloku mamɔkɔ mɔ, pənanaŋkanɛ kətɛlɛ ŋa haŋ ŋancŋaŋərɛnɛ sek nnɔ eyi mɔ."},{"book":"Yɛbəc ya Asom a Yesu","chapter":"7","verse":"55","text":"Mba Amera Ŋecempi ŋa Kanu ŋɛncbəc Etiyɛn dəris. K'ɛŋgbətnɛ kɔm, k'ɛnəŋk nɔrɔ da debeki da Kanu, Yesu pəcəmɛ Kanu kəsək."},{"book":"Yɛbəc ya Asom a Yesu","chapter":"7","verse":"56","text":"K'oloku: «Inəŋk kɔm kəgbitɛ, Wan ka Wərkun pəcəmɛ Kanu kəsək!»"},{"book":"Yɛbəc ya Asom a Yesu","chapter":"7","verse":"57","text":"Kɔ afum aŋɛ ŋaŋkulɛ-kulɛ pəpɔŋ, kɔ ŋasuncnɛ ləŋəs, kɔ ŋawɛtnɛ fəp faŋan kəkɔbəp Etiyɛn."},{"book":"Yɛbəc ya Asom a Yesu","chapter":"7","verse":"58","text":"Kɔ ŋambɛləs kɔ haŋ kɔ ŋawurɛnɛ kɔ dare, kɔ ŋanca-cas kɔ masar. Atəŋnɛ aka ti ŋanaboc suma saŋan sa kəroŋ wətɛmp dəntɔf, nwɛ ancwe Sol mɔ."},{"book":"Yɛbəc ya Asom a Yesu","chapter":"7","verse":"59","text":"Ntɛ ŋancca-cas kɔ mɔ, kɔ Etiyɛn ontola pəcloku: «Mariki Yesu, məbaŋ amera ŋem.»"},{"book":"Yɛbəc ya Asom a Yesu","chapter":"7","verse":"60","text":"Ntɛ tɔ kɔ Etiyɛn ɛncəp suwu, k'oŋkulɛ-kulɛ: «Wəbɛ, ta məsarsər ŋa kiciya kaŋkɛ!» Ntɛ elip kəloku tatɔkɔ mɔ, k'eŋgbiŋ kifir."}]}