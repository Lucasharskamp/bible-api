{"data":[{"book":"1 Qoronttosa","chapter":"6","verse":"1","text":"Inte garisafe issades hara ammanizadera yooy diiko he yooza ammanizayta achchi shiishanayssa wostti ammanontta asa sinthan piridistana shiishizee?"},{"book":"1 Qoronttosa","chapter":"6","verse":"2","text":"Ammaniza asay ammanontta asa bolla piridanayssa inte ereketii? Inte buro alame bolla piridandetta. Gidiko hessa guutha yoo bolla piridanas danda7eketii?"},{"book":"1 Qoronttosa","chapter":"6","verse":"3","text":"Hayssa biitta bolla diza piriday attoshin inte buro kiitanchata bolla piridanayssa ereketii?"},{"book":"1 Qoronttosa","chapter":"6","verse":"4","text":"Inte inte garisan oyettiko ammanizayta maabarape karen dizaytanine kadhettida asata sinthan wostti inte yoyo shiishetii?"},{"book":"1 Qoronttosa","chapter":"6","verse":"5","text":"Ta hessa intes gizay intena yeelachanaskko. Inte garisan ammanizayta giigisanas danda7iza wozanama asi bayee?"},{"book":"1 Qoronttosa","chapter":"6","verse":"6","text":"Gido attin ammanizadey hara ammanizade mootanas alame pirida keethe baanas bessizee?"},{"book":"1 Qoronttosa","chapter":"6","verse":"7","text":"Inte garisan issay issa mootoy inte kundethas malata besses. Inte qohanape qohettiko lo7enee? Qasseka inte asi balethanape intena asi balethiko lo7enee?"},{"book":"1 Qoronttosa","chapter":"6","verse":"8","text":"Inte haa qohistanape gede qoheistane balethista. Hessikka inte ishatakko."},{"book":"1 Qoronttosa","chapter":"6","verse":"9","text":"Makal7anchati Xoossa kawoteth gelonttayssa ereketii? Hessa mala yoon baletopite. Laymmatana qaqatizayti, eeqqa eqqizaytine addey addera laymmatizayti,"},{"book":"1 Qoronttosa","chapter":"6","verse":"10","text":"Woyko kaysoti, gaphigaphizayti, mathotizayti, asi cayzaytine bonqizayti Xoossa kawoteth laatetena."},{"book":"1 Qoronttosa","chapter":"6","verse":"11","text":"Intefe issi issi asati heytantta malako shin ha7i qass Goda Yesus Kiristoosa sunthanine nu sunthanine nu Xoossa ayanan mecettidista, dummatidistane xiillidista."},{"book":"1 Qoronttosa","chapter":"6","verse":"12","text":"Haray wurikka taas immetides. Gido attin wurikka go7izaz gidena. Wurika taas immetides gido attin ay miishika tana haarena"},{"book":"1 Qoronttosa","chapter":"6","verse":"13","text":"Qasse Kaathi uloskko; uloyka kaththaskko. Gido attin Xoossi nam7aka dhayssana. Asatethi Godassife attin laymmas gidena. Godayka asatethaskko."},{"book":"1 Qoronttosa","chapter":"6","verse":"14","text":"Xoossi Goda hayqope denthida mala nunaka qasse ba wolqan hayqope denthana."},{"book":"1 Qoronttosa","chapter":"6","verse":"15","text":"Inte asatethay Kiristoosa asatetha billite gididayssa inte ereketii? Histin ta Kiristoosa asatethafe issa laymman aqqiza asatara issino histoo? Muleka bessena."},{"book":"1 Qoronttosa","chapter":"6","verse":"16","text":"Woyko laymmatizarira aqqizadey izira issi asho gidizayssa inte ereketii? “Nam7ay issi asho gidetes” geetetides."},{"book":"1 Qoronttosa","chapter":"6","verse":"17","text":"Gido attin Godara issino gidizadey izara issi ayana gidees."},{"book":"1 Qoronttosa","chapter":"6","verse":"18","text":"Laymmape hakkite. Asi oothiza hara nagaray wuri izade ashope karera hanes. laymma laymmatizadey gidiko berika ba asatetha bolla nagara oothes."},{"book":"1 Qoronttosa","chapter":"6","verse":"19","text":"Inte asatethay inte gaathan diza xiillo ayanas duussaso gididayssa inte erekketii? He ayanayka inte Xoossafe ekoyssakko. Inteka inte intes gidekista."},{"book":"1 Qoronttosa","chapter":"6","verse":"20","text":"Inte miishan shametidista. Hessa gishshi inte inte asatethan Xoossu bonchite."}]}