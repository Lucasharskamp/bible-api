{"data":[{"book":"ዳኪንቴዞንሢ ማዾ","chapter":"13","verse":"1","text":"ዓንፆኪያይዳ ዓኣ ኪሪስቶሴ ጉሙርቃ ዓሶ ባኣካ ፆኦሲ ማሊሢ ኬኤዛያና ኪሪስቶሴ ጉሙርቃ ዓሶ ዔርዛ ዓሲያ ዓኣኔ፤ ዬያታ፦ «ባርናባሴ፥ ካርፃሢ ጌይንታ ሲሞኦኔ፥ ቄሬና ዓጮ ዓሢ ሉኪዮሴ፥ ዓጮኮ ዖይዳሳ ቤዞ ዎይሣ ሄሮዲሴንታ13፡1 ዓጮኮ ዖይዳሳ ቤዞ ዎይሣ ሄሮዲሴንታ፦ ዬያ ካኣቲኮ ሱንፃ «ዓንቲጳሴ» ጌይንታያ ጌሊላ ዓጮ ዎይሣያኬ። ዎሊ ኮሺ ናሽካ ሚናሄና ሳውሌናኬ።»"},{"book":"ዳኪንቴዞንሢ ማዾ","chapter":"13","verse":"2","text":"ዬንሢ ሙኡዚ ሃሺ ሺኢጲሢ ሺኢቃንቴ ሃሣ ፆኦሲ ካኣሽካንቴ ዓያና ጌኤሺ፦ «ታኣኒ ዶኦሬ ማዾም ባርናባሴና ሳውሌና ታኣም ዱማሲ ኬሱዋቴ» ጌዔኔ።"},{"book":"ዳኪንቴዞንሢ ማዾ","chapter":"13","verse":"3","text":"ዔያታ ላሚ ሃሣ ሙዖ ሃሺ ሺኢቆ ሺኢጲፆ ሺኢቂ፥ ኩጮ ዔያቶ ዑፃ ጌሤስካፓ ዔያቶ ዳኬኔ።"},{"book":"ዳኪንቴዞንሢ ማዾ","chapter":"13","verse":"4","text":"ባርናባሴና ሳውሌና ዓያና ጌኤሺ ዔያቶ ዳኬም ሴሌውቂያ ጌይንታ ዓጮ ዓኣዺ፥ ዬካፓ ዋኣፆ ካኣሚሎና ዋኣፆ ሳዛ ዓኣ ቆጲሮሴ ዓኣዼኔ።"},{"book":"ዳኪንቴዞንሢ ማዾ","chapter":"13","verse":"5","text":"ሲልማና ዔያታ ሄላዖ ዓይሁዶ ዓሶኮ ቡኪንቶ ቤዛ ፆኦሲ ቃኣላ ኬኤዜኔ፤ ዮሃኒሴ ጌይንታ ማርቆሴያ ዔያቶና ዎላ ማዒ ዔያቶ ማኣዴኔ።"},{"book":"ዳኪንቴዞንሢ ማዾ","chapter":"13","verse":"6","text":"ቆጲሮሴኮ ጳፑ ጋዓ ቤዞ ዴንዲ ዔያታ ሄላዖ፥ ባሪዬሱሴ ጌይንታ ፔቴ ዓይሁዴ ዓሲ ዦይስኬያ ዴንቄኔ፤ ዒዚያ ሉኡዙሞና ፆኦሲ ማሊሢ ኬኤዛኔ ጋዓ ዓሲኬ።"},{"book":"ዳኪንቴዞንሢ ማዾ","chapter":"13","verse":"7","text":"ዒዚ ሴርጊዮስ ጳውሎሴ ጌይንታ ኮሺ ጫዋ ማዒ ዓጪ ዎይሣስኬያኮ ላጌኬ፤ ዬይ ዎይሣ ዓሢ ባርናባሴና ሳውሌና ዔኤሊሲ ፆኦሲ ቃኣላ ዋይዛኒ ኮዔኔ።"},{"book":"ዳኪንቴዞንሢ ማዾ","chapter":"13","verse":"8","text":"ጋዓንቴ ጊሪኬ ሙኡጮና «ዔሊማሴ» ጌይንታ ዦዋኣሢ፥ ባሪዬሱሴ ዬይ ዓጮ ዎይሣሢ ኪሪስቶሴ ጉሙርቁዋጉዲ ላኣጊ ባርናባሴና ሳውሌና ኬኤዛ ባኮ ዒፂ ማኬኔ።"},{"book":"ዳኪንቴዞንሢ ማዾ","chapter":"13","verse":"9","text":"ሳውሌ ጌይንታ ጳውሎሴ ጋዓንቴ ዓያና ጌኤሺ ኩሙሢ ዎልቄና ዒዛይዳ ሙኬም ዬያ ዓሢ ኮሺ ዛጋዖ፦"},{"book":"ዳኪንቴዞንሢ ማዾ","chapter":"13","verse":"10","text":"«ሃይ ኔ ፃላሄ ናዓሢ፥ ጎኑሞ ቢያኮ ሞርኬ ማዔሢ፥ ጌሺሢና ፑርቱሞና ኔ ጊዳ ኩሜሢ ሃይ! ፒዜ ፆኦሲ ጎይፆ ዎቢሶ ኔ ሃሻዓዳ?"},{"book":"ዳኪንቴዞንሢ ማዾ","chapter":"13","verse":"11","text":"ሃሢ ሃይሾ ኔና ፆኦሲ ኩቺ ጳርቃንዳኔ፤ ዓኣፒ ባይቄያ ኔ ማዓንዳኔ፤ ፆኦሲ ጌዔ ዎዳ ሄላንዳኣና ዓቦኮ ፖዖ ኔ ዛጋዓኬ» ጋዓዛ፥ ቤዞማና ዓኣፓ ዒዛኮ ሻኣራቲ ዹሚ ባይቄም፥ ኩጮ ዒዛኮ ዓርቂ ዔኪ ዒዛ ዓኣዻንዳ ዓሲ ኮይላ ዒዛኮ ዒ ኮይሢ ዓርቄኔ።"},{"book":"ዳኪንቴዞንሢ ማዾ","chapter":"13","verse":"12","text":"ዓጮ ዎይሣሢ ማዔ ባኮ ቢያ ዛጋዖ ኪሪስቶሴ ጉሙርቄኔ፤ ጎዳ ዛሎ ዋይዜ ባኮሮዋ ቢያ ዲቃቲ ሄርሼኔ።"},{"book":"ዳኪንቴዞንሢ ማዾ","chapter":"13","verse":"13","text":"ዬካፓ ጳውሎሴና ዒዛኮ ላጎንሢና ዋኣፆ ካኣሚሎና ጳፑይዳፓ ጲንፒሊያ ዓጫ ዓኣ ጴርጌ ዓኣዼኔ፤ ዮሃኒሴ ጌይንታ ማርቆሴ ጋዓንቴ ዔያቶይዳፓ ዱማዺ ጊንሣ ዬሩሳላሜ ማዒ ዓኣዼኔ።"},{"book":"ዳኪንቴዞንሢ ማዾ","chapter":"13","verse":"14","text":"ዔያታ ጋዓንቴ ጴርጌይዳፓ ዔቂ ጲሲዲያ ዓጮይዳ ዓኣ ዓንፆኪያ ዓኣዼኔ፤ ዓይሁዶኮ ሃውሾ ኬሎና ዔያቶኮ ቡኪንቶ ቤዞ ጌሊ ዴዔኔ።"},{"book":"ዳኪንቴዞንሢ ማዾ","chapter":"13","verse":"15","text":"ዒማና ዎጎ ማፃኣፖና ፆኦሲ ማሊፆ ኬኤዛ ዓሶናኮ ማፃኣፓፓ ናባቢንቴሢኮ ጊንፃ ዓይሁዶ ዓሶኮ ቡኪንቶ ቤዞ ሱኡጋ፦ «ዒሾንሢዮቴ! ዴሮ ዶዲሻ ቃኣላ ዒንሢኮ ዓኣቶ ዴሮም ኬኤዙዋቴ» ጌዒ ዓሲ ዔያቶም ዳኬኔ።"},{"book":"ዳኪንቴዞንሢ ማዾ","chapter":"13","verse":"16","text":"ዬያሮ ጳውሎሴ ዔቃዖ ዴሮ ባንሢ ኩቺና ዻዊ ዻዊ ሂዚ ጌዔኔ፦ «ዒስራዔኤሌ ዓሶንታ ሃሣ ዒንሢ ፆኦሲ ዒጊጫ፥ ዓይሁዴ ማዒባኣ ዴራ! ዋይዙዋቴ፤"},{"book":"ዳኪንቴዞንሢ ማዾ","chapter":"13","verse":"17","text":"ሃያ ዒስራዔኤሌ ዴሮኮ ፆኦዛሢ ኑኡኮ ቤርታዻ ዓዶንሢ ዶኦሪ፥ ጊብፄ ዓጮይዳ ዔያታ ዓኣ ዎዶና ዳልጊ ዴሬ ዔያቶ ማሂ ዒዛኮ ዼኤፖ ዎልቆና ዬኖ ዓጫፓ ዔያቶ ኬሴኔ። 13፡17 ኬሲ. ማፃ 1፡7፤ 12፡51።"},{"book":"ዳኪንቴዞንሢ ማዾ","chapter":"13","verse":"18","text":"ዖይዲታሚ ሌዔ ማዓንዳያ ዓሲ ናንጉዋ ዳውሎይዳ ጊቢ ዳንዳዒሢና13፡18 ጊቢ ዳንዳዒሢና፦ ጋዓዞ ፔቴ ፔቴ ማፃኣፓ «ሚጪንቲ ዶዲ ካፒሢና» ጋዓኔ። ዔያቶ ዒ ማኣዴኔ፤ 13፡18 ፓይ. ማፃ 14፡34፤ ላሚ. ዎማ 1፡31።"},{"book":"ዳኪንቴዞንሢ ማዾ","chapter":"13","verse":"19","text":"ዬካፓ ካኣናኔ ዓጮይዳ ላንካይ ካኣቶ ባይዚ፥ ዬያቶኮ ዓጮ ዔያቶ ዻካልሴኔ፤"},{"book":"ዳኪንቴዞንሢ ማዾ","chapter":"13","verse":"20","text":"ዬካፓ ሃሣ ዖይዶ ፄኤታና ዶንጊታሚ ሌዔ ማዓንዳያ ፆኦሲ ማሊፆ ኬኤዛ ሳሙዔኤሌ ዎዶ ሄላንዳኣና ሱኡጌ ዔያቶ ዎይሣንዳጉዲ ማሄኔ።» 13፡20 ሱኡጎ. ማፃ 2፡16፤ 1ሳሙ. 3፡20።"},{"book":"ዳኪንቴዞንሢ ማዾ","chapter":"13","verse":"21","text":"«ዬካፓ ሄሊሲ ካኣቲ ዔያቶም ካኣታሳንዳጉዲ ፆኦሲ ዔያታ ሺኢቃዛ፥ ፆኦሲ ዔያቶም ቢኢኒያሜ ፃጳፓ ማዔ ቂሴ ናኣዚ ሳኣዖኦሌ ዖይዲታሚ ሌዔ ካኣታሴኔ። 13፡21 1ሳሙ. 8፡5፤ 10፡21።"},{"book":"ዳኪንቴዞንሢ ማዾ","chapter":"13","verse":"22","text":"ፆኦሲ ሳኣዖኦሌ ካኣቱማፓ ኬይሴስካፓ ዳውቴ ዔያቶም ካኣታሴኔ፤ ፆኦሲ ዳውቴ ዛሎ ማርካዻዖ ‹ዒናፓ ታ ዒዛ ናሽካያ፥ ታኣኮ ማሊፆ ኩንሣ፥ ዒሴዬ ናኣዚ ዳውቴ ታ ዴንቄኔ› ጌዔኔ። 13፡22 1ሳሙ. 13፡14፤ 16፡12፤ ዓይኑ. 89፡20።"},{"book":"ዳኪንቴዞንሢ ማዾ","chapter":"13","verse":"23","text":"ዬያ ዓሢ ዜርፆይዳፓ ፆኦሲ ዒንጌ ሃጊ ማዓንዳ ዎዞጉዴያ ዒስራዔኤሌ ዓሶ ዻቂሻ፥ ዬሱሴ ዔኪ ሙኬኔ።"},{"book":"ዳኪንቴዞንሢ ማዾ","chapter":"13","verse":"24","text":"ዬሱሴ ማዾ ዓርቃንዳሢኮ ቤርታ ዒስራዔኤሌ ዓሳ ጎሞ ፔኤኮ ቡኡፂ ዋኣሢና ማስታንዳጉዲ ዮሃኒሴ ኬኤዜኔ። 13፡24 ማር. 1፡4፤ ሉቃ. 3፡3።"},{"book":"ዳኪንቴዞንሢ ማዾ","chapter":"13","verse":"25","text":"ዮሃኒሴ ፔ ማዾ ኩርሳኒ ዑኪ ዓኣዖ፦ ‹ታና ዒንሢ ዖናኬ ጋዓይ? ታኣኒ ሜሲሄቱዋሴ፤ ጋዓንቴ ዒዛኮ ዱርዞ ቱኮ ሱዞ ቡላኒ ታኣም ኮይሱዋያ፥ ታኣኮ ጊንፆ ሜሌ ሙካንዳኔ› ጌዔኔ። 13፡25 ማቲ. 3፡11፤ ማር. 1፡7፤ ሉቃ. 3፡16፤ ዮሃ. 1፡20፤27።"},{"book":"ዳኪንቴዞንሢ ማዾ","chapter":"13","verse":"26","text":"«ዒንሢ ዓብራሃሜ ዜርፃፓ ሾይንቴ ዒሾንሢንታ ፆኦሲ ዒጊጫዞንሢ ቢያ! ሃይ ዻቂንቶ ቃኣላ ዳኪንቴሢ ኑምኬ።"},{"book":"ዳኪንቴዞንሢ ማዾ","chapter":"13","verse":"27","text":"ጋዓንቴ ዬሩሳላሜይዳ ናንጋ ዓሶና ዔያቶኮ ሱኡጎና ዬሱሴ ዓሲ ዻቂሻያ ማዔሢ ዔሪባኣሴ፤ ሃሣ ዓይሁዶ ዓሶኮ ሃውሾ ኬሎና ቢያ ናባቢንታ፥ ፆኦሲ ማሊፆ ኬኤዛ ዓሶኮ ማፃኣፖ ቃኣላኣ ዔያቶም ጌሊባኣሴ፤ ያዺ ማዔቴያ ፆኦሲ ማሊፆ ኬኤዛ ዓሳ ጌዔ ጎይፆ ዒዛ ዑፃ ፑርታ ዎጌ ዔያታ ዎጌኔ።"},{"book":"ዳኪንቴዞንሢ ማዾ","chapter":"13","verse":"28","text":"ሃይቢም ዒዛ ሄሊሳ ዻቢንቲ ዔያታ ዒዛይዳ ዴንቂባኣዖ ዔያቶም ዒዛ ዎዻንዳጉዲ ጲላፆሴ ዔያታ ሺኢቄኔ። 13፡28 ማቲ. 27፡22-23፤ ማር. 15፡13-14፤ ሉቃ. 23፡21-23፤ ዮሃ. 19፡15።"},{"book":"ዳኪንቴዞንሢ ማዾ","chapter":"13","verse":"29","text":"ዒዛ ዛሎ ፃኣፒንቴ ባኮ ቢያ ዔያታ ኩንሤሢኮ ጊንፃ ፑርቲሴ ዓሶ ሱፆ ሚፃፓ ኬይሲ ዒዛ ዔያታ ዱኡኬኔ፤ 13፡29 ማቲ. 27፡57-61፤ ማር. 15፡42-47፤ ሉቃ. 23፡50-56፤ ዮሃ. 19፡38-42።"},{"book":"ዳኪንቴዞንሢ ማዾ","chapter":"13","verse":"30","text":"ጋዓንቴ ፆኦሲ ዒዛ ሃይባፓ ዔቂሴኔ።"},{"book":"ዳኪንቴዞንሢ ማዾ","chapter":"13","verse":"31","text":"ጌሊላይዳፓ ዬሩሳላሜ ዒዛና ዎላ ሙኬዞንሢማኣ ሚርጌ ኬሊ ዒዚ ጴዼኔ፤ ዬያታ ሃሢ ዴሮኮ ቤርቶይዳ ዒዛኮ ማርኮንሢኬ። 13፡31 ዳኪ. ማዾ 1፡3።"},{"book":"ዳኪንቴዞንሢ ማዾ","chapter":"13","verse":"32","text":"ኑኡኒ ሃሢ ዒንሢም ዔኪ ሙኬሢ ፆኦሲ ኑ ዓዶንሢም ሃጊ ማዓንዳ ዎዛ ማሂ ዒንጌ ኮዦ ሃይሶኬ።"},{"book":"ዳኪንቴዞንሢ ማዾ","chapter":"13","verse":"33","text":"ዎይቲ ጌዔቶ ፆኦሲ ዬሱሴ ሃይባፓ ዔቂሲፆና ዬያ ዎዞ ኑና ዔያቶኮ ናኣቶም ኩንሤኔ። ዬይያ፦ ዓይኑሞ ማፃኣፖ ዓይሢ ላምዖይዳ፥"},{"book":"ዳኪንቴዞንሢ ማዾ","chapter":"13","verse":"34","text":"ዒዚ ዎዑዋጉዲ ፆኦሲ ዒዛ ሃይባፓ ዔቂሴሢ ዔርዛኒ፦ ‹ዳውቴም ዒንጊንቴ ሃጊ ማዓንዳ ዎዛሢ፥ ፆኦሲም ዱማዼያ ሃሣ ጉሙርቂንታያ ማዔሢ ታ ዒንሢም ዒንጋንዳኔ› ጌዒ ኬኤዜኔ። 13፡34 ዒሲ. 55፡3።"},{"book":"ዳኪንቴዞንሢ ማዾ","chapter":"13","verse":"35","text":"«ሃሣ ሜሌ ቤስካ ዓይኑሞ ማፃኣፖይዳ፦"},{"book":"ዳኪንቴዞንሢ ማዾ","chapter":"13","verse":"36","text":"ጋዓንቴ ዳውቴ ፔኤኮ ናንጎ ዎዶይዳ ማዾ ፆኦሲ ማሊፆጉዲ ኩንሤስካፓ ሃይቂ፥ ፔኤኮ ዓዶንሢና ዎላ ዱኡቲ ዎዔኔ።"},{"book":"ዳኪንቴዞንሢ ማዾ","chapter":"13","verse":"37","text":"ፆኦሲ ሃይባፓ ዔቂሴሢ ጋዓንቴ ዎዒባኣሴ።"},{"book":"ዳኪንቴዞንሢ ማዾ","chapter":"13","verse":"38","text":"ዓካሪ ዒሾንሢዮቴ! ዒንሢም ኬኤዚንቴሢ፥ ጎሞ ቢያ ዒንሢኮ ዓቶም ጋዓኒ ዳንዳዓሢ ዬሱሴኬ፤ ሙሴ ዔርዜ ዎጋ ጎሜ ዓይሉሞፓ ቢያ ዒንሢ ኬሳኒ ዳንዳዑዋሴ ጋዓያኬ።"},{"book":"ዳኪንቴዞንሢ ማዾ","chapter":"13","verse":"39","text":"ዬሱሴ ጉሙርቃ ዓሲ ቢያ ጎሜ ዓይሉሞፓ ኬስካኔ።"},{"book":"ዳኪንቴዞንሢ ማዾ","chapter":"13","verse":"40","text":"ዬያሮ ፆኦሲ ማሊፆ ኬኤዛ ዓሶ ዛሎና ሂዚ ጌይንቴሢ ዒንሢዳ ሄሉዋጉዲ ዒንሢና ዔሩዋቴ፤"},{"book":"ዳኪንቴዞንሢ ማዾ","chapter":"13","verse":"41","text":"‹ዒንሢ ሃይ ቦሃ ዓሳ!"},{"book":"ዳኪንቴዞንሢ ማዾ","chapter":"13","verse":"42","text":"ዬካፓ ጳውሎሴና ባርናባሴና ዓይሁዴ ዓሶኮ ቡኪንቶ ቤዛፓ ኬስካኣና ዬኖ ዔያታ ኬኤዜዜሎ ሙካ ዔያቶኮ ሃውሾ ኬሎና ላሚ ዔያቶም ኬኤዛንዳጉዲ ዓሳ ጳውሎሴንሢ ሺኢቄኔ።"},{"book":"ዳኪንቴዞንሢ ማዾ","chapter":"13","verse":"43","text":"ዓይሁዴ ዓሶኮ ቡኪንታ ላኣሊንታዛ ሚርጌ ዓይሁዴ ዓሲና ሜሌ ዓሲታዖ ዓይሁዶ ካኣዣ ጌሌ ዓሳ ጳውሎሴና ባርናባሴና ጊንፆ ዓኣዼኔ፤ ጳውሎሴንሢ ዓሶ ፆኦሲ ባኮ ዔርዚ ሃሣ ፆኦሲኮ ኮሹሞ ዒንጊፆና ዶዲ ዓሳ ናንጋንዳጉዲ ላቲ ኬኤዜኔ።"},{"book":"ዳኪንቴዞንሢ ማዾ","chapter":"13","verse":"44","text":"ላምዓሳ ዓይሁዴ ዓሶኮ ሃውሾ ኬሎና ካታማ ናንጋ ዓሶይዳፓ ዻካ ዓሲ ዓታዛ፥ ሃንጎ ዓሳ ቢያ ፆኦሲ ቃኣሎ ዋይዛኒ ሙኪ ቡኬኔ።"},{"book":"ዳኪንቴዞንሢ ማዾ","chapter":"13","verse":"45","text":"ዓይሁዶ ዓሳ ዴሮኮ ሚርጉሞ ዛጋዖ ዒናፓ ቂኢሪ፥ ጳውሎሴኮ ሃይሶዋ ማኪ ዒዛ ጫሽኬኔ።"},{"book":"ዳኪንቴዞንሢ ማዾ","chapter":"13","verse":"46","text":"ጳውሎሴና ባርናባሴና ጋዓንቴ፦ «ቤርታዺ ፆኦሲ ቃኣላ ዒንሢም ኬኤዚንታኒ ኮይሳኔ፤ ዒንሢ ዔይዔ ጌዒ፥ ናንጊና ናንጊ ኑም ኮይሱዋሴ ጌዔቶ ዓካሪ ኑኡኒ ሃሺ ዓይሁዴ ማዒባኣ ዓሶ ባንሢ ዓኣዻንዳኔ።"},{"book":"ዳኪንቴዞንሢ ማዾ","chapter":"13","verse":"47","text":"ዓይጎሮ ጌዔቶ፦"},{"book":"ዳኪንቴዞንሢ ማዾ","chapter":"13","verse":"48","text":"ዓይሁዴ ማዒባኣ ዓሳ ዬያ ዋይዛዖ ዎዛዼኔ፤ ፆኦሲ ቃኣሎዋ ዔያታ ቦንቼኔ፤ ናንጊና ናንጎም ዶኦሪንቴዞንሢ ቢያ ዒማና ኪሪስቶሴ ጉሙርቄኔ።"},{"book":"ዳኪንቴዞንሢ ማዾ","chapter":"13","verse":"49","text":"ጎዳኮዋ ቃኣላ ዬኖ ዓጮ ቢያ ሄሌኔ።"},{"book":"ዳኪንቴዞንሢ ማዾ","chapter":"13","verse":"50","text":"ዓይሁዶኮ ሱኡጋ ጋዓንቴ ዓይሁዶ ካኣዦ ካኣሽካ ዖርጎጮ ላኣሎና ካታሞኮ ፑኡፖ ፑኡፖ ዓሶ ፔ ባንሢ ማሂ ጳውሎሴና ባርናባሴና ዒፂንቲ ዳውሲንታንዳጉዲ ማዺ ዓጫፓ ዔያቶ ኬሴኔ።"},{"book":"ዳኪንቴዞንሢ ማዾ","chapter":"13","verse":"51","text":"ዒማና ጳውሎሴና ባርናባሴና ዒንሢና ባዴዔ ጋዓ ማርካ ዔያቶም ማዓንዳጉዲ ቶኮ ሲላሎ ፒፂ ዒቆኒዮ ዓጮ ዓኣዼኔ። 13፡51 ማቲ. 10፡14፤ ማር. 6፡11፤ ሉቃ. 9፡5፤ 10፡11።"},{"book":"ዳኪንቴዞንሢ ማዾ","chapter":"13","verse":"52","text":"ኪሪስቶሴ ጉሙርቃ ዓሳ ኮሺ ዎዛዺ ሃሣ ዓያና ጌኤሺያ ኩሙሢ ዎልቄና ዔያቶይዳ ማዻያ ማዔኔ።"}]}