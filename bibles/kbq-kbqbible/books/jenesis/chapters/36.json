{"data":[{"book":"Jenesis","chapter":"36","verse":"1","text":"Ama'i Isompinti fore hu'za vu'naza naga'mokizmi zamagi'e, Isona mago agi'a Idomu'e."},{"book":"Jenesis","chapter":"36","verse":"2","text":"Iso'a Kenani vahe'mokizmi mofane ara eri'ne, Ada'a Hiti ne Eloni mofare. Oholibama'a, agra Ana mofakino Hivi ne' Zibeoni negeho'e."},{"book":"Jenesis","chapter":"36","verse":"3","text":"Hanki mago a'mofo agi'a Basemati'e, Ismaeli mofa, Nebaioti nesaro'e."},{"book":"Jenesis","chapter":"36","verse":"4","text":"Ada'a Elifazi kasentegeno, Basemati'a Reueli kase ante'ne,"},{"book":"Jenesis","chapter":"36","verse":"5","text":"Oholibama'a Jeusima, Jalamuma, Korama huno kase zamante'ne. Iso'ma Kenani mopare mani'neno kasezmante'nea ne'mofavreramimofo zamagi'e."},{"book":"Jenesis","chapter":"36","verse":"6","text":"Iso'a a'neane, ne'mofavre ane, mofa'neane, maka noma'afi nemaniza naga'ane, memene, sipisipi kevune, bulimakao kevune, mika fenona Kenani mani'neno erifore hu'nea fenoma'ane enerino, negna Jekopuna atreno afete moparega vu'ne."},{"book":"Jenesis","chapter":"36","verse":"7","text":"Maka zazanimo'a hakare nehigeno, afu kevu zinimo'a rukazi huno emanina'a mopamo'a avitegeno, Iso'a atreno vu'ne."},{"book":"Jenesis","chapter":"36","verse":"8","text":"Higeno Iso'a Seiri agona moparega umani'ne. Isona mago agi'a Idomu'e."},{"book":"Jenesis","chapter":"36","verse":"9","text":"Iso'a Seiri agona kokampi nemaniza Idomu vahe'mofo nezmageho'e."},{"book":"Jenesis","chapter":"36","verse":"10","text":"Iso ne'mofavremokizmi zamagi'a, Elifazi'a Iso nenaro Ada ne'mofavre, Reueli'a Iso nenaro Basemati ne'mofavre."},{"book":"Jenesis","chapter":"36","verse":"11","text":"Hanki Elifazi ne'mofavre zamagi'a Temani'ma, Omari'ma, Zefo'ma, Gata'ma, Kenasi'ma hu'za mani'naze."},{"book":"Jenesis","chapter":"36","verse":"12","text":"Iso nemofo Elifazina, mago kazokzo eri'za a'amofo agi'a Timna'e. Timna'a mago ne'mofavre Elifazina kase ami'ne, agi'a Amaleki'e. Iso nenaro Ada ana ne'mofavrea kase zamante'ne."},{"book":"Jenesis","chapter":"36","verse":"13","text":"Hanki Reueli ne'mofavre zamagi'a, Nahati'e, Zera'e, Sama'e, Miza'e. E'i ne'mofavre nagara, Iso nenaro Basemati kase zamante'ne."},{"book":"Jenesis","chapter":"36","verse":"14","text":"Isona mago a'amofo agi'a Oholibama'e. Ana mofakino Zibeon negeho'e. Ama Iso nenaro Basemati'ma kase zamante'nea ne'mofavre zamagi'a, Jeusi'e, Jalamu'e, Koranki huno Isona kase ami'ne."},{"book":"Jenesis","chapter":"36","verse":"15","text":"Hagi Iso nagapinti kva eri'za eri'naza vahe zamagi'e. Isona agonesa ne'mofavre Elifasi ne' mofavre naga'mo'za kva eri'za eri'naza vahe zamagi'a Temani'e, Omari'e, Zefo'e, Kenazi'e,"},{"book":"Jenesis","chapter":"36","verse":"16","text":"Kora'e, Gatami'e, Amaleki'e. E'i'a kva vahe'tmina Idomu mopafi kegava hu'naze. Elifasi nagapinti, Isone nenaro Adakizni zanagehoze."},{"book":"Jenesis","chapter":"36","verse":"17","text":"Hanki Isona mago a'amofo agi'a Basemati'e, nemofo agi'a Reuelie. Hagi Reueli ne' mofavre nagamoza kva eri'za eri'naza naga'mokizmi zamagi'a, Nahati'e, Zera'e, Sama'e, Miza'e. Reueli naga Idomu mopafi kva eri'za eri'naza naga'mokizmi nezmageho'a Basemati'e."},{"book":"Jenesis","chapter":"36","verse":"18","text":"Iso nenaro Oholibama ne' mofavre nagapinti kva eriza eri'namokizmi zamagi'e, Jalami'e, Kora'e. Oholibama'a Ana mofakino, Isonteti kase zamante'nea tagufa mofavremo'za kva eri'zana eri'naze."},{"book":"Jenesis","chapter":"36","verse":"19","text":"E'ina vahera Iso ne'mofavreraminki'za mago agi'a Idomu'e nehazankino agripinti fore hu'za kva eri'zana eri'naza vahe'mokizmi zamagi'e."},{"book":"Jenesis","chapter":"36","verse":"20","text":"Ama Seiri ne'mofavre Horati ne' ko'ma ana mopa nafa'a hu'zama mani'naza vahepinti fore hu'za kva eri'za eri'za mani'naza vahe zamagi'e, Lotani'ma, Sobali'ma, Zibeoni'ma, Ana'ma,"},{"book":"Jenesis","chapter":"36","verse":"21","text":"Disoni'ma, Eseli'ma, Disani'ma hu'za zamagra kva eri'za eri'naza Horaet' vahe, Seiri ne' mofavre Idomu mopafi mani'naza kva vahe zamagi'e."},{"book":"Jenesis","chapter":"36","verse":"22","text":"Lotani ne'mofavre agi'a Hori ene, Hemani'enene. Hanki Lotani nesaro'a Timna'e."},{"book":"Jenesis","chapter":"36","verse":"23","text":"Sobali ne'mofavre naga zamagi'a Alvani'ma, Manahati'ma, Ebali'ma, Sefo'ma, Onami'e."},{"book":"Jenesis","chapter":"36","verse":"24","text":"Zibeoni ne'mofavre nagara, Aia'ene, Ana'enene. Ana'a agra amuho tinkeria ka'ma mopafina keno eri fore hu'ne. Nefa Zibeoni donki kegava huno vano nehuno ana tinkeria ke fore hu'neane."},{"book":"Jenesis","chapter":"36","verse":"25","text":"Ana mofavrezaga zamagi'a, Disoni'ma, Oholibama'e. Oholibama'a, Ana mofare."},{"book":"Jenesis","chapter":"36","verse":"26","text":"Disoni ne'mofavre zamagi'a Hemdani'ma, Esbani'ma, Itrani'ma Kerani'e."},{"book":"Jenesis","chapter":"36","verse":"27","text":"Eseli ne'mofavre zamagi'a Bilhani'ma, Zavani'ma, Akani'e."},{"book":"Jenesis","chapter":"36","verse":"28","text":"Disani ne'mofavre zamagi'a Usike, Aranike."},{"book":"Jenesis","chapter":"36","verse":"29","text":"Horaeti vahepi kva eri'za eri'naza naga zamagi'a, Lotani'ma, Sobali'ma, Zibeoni'ma, Ana'ma,"},{"book":"Jenesis","chapter":"36","verse":"30","text":"Disoni'ma, Ezeri'ma, Disani'e. Ama'i Horati vahepi fore hu'naza kva vahere. Seiri mopare nagate nofite hu'za mani'neza kva eri'za eri'naza vahe zamagi'e."},{"book":"Jenesis","chapter":"36","verse":"31","text":"Hanki ama'i Idomu mopafi kini vahe zamagi'e, Israeli ne' mofavre'mo'za kini vahe fore osu'naza knafi, Idomu moparera kini vahe fore hu'za mani'nazane."},{"book":"Jenesis","chapter":"36","verse":"32","text":"Bela'a agra Beori nemofo kinia manino Idomua kegava kri'ne, rankuma'amofo agi'a Dinhabae."},{"book":"Jenesis","chapter":"36","verse":"33","text":"Bela'ma nefrigeno'a, Zera nemofo Jobabu, Bozra kumate ne'mo Bela nona erino kinia mani'ne."},{"book":"Jenesis","chapter":"36","verse":"34","text":"Jobabu'ma nefrigeno'a, Temati mopareti ne' Husamu kinia mani'ne."},{"book":"Jenesis","chapter":"36","verse":"35","text":"Husamu'ma nefrigeno'a Bedati nemofo Hadadi kinia manino kegava hu'neankino, Midian vahe Moapu kumapi ha' huzamagatere'nea nekino, rankuma'amofo agi'a Avitie."},{"book":"Jenesis","chapter":"36","verse":"36","text":"Hadadi'ma nefrigeno'a Samla, Masreka kumateti ne'mo, kinia manino kegava hu'ne."},{"book":"Jenesis","chapter":"36","verse":"37","text":"Samla'ma nefrigeno'a Sauli, Yufretis timofo tva'onte Rehoboti kumate ne'mo agri nona eri'ne."},{"book":"Jenesis","chapter":"36","verse":"38","text":"Sauli'ma nefrigeno'a Bal-hanan Akbor nemofo kinimofo nona erino kegava hu'ne."},{"book":"Jenesis","chapter":"36","verse":"39","text":"Bal-hanani nemofo Akbori'ma nefrigeno'a, Pao rankumateti ne'mo Hadari kuma'a erino kini mani'neane, Nenaro agi'a Mehetabelikino, Matreti mofa Mezahab negeho'e."},{"book":"Jenesis","chapter":"36","verse":"40","text":"Isompinti'ma fore hu'za kva eri'zama eneri'za nagate nofite'ma hu'za kuma ante'za mani'naza naga'zmire'ma kva huterema hu'naza vahe zamagi'a, Timna'ma, Alvani'ma, Jeteti'ma,"},{"book":"Jenesis","chapter":"36","verse":"41","text":"Oholiba'ma, Ela'ma, Pino'ma,"},{"book":"Jenesis","chapter":"36","verse":"42","text":"Kenazi'ma, Temani'ma, Mibzari'ma,"},{"book":"Jenesis","chapter":"36","verse":"43","text":"Megdili'ma, Irami'e. E'i zamagra Idomu kva nagare, Iso'a Idomu vahe nezmafa'e. Ana hu'neanki'za nonku'ma ante'za nemani'za mopare kva hutere hu'za mani'naze."}]}