{"data":[{"book":"1 Korinćanima","chapter":"13","verse":"1","text":"Kad bih sve ljudske i anđeoske jezike govorio, a ljubavi ne bih imao, bio bih poput mjedi što ječi ili cimbala što zveči."},{"book":"1 Korinćanima","chapter":"13","verse":"2","text":"Kad bih imao dar prorokovanja, kad bih razumio sva otajstva i imao sve znanje te takvu vjeru da bih i gore premještao, a ljubavi ne bih imao, bio bih—ništa."},{"book":"1 Korinćanima","chapter":"13","verse":"3","text":"Kad bih siromasima razdao sav svoj imetak, kad bih i tijelo svoje predao da se sažeže, a ljubavi ne bih imao—ništa mi koristilo ne bi."},{"book":"1 Korinćanima","chapter":"13","verse":"4","text":"Ljubav je strpljiva, ljubav je dobrostiva; ona ne zavidi, ne hvasta se, ne oholi se."},{"book":"1 Korinćanima","chapter":"13","verse":"5","text":"Nije nepristojna, ne traži svoje pravo, nije razdražljiva, ne pamti zlo;"},{"book":"1 Korinćanima","chapter":"13","verse":"6","text":"ne raduje se nepravdi, nego istini."},{"book":"1 Korinćanima","chapter":"13","verse":"7","text":"Sve izdržava, nikad ne gubi vjeru, uvijek se nada, sve podnosi."},{"book":"1 Korinćanima","chapter":"13","verse":"8","text":"Ljubav nikad neće uminuti. Prorokovanje? Iščeznut će. Jezici? Zamuknut će. Znanje? Nestat će."},{"book":"1 Korinćanima","chapter":"13","verse":"9","text":"Jer nepotpuno je naše znanje, nepotpuno naše prorokovanje."},{"book":"1 Korinćanima","chapter":"13","verse":"10","text":"A kada dođe ono što je savršeno, uminut će ovo što je nepotpuno."},{"book":"1 Korinćanima","chapter":"13","verse":"11","text":"Kad sam bio dijete, govorio sam kao dijete, razmišljao sam kao dijete, rasuđivao sam kao dijete. Kad sam postao zrelim čovjekom, odbacio sam što je djetinje."},{"book":"1 Korinćanima","chapter":"13","verse":"12","text":"Sad vidimo u zrcalu, nejasno, a tada ćemo gledati licem u lice. Sada spoznajem nepotpuno, a tada ću spoznati savršeno, kao što sam i sam spoznan."},{"book":"1 Korinćanima","chapter":"13","verse":"13","text":"A sada ostaje troje: vjera, nada i ljubav, ali najveća je među njima ljubav."}]}