{"data":[{"book":"ПСАЛТЫР","chapter":"56","verse":"1","text":"Кіроўцу хору. Не загубі. Залатая псальма Давіда, калі ён уцёк ад Саўла ў пячору."},{"book":"ПСАЛТЫР","chapter":"56","verse":"2","text":"Зьлітуйся, Божа, зь мяне, зьлітуйся; бо на Цябе спадзяецца душа мая, і ў цяні крылаў Тваіх я схаваюся, пакуль ня мінуцца нягоды."},{"book":"ПСАЛТЫР","chapter":"56","verse":"3","text":"Паклічу Бога Ўсявышняга, Бога, Які мне чыніць дабро;"},{"book":"ПСАЛТЫР","chapter":"56","verse":"4","text":"Ён зь нябёсаў пашле, і ўратуе мяне; пасароміць таго, хто спрабуе мяне праглынуць, пашле Бог Сваю літасьць і праўду Сваю."},{"book":"ПСАЛТЫР","chapter":"56","verse":"5","text":"Душа мая сярод ільвоў; я ляжу сярод тых, што дыхаюць полымем, сярод сыноў чалавечых, чые зубы - як дзіды і стрэлы, чый язык - востры меч."},{"book":"ПСАЛТЫР","chapter":"56","verse":"6","text":"Будзь услаўлены вышэй за нябёсы, Божа, і над усёю зямлёю хай будзе слава Твая!"},{"book":"ПСАЛТЫР","chapter":"56","verse":"7","text":"На ногі мае ўгатавалі сетку: душа мая панікла; выкапалі перада мною яму, і самі ўпалі ў яе."},{"book":"ПСАЛТЫР","chapter":"56","verse":"8","text":"Гатовае сэрца маё, Божа, гатовае сэрца маё: буду сьпяваць і славіць."},{"book":"ПСАЛТЫР","chapter":"56","verse":"9","text":"Паўстань, слава мая, паўстань, псалтыр і арфа! Я ўстану рана."},{"book":"ПСАЛТЫР","chapter":"56","verse":"10","text":"Славіць буду Цябе, Госпадзе, сярод народаў; славіць буду Цябе сярод плямёнаў,"},{"book":"ПСАЛТЫР","chapter":"56","verse":"11","text":"бо да нябёсаў вялікая ласка Твая і ў пазахмар'і праўда Твая."},{"book":"ПСАЛТЫР","chapter":"56","verse":"12","text":"Узьнясіся вышэй за нябёсы, Божа, і над усёю зямлёю хай будзе слава Твая."}]}