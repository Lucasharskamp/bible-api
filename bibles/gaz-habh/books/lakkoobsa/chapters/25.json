{"data":[{"book":"Lakkoobsa","chapter":"25","verse":"1","text":"Israaʼeloonni yeroo Shixiim keessa turanitti dhiironni isaanii dubartoota Moʼaab wajjin sagaagaluu jalqaban."},{"book":"Lakkoobsa","chapter":"25","verse":"2","text":"Dubartoonni kunneenis gara qalma waaqota isaaniitti saba sana afeerraan, sabni sun qalma sana nyaatee waaqota sanaaf sagade."},{"book":"Lakkoobsa","chapter":"25","verse":"3","text":"Israaʼel Baʼaal Pheʼoor duukaa buʼe. Dheekkamsi Waaqayyoos isaanitti bobaʼe."},{"book":"Lakkoobsa","chapter":"25","verse":"4","text":"Waaqayyo Museedhaan akkana jedhe; “Akka dheekkamsi Waaqayyoo jabaan sun saba Israaʼel irraa deebiʼuuf, hangafoota saba sanaa hunda fuudhiitii guyyaa adiidhaan fuula Waaqayyoo duratti isaan fannisi.”"},{"book":"Lakkoobsa","chapter":"25","verse":"5","text":"Museen abbootii murtii Israaʼeliin, “Tokkoon tokkoon keessan namoota keessan kanneen Baʼaal Pheʼoor duukaa buʼan fixaa” jedhe."},{"book":"Lakkoobsa","chapter":"25","verse":"6","text":"Kunoo namichi Israaʼel tokko utuma isaan balbala dunkaana wal gaʼii duratti booʼaa jiranuu fuula Museetii fi fuula waldaa Israaʼel guutuu duratti dubartii Midiyaan tokko gara maatii ofii isaatti fidate."},{"book":"Lakkoobsa","chapter":"25","verse":"7","text":"Fiinehaas ilmi Eleʼaazaar ilma Aroon lubichaa waan kana arginaan waldaa sana keessaa baʼee eeboo harkatti qabatee"},{"book":"Lakkoobsa","chapter":"25","verse":"8","text":"namicha Israaʼel sana duukaa buʼee dunkaana seene; namicha Israaʼelii fi dubartittiis walitti waraanee dhagna isheetti fullaase. Akkasiin dhaʼichi Israaʼelitti dhufe sun ni dhowwame."},{"book":"Lakkoobsa","chapter":"25","verse":"9","text":"Garuu baayʼinni namoota dhaʼicha sanaan dhumanii 24,000 gaʼee ture."},{"book":"Lakkoobsa","chapter":"25","verse":"10","text":"Waaqayyos Museedhaan akkana jedhe;"},{"book":"Lakkoobsa","chapter":"25","verse":"11","text":"“Fiinehaas ilmi Eleʼaazaar ilma Aroon lubicha sanaa dheekkamsa koo Israaʼeloota irraa deebiseera; inni akka ani hinaaffaa kootiin isaan hin balleessineef, akkuma ani ulfina kootiif isaan gidduutti hinaafu sana innis hinaafeeraatii."},{"book":"Lakkoobsa","chapter":"25","verse":"12","text":"Kanaafuu kunoo akka ani kakuu koo kan nagaa isa wajjin godhadhu itti naaf himi."},{"book":"Lakkoobsa","chapter":"25","verse":"13","text":"Sababii inni ulfina Waaqa isaatiif hinaafee Israaʼelootaaf araara buuseef, innii fi sanyiin isaa kakuu lubummaa kan bara baraa qabaatu.”"},{"book":"Lakkoobsa","chapter":"25","verse":"14","text":"Maqaan namicha Israaʼel kan dubartii Midiyaan wajjin ajjeefame sanaa Zimrii ilma Saaluu ti; innis hoogganaa maatii Simiʼoon."},{"book":"Lakkoobsa","chapter":"25","verse":"15","text":"Maqaan dubartii Midiyaan kan ajjeefamte sanaa Kozbii intala Zuuri hangafa maatii Midiyaan tokkoo ti."},{"book":"Lakkoobsa","chapter":"25","verse":"16","text":"Waaqayyo Museedhaan akkana jedhe;"},{"book":"Lakkoobsa","chapter":"25","verse":"17","text":"“Midiyaanota akka diinaatti ilaaliitii ajjeesi;"},{"book":"Lakkoobsa","chapter":"25","verse":"18","text":"kunis waan isaan sababii Pheʼooriitii fi obboleettii isaanii Kozbii intala hoogganaa warra Midiyaan, dubartii guyyaa sababii Pheʼooriitiin dhaʼichi dhufe sana ajjeefamte sanaa irratti isin gowwoomsan sana akka diinaatti isin ilaalaniif.”"}]}