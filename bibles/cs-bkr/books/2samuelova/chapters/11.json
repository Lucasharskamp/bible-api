{"data":[{"book":"2 Samuelova","chapter":"11","verse":"1","text":"I stalo se po roce, když králové vyjíždívají na vojnu, že poslal David Joába a služebníky své s ním, též i všecken Izrael, aby hubili Ammonitské; i oblehli Rabba. David pak zůstal v Jeruzalémě."},{"book":"2 Samuelova","chapter":"11","verse":"2","text":"Tedy stalo se k večerou, když vstal David s ložce svého, procházeje se po paláci domu královského, že uzřel s paláce ženu, ana se myje; kterážto žena byla vzezření velmi krásného."},{"book":"2 Samuelova","chapter":"11","verse":"3","text":"A poslav David, vyptal se o té ženě a řekl: Není-liž to Betsabé dcera Eliamova, manželka Uriáše Hetejského?"},{"book":"2 Samuelova","chapter":"11","verse":"4","text":"Opět poslal David posly a vzal ji. Kterážto když vešla k němu, obýval s ní; (nebo se byla očistila od nečistoty své). Potom navrátila se do domu svého."},{"book":"2 Samuelova","chapter":"11","verse":"5","text":"I počala žena ta. Protož poslavši, oznámila Davidovi, řkuci: Těhotná jsem."},{"book":"2 Samuelova","chapter":"11","verse":"6","text":"Poslav pak David, vzkázal Joábovi: Pošli ke mně Uriáše Hetejského. I poslal Joáb Uriáše k Davidovi."},{"book":"2 Samuelova","chapter":"11","verse":"7","text":"A když přišel Uriáš k němu, otázal se ho, jak se má Joáb, a jak se má lid, a kterak se vede v vojště?"},{"book":"2 Samuelova","chapter":"11","verse":"8","text":"Řekl také David Uriášovi: Jdiž do domu svého, a umyj sobě nohy. I vyšel Uriáš z domu králova, a poslán za ním dar královský."},{"book":"2 Samuelova","chapter":"11","verse":"9","text":"Ale Uriáš spal u vrat domu královského se všemi služebníky pána svého, a nešel do domu svého."},{"book":"2 Samuelova","chapter":"11","verse":"10","text":"Což když oznámili Davidovi, řkouce: Nešel Uriáš do domu svého, řekl David Uriášovi: Však jsi z cesty přišel. Pročež jsi nešel do domu svého?"},{"book":"2 Samuelova","chapter":"11","verse":"11","text":"Odpověděl Uriáš Davidovi: Truhla Boží a Izrael i Juda zůstávají v staních, a pán můj Joáb i služebníci pána mého na poli zůstávají, já pak mám vjíti do domu svého, abych jedl a pil, a spal s manželkou svou? Jakož jsi živ ty, a jako jest živa duše tvá, žeť toho neučiním."},{"book":"2 Samuelova","chapter":"11","verse":"12","text":"Tedy řekl David Uriášovi: Pobuď zde ještě dnes, a zítra propustím tebe. I zůstal Uriáš v Jeruzalémě toho dne i nazejtří."},{"book":"2 Samuelova","chapter":"11","verse":"13","text":"V tom pozval ho David, aby jedl před ním a pil, a opojil ho. A však on šel večer spáti na ložce své s služebníky pána svého, a nešel do domu svého."},{"book":"2 Samuelova","chapter":"11","verse":"14","text":"A když bylo ráno, napsal David list Joábovi, kterýž poslal po Uriášovi."},{"book":"2 Samuelova","chapter":"11","verse":"15","text":"Psal pak v listu těmi slovy: Postavte Uriáše proti bojovníkům nejsilnějším; mezi tím odstupte nazpět od něho, aby raněn jsa, umřel."},{"book":"2 Samuelova","chapter":"11","verse":"16","text":"I stalo se, když oblehl Joáb město, že postavil Uriáše proti místu, kdež věděl, že jsou nejsilnější muži."},{"book":"2 Samuelova","chapter":"11","verse":"17","text":"A vyskočivše muži z města, bojovali proti Joábovi. I padli někteří z lidu, z služebníků Davidových, také i Uriáš Hetejský zabit."},{"book":"2 Samuelova","chapter":"11","verse":"18","text":"Tedy poslav Joáb, oznámil Davidovi všecko, což se zběhlo v bitvě."},{"book":"2 Samuelova","chapter":"11","verse":"19","text":"A přikázal tomu poslu, řka: Když vypravíš králi všecky věci, které se zběhly v bitvě,"},{"book":"2 Samuelova","chapter":"11","verse":"20","text":"Při čemž jestliže se popudí prchlivost královská a řekne-liť: Proč jste přistoupili k městu, bojujíce? Zdaliž jste nevěděli, že házejí se zdi?"},{"book":"2 Samuelova","chapter":"11","verse":"21","text":"Kdo zabil Abimelecha syna Jerobosetova? Zdali ne žena, svrhši na něj kus žernovu se zdi, tak že umřel v Tébes? Proč jste přistupovali ke zdi? tedy díš: Také služebník tvůj Uriáš Hetejský umřel."},{"book":"2 Samuelova","chapter":"11","verse":"22","text":"A tak šel posel, a přišed, oznámil Davidovi všecko to, pročež ho byl poslal Joáb."},{"book":"2 Samuelova","chapter":"11","verse":"23","text":"A řekl posel ten Davidovi: Zmocnili se nás muži ti, a vytrhli proti nám do pole, a honili jsem je až k bráně."},{"book":"2 Samuelova","chapter":"11","verse":"24","text":"V tom stříleli střelci na služebníky tvé se zdi, a zbiti jsou někteří z služebníků králových, také i služebník tvůj Uriáš Hetejský zabit."},{"book":"2 Samuelova","chapter":"11","verse":"25","text":"Tedy řekl David poslu: Tak pověz Joábovi: Nic tě to nerozpakuj, že tak i jinak sehlcuje meč. Ztuž boj svůj proti městu a zkaz je, a potěš drábů."},{"book":"2 Samuelova","chapter":"11","verse":"26","text":"Uslyševši pak manželka Uriášova, že umřel Uriáš muž její, plakala manžela svého."},{"book":"2 Samuelova","chapter":"11","verse":"27","text":"A když pominul pláč, poslav David, vzal ji do domu svého, a měl ji za manželku; i porodila mu syna. Ale nelíbilo se to Hospodinu, co učinil David."}]}