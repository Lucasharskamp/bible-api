{"data":[{"book":"यूहन्ना","chapter":"2","verse":"1","text":"तीसरे दिन गलील के गाँव क़ाना में एक शादी हुई। ईसा की माँ वहाँ थी"},{"book":"यूहन्ना","chapter":"2","verse":"2","text":"और ईसा और उसके शागिर्दों को भी दावत दी गई थी।"},{"book":"यूहन्ना","chapter":"2","verse":"3","text":"मै ख़त्म हो गई तो ईसा की माँ ने उससे कहा, “उनके पास मै नहीं रही।”"},{"book":"यूहन्ना","chapter":"2","verse":"4","text":"ईसा ने जवाब दिया, “ऐ ख़ातून, मेरा आपसे क्या वास्ता? मेरा वक़्त अभी नहीं आया।”"},{"book":"यूहन्ना","chapter":"2","verse":"5","text":"लेकिन उस की माँ ने नौकरों को बताया, “जो कुछ वह तुमको बताए वह करो।”"},{"book":"यूहन्ना","chapter":"2","verse":"6","text":"वहाँ पत्थर के छः मटके पड़े थे जिन्हें यहूदी दीनी ग़ुस्ल के लिए इस्तेमाल करते थे। हर एक में तक़रीबन 100 लिटर की गुंजाइश थी।"},{"book":"यूहन्ना","chapter":"2","verse":"7","text":"ईसा ने नौकरों से कहा, “मटकों को पानी से भर दो।” चुनाँचे उन्होंने उन्हें लबालब भर दिया।"},{"book":"यूहन्ना","chapter":"2","verse":"8","text":"फिर उसने कहा, “अब कुछ निकालकर ज़ियाफ़त का इंतज़ाम चलानेवाले के पास ले जाओ।” उन्होंने ऐसा ही किया।"},{"book":"यूहन्ना","chapter":"2","verse":"9","text":"ज्योंही ज़ियाफ़त का इंतज़ाम चलानेवाले ने वह पानी चखा जो मै में बदल गया था तो उसने दूल्हे को बुलाया। (उसे मालूम न था कि यह कहाँ से आई है, अगरचे उन नौकरों को पता था जो उसे निकालकर लाए थे।)"},{"book":"यूहन्ना","chapter":"2","verse":"10","text":"उसने कहा, “हर मेज़बान पहले अच्छी क़िस्म की मै पीने के लिए पेश करता है। फिर जब लोगों को नशा चढ़ने लगे तो वह निसबतन घटिया क़िस्म की मै पिलाने लगता है। लेकिन आपने अच्छी मै अब तक रख छोड़ी है।”"},{"book":"यूहन्ना","chapter":"2","verse":"11","text":"यों ईसा ने गलील के क़ाना में यह पहला इलाही निशान दिखाकर अपने जलाल का इज़हार किया। यह देखकर उसके शागिर्द उस पर ईमान लाए।"},{"book":"यूहन्ना","chapter":"2","verse":"12","text":"इसके बाद वह अपनी माँ, अपने भाइयों और अपने शागिर्दों के साथ कफ़र्नहूम को चला गया। वहाँ वह थोड़े दिन रहे।"},{"book":"यूहन्ना","chapter":"2","verse":"13","text":"जब यहूदी ईदे-फ़सह क़रीब आ गई तो ईसा यरूशलम चला गया।"},{"book":"यूहन्ना","chapter":"2","verse":"14","text":"बैतुल-मुक़द्दस में जाकर उसने देखा कि कई लोग उसमें गाय-बैल, भेड़ें और कबूतर बेच रहे हैं। दूसरे मेज़ पर बैठे ग़ैरमुल्की सिक्के बैतुल-मुक़द्दस के सिक्कों में बदल रहे हैं।"},{"book":"यूहन्ना","chapter":"2","verse":"15","text":"फिर ईसा ने रस्सियों का कोड़ा बनाकर सबको बैतुल-मुक़द्दस से निकाल दिया। उसने भेड़ों और गाय-बैलों को बाहर हाँक दिया, पैसे बदलनेवालों के सिक्के बिखेर दिए और उनकी मेज़ें उलट दीं।"},{"book":"यूहन्ना","chapter":"2","verse":"16","text":"कबूतर बेचनेवालों को उसने कहा, “इसे ले जाओ। मेरे बाप के घर को मंडी में मत बदलो।”"},{"book":"यूहन्ना","chapter":"2","verse":"17","text":"यह देखकर ईसा के शागिर्दों को कलामे-मुक़द्दस का यह हवाला याद आया कि “तेरे घर की ग़ैरत मुझे खा जाएगी।”"},{"book":"यूहन्ना","chapter":"2","verse":"18","text":"यहूदियों ने जवाब में पूछा, “आप हमें क्या इलाही निशान दिखा सकते हैं ताकि हमें यक़ीन आए कि आपको यह करने का इख़्तियार है?”"},{"book":"यूहन्ना","chapter":"2","verse":"19","text":"ईसा ने जवाब दिया, “इस मक़दिस को ढा दो तो मैं इसे तीन दिन के अंदर दुबारा तामीर कर दूँगा।”"},{"book":"यूहन्ना","chapter":"2","verse":"20","text":"यहूदियों ने कहा, “बैतुल-मुक़द्दस को तामीर करने में 46 साल लग गए थे और आप उसे तीन दिन में तामीर करना चाहते हैं?”"},{"book":"यूहन्ना","chapter":"2","verse":"21","text":"लेकिन जब ईसा ने “इस मक़दिस” के अलफ़ाज़ इस्तेमाल किए तो इसका मतलब उसका अपना बदन था।"},{"book":"यूहन्ना","chapter":"2","verse":"22","text":"उसके मुरदों में से जी उठने के बाद उसके शागिर्दों को उस की यह बात याद आई। फिर वह कलामे-मुक़द्दस और उन बातों पर ईमान लाए जो ईसा ने की थीं।"},{"book":"यूहन्ना","chapter":"2","verse":"23","text":"जब ईसा फ़सह की ईद के लिए यरूशलम में था तो बहुत-से लोग उसके पेशकरदा इलाही निशानों को देखकर उसके नाम पर ईमान लाने लगे।"},{"book":"यूहन्ना","chapter":"2","verse":"24","text":"लेकिन उसको उन पर एतमाद नहीं था, क्योंकि वह सबको जानता था।"},{"book":"यूहन्ना","chapter":"2","verse":"25","text":"और उसे इनसान के बारे में किसी की गवाही की ज़रूरत नहीं थी, क्योंकि वह जानता था कि इनसान के अंदर क्या कुछ है।"}]}