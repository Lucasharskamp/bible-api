{"data":[{"book":"2 AmaKhosi","chapter":"15","verse":"1","text":"Ngomnyaka wamatshumi amabili lesikhombisa kaJerobhowamu inkosi yako-Israyeli, u-Azariya indodana ka-Amaziya inkosi yakoJuda waqalisa ukubusa."},{"book":"2 AmaKhosi","chapter":"15","verse":"2","text":"Wayeleminyaka elitshumi lesithupha yokuzalwa esiba yinkosi, njalo wabusa eJerusalema okweminyaka engamatshumi amahlanu lambili. Ibizo likanina lalinguJekholiya; evela eJerusalema."},{"book":"2 AmaKhosi","chapter":"15","verse":"3","text":"Wenza ukulunga phambi kukaThixo, njengalokhu okwakwenziwe nguyise u-Amaziya."},{"book":"2 AmaKhosi","chapter":"15","verse":"4","text":"Kodwa izindawo eziphakemeyo zokukhonzela, azidilizwanga; abantu baqhubeka benikela imihlatshelo kanye lokutshisela impepha kuzo."},{"book":"2 AmaKhosi","chapter":"15","verse":"5","text":"UThixo wehlisela inkosi u-Azariya ubulephero eyabugula yaze yafa, njalo yayihlala yodwa endlini yayo. UJothamu indodana yakhe wayegcina isigodlo senkosi, ephethe labantu belizwe."},{"book":"2 AmaKhosi","chapter":"15","verse":"6","text":"Ezinye izehlakalo ngombuso ka-Azariya, lakho konke akwenzayo, akulotshwanga yini egwalweni lwembali yamakhosi akoJuda na?"},{"book":"2 AmaKhosi","chapter":"15","verse":"7","text":"U-Azariya wafa walala kuboyise njalo wangcwatshwa phansi kwabo eMzini kaDavida. UJothamu indodana yakhe wathatha ubukhosi."},{"book":"2 AmaKhosi","chapter":"15","verse":"8","text":"Ngomnyaka wamatshumi amathathu leminyaka efica mibili ka-Azariya inkosi yakoJuda, uZakhariya indodana kaJerobhowamu waba yinkosi yako-Israyeli eSamariya, njalo wabusa okwezinyanga eziyisithupha."},{"book":"2 AmaKhosi","chapter":"15","verse":"9","text":"Wenza okubi phambi kukaThixo, njengalokho okwakwenziwe ngoyise. Kazange atshiye izono zikaJerobhowamu indodana kaNebhathi, yena owabangela ukuba u-Israyeli azenze."},{"book":"2 AmaKhosi","chapter":"15","verse":"10","text":"UShalumi indodana kaJabheshi wenza amacebo okususa uZakhariya wamhlasela phambi kwabantu, wambulala wahle wathatha ubukhosi waba yinkosi."},{"book":"2 AmaKhosi","chapter":"15","verse":"11","text":"Ezinye izehlakalo ngombuso kaZakhariya zilotshwe egwalweni lwembali yombuso wamakhosi ako-Israyeli."},{"book":"2 AmaKhosi","chapter":"15","verse":"12","text":"15.12 2 Amakhosi 10.30Ngakho kwagcwaliseka ilizwi likaThixo kuJehu elathi: “Abendlu yakho bazabusa u-Israyeli kuze kube yisizukulwane sesine.”"},{"book":"2 AmaKhosi","chapter":"15","verse":"13","text":"UShalumi indodana kaJabheshi waba yinkosi ngomnyaka wamatshumi amathathu lesificamunwemunye ka-Uziya inkosi yakoJuda, yena wabusa eSamariya okwenyanga eyodwa."},{"book":"2 AmaKhosi","chapter":"15","verse":"14","text":"Ngakho uMenahemu indodana kaGadi wehla esuka eThiza esiya eSamariya. Wahlasela uShalumi indodana kaJabheshi eSamariya, wambulala wasethatha ubukhosi."},{"book":"2 AmaKhosi","chapter":"15","verse":"15","text":"Ezinye izehlakalo ngombuso kaShalumi, lamacebo okuhlamuka lawokukhokhela kwakhe, kulotshiwe egwalweni lwembali yamakhosi ako-Israyeli."},{"book":"2 AmaKhosi","chapter":"15","verse":"16","text":"Ngalesosikhathi uMenahemu, wathi esuka eThiza wahlasela uThifisa laye wonke umuntu owatholakala esedolobheni lababeseduzane lalo, ngoba bala ukuvula amasango abo. Wasuka uThifisa waqhaqha wonke amanina ayezithwele."},{"book":"2 AmaKhosi","chapter":"15","verse":"17","text":"Ngomnyaka wamatshumi amathathu lasificamunwemunye ka-Azariya inkosi yakoJuda, uMenahemu indodana kaGadi waba yinkosi yako-Israyeli, wabusa eSamariya okweminyaka elitshumi."},{"book":"2 AmaKhosi","chapter":"15","verse":"18","text":"Wenza okubi phambi kukaThixo. Ekubuseni kwakhe konke kazange atshiyane lezono zikaJerobhowamu indodana kaNebhathi, ayebangele ukuba u-Israyeli azenze."},{"book":"2 AmaKhosi","chapter":"15","verse":"19","text":"Ngakho uPhuli inkosi yase-Asiriya wahlasela ilizwe, njalo uMenahemu wamnika amathalenta esiliva ayinkulungwane ukuze azuze ukusekelwa lokuqinisa umbuso wakhe."},{"book":"2 AmaKhosi","chapter":"15","verse":"20","text":"UMenahemu wathelisa bonke abako-Israyeli. Wonke umuntu onothileyo kwakumele athele ngamashekeli esiliva angamatshumi amahlanu ukuze aphiwe inkosi yase-Asiriya. Ngakho inkosi yase-Asiriya yasuka elizweni, ayizange ibe isahlala khona."},{"book":"2 AmaKhosi","chapter":"15","verse":"21","text":"Ezinye izehlakalo ngombuso kaMenahemu, lakho konke akwenzayo, akulotshwanga yini egwalweni lwembali yamakhosi ako-Israyeli na?"},{"book":"2 AmaKhosi","chapter":"15","verse":"22","text":"UMenahemu waya ekuphumuleni kubokhokho bakhe. UPhekhahiya indodana yakhe yathatha ubukhosi."},{"book":"2 AmaKhosi","chapter":"15","verse":"23","text":"Ngomnyaka wamatshumi amahlanu ka-Azariya inkosi yakoJuda, uPhekhahiya indodana kaMenahemu waba yinkosi yako-Israyeli eSamariya, yena wabusa okweminyaka emibili."},{"book":"2 AmaKhosi","chapter":"15","verse":"24","text":"UPhekhahiya wenza okubi phambi kukaThixo. Kazange atshiyane lezono zikaJerobhowamu indodana kaNebhathi, ayebangele u-Israyeli ukuba azenze."},{"book":"2 AmaKhosi","chapter":"15","verse":"25","text":"Omunye wezikhulu zakhe, uPhekha indodana kaRemaliya wabumba amacebo okumsusa. Wathatha amadoda angamatshumi amahlanu aseGiliyadi, wayabulala uPhekhahiya, kanye lo-Aghobi lo-Ariye enqabeni yesigodlo eSamariya. Ngakho uPhekha wabulala uPhekhahiya njalo wahle wathatha ubukhosi."},{"book":"2 AmaKhosi","chapter":"15","verse":"26","text":"Ezinye izehlakalo ngombuso kaPhekhahiya, lakho konke akwenzayo, kulotshiwe egwalweni lwembali yamakhosi ako-Israyeli."},{"book":"2 AmaKhosi","chapter":"15","verse":"27","text":"Ngomnyaka wamatshumi amahlanu lambili ka-Azariya inkosi yakoJuda, uPhekha indodana kaRemaliya waba yinkosi yako-Israyeli eSamariya, njalo wabusa okweminyaka engamatshumi amabili."},{"book":"2 AmaKhosi","chapter":"15","verse":"28","text":"Wenza okubi phambi kukaThixo. Kazange atshiyane lezono zikaJerobhowamu indodana kaNebhathi, ayebangele ukuthi u-Israyeli azenze."},{"book":"2 AmaKhosi","chapter":"15","verse":"29","text":"Ngezinsuku zikaPhekha inkosi yako-Israyeli, uThigilathi-Philesa inkosi yase-Asiriya weza wathumba i-Ijoni, le-Abheli-Bhethi-Mahakha, leJanowa, leKhedeshi kanye leHazori. Wathumba iGiliyadi kanye leGalile, kubalwa lelizwe lonke likaNafithali njalo waxotshela abantu e-Asiriya."},{"book":"2 AmaKhosi","chapter":"15","verse":"30","text":"Ngakho uHosheya indodana ka-Ela wenza amacebo okususa uPhekha indodana kaRemaliya. Wamhlasela wambulala, wasethatha umbuso waba yinkosi ngomnyaka wamatshumi amabili kaJothamu indodana ka-Uziya."},{"book":"2 AmaKhosi","chapter":"15","verse":"31","text":"Ezinye izehlakalo ngombuso kaPhekha, lakho konke akwenzayo, akulotshwanga egwalweni lwembali yamakhosi ako-Israyeli na?"},{"book":"2 AmaKhosi","chapter":"15","verse":"32","text":"Ngomnyaka wesibili kaPhekha indodana kaRemaliya inkosi yako-Israyeli, uJothamu indodana ka-Uziya inkosi yakoJuda waqalisa ukubusa."},{"book":"2 AmaKhosi","chapter":"15","verse":"33","text":"Waba yinkosi eleminyaka engamatshumi amabili lanhlanu ubudala bakhe, njalo wabusa eJerusalema okweminyaka elitshumi lesithupha. Ibizo likanina kwakunguJerusha indodakazi kaZadokhi."},{"book":"2 AmaKhosi","chapter":"15","verse":"34","text":"Wenza okulungileyo phambi kukaThixo, njengalokho okwakwenziwe nguyise u-Uziya."},{"book":"2 AmaKhosi","chapter":"15","verse":"35","text":"Kodwa izindawo eziphakemeyo zokukhonzela kazisuswanga; abantu baqhubeka benikela imihlatshelo lokutshisa impepha khonale. UJothamu wavuselela iSango laNgaphezulu lethempeli likaThixo."},{"book":"2 AmaKhosi","chapter":"15","verse":"36","text":"Ezinye izehlakalo ngombuso kaJothamu, kanye lakwenzayo, akulotshwanga egwalweni lwembali yamakhosi akoJuda na?"},{"book":"2 AmaKhosi","chapter":"15","verse":"37","text":"(Ngalezonsuku uThixo waqala ukuthuma uRezini inkosi yase-Aramu kanye loPhekha indodana kaRemaliya ukumelana loJuda.)"},{"book":"2 AmaKhosi","chapter":"15","verse":"38","text":"UJothamu waya ekuphumuleni kubokhokho bakhe wangcwatshwa labo eMzini kaDavida, okwakulidolobho likayise. U-Ahazi indodana yakhe wathatha ubukhosi."}]}