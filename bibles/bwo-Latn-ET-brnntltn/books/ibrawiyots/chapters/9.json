{"data":[{"book":"Ibrawiyots","chapter":"9","verse":"1","text":"Shin taarets, Ik' ik'iyi fini niwonat datsatsi Ik' Ik'iiyef beyoko detsfe b́teshi"},{"book":"Ibrawiyots","chapter":"9","verse":"2","text":"Git k'aat'wotsi detsts dunkaniyu k'andek'rane b́teshi. C'eeshi gedokunat, woshi tusho bíyats b́beef t'arap'ez detsts shints maa kayu «S'ayinoki» eteefuni b teshi."},{"book":"Ibrawiyots","chapter":"9","verse":"3","text":"Gitl magarajiwoniyere jiik'o maantse gitsitsi kayu «S'aynat S'ayintsu» eteefuni."},{"book":"Ibrawiyots","chapter":"9","verse":"4","text":"Dunkani kay gitsitsts hanitse awntson dozets it'ano bíyats s'uwiyeyiru t'arap'ezonat, awntson futets taari taboto biitse fa'ebte b́tesh, taari tabotaniitse mano biitse detsts awntsi mosobiynu, atáát teshts Aron gumbu, nem tatswotsi bí'ats guut'ets gashets shútswots fa'ano boteshi."},{"book":"Ibrawiyots","chapter":"9","verse":"5","text":"Taabotatse fa'a morr t'afitwo bo bangon ipiru mangts Kirubeliwots fa'ano boteshi, ernmó jam keewanots jango and ik ikon keewo falratsonee."},{"book":"Ibrawiyots","chapter":"9","verse":"6","text":"Hank'on jam keewo k'an b́wtsiyakon kahniwots bo fino s'eentsosh dunkany shintsi kayuts uni aawo kinditune."},{"book":"Ibrawiyots","chapter":"9","verse":"7","text":"Gitl gitsitsi k'at'uts kinditwonmó kahniwotsats naashi k'aabo s'uziye, b́ kinditwere worwototse ik aaw s'uziye, bíye b́ took jangonat ash asho dáron b́fiints morrosh b́ t'intsit s'atso desh b́de'aawo kindratse."},{"book":"Ibrawiyots","chapter":"9","verse":"8","text":"Dunkani k'at' shintsu b́ befetsosh S'ayinat S'aynu maants daamet weerindo andoor k'esheerafa'a b́wottsok'owo S'ayin shayiro hank'one b́ kitsiri."},{"book":"Ibrawiyots","chapter":"9","verse":"9","text":"Hanwere and dúro artsoniyee, mank'oon t'iniru imonat woshon t'intsiru asho nibo S'ayintsosh falatsne,"},{"book":"Ibrawiyots","chapter":"9","verse":"10","text":"Keewanots handrit aawo b́waafetsosh finats jints úratsi niwwotsiye, boowere móónat úshi jangosh k'osh k'osh mashdek'osh beezets niwwots s'uzsh k'aleknee."},{"book":"Ibrawiyots","chapter":"9","verse":"11","text":"Ernmó Krstos and beyiru sheeng keewwotssh kahniwotsatsi naashi k'aabo wotat be'ere, bí b́kindts dunkaniyu een wotat s'eenuniyee, goofhaan ash kishon finerawnat azeetsaniitsk wotkiyaliye,"},{"book":"Ibrawiyots","chapter":"9","verse":"12","text":"S'aynat S'ayinuts iknoto b́ s'atso dek't aani iwisherawok'on b́ kindi bako, eeyishikonat máánzi s'atso dek't kindratse, mank'oon dúre dúrosh noon woritwo noosh b́ daatsiyi."},{"book":"Ibrawiyots","chapter":"9","verse":"13","text":"Eeyishwotsna, manz wur s'atsonat woshosh mis'ts miinzigelu tulo kiimts ashuwotsats fakewoor meets kimatse boon mayde b́ S'ayintsitka wotiyal,"},{"book":"Ibrawiyots","chapter":"9","verse":"14","text":"Dúre dúri shayri weeron b́tooko kiimo bíatse aalts wosho woshdek't Ik'osh t'intstso Krstos s'atso beyat beyiru Ik'osh finosh no nibo k'irts finotse aawk'owe iki bogo b́ s'ayintsiti k'úna!"},{"book":"Ibrawiyots","chapter":"9","verse":"15","text":"Ekeewots bos'eege Ik'o jangit dúre dúrosh b́ imts rstiyo bodek'etwok'o Krstos handr taari dagotse manitwo wotere, man b́wotwere ash ashuwotsi shin taari shirots wotde bofints morrotse kashiyosh b́k'irtsoshe."},{"book":"Ibrawiyots","chapter":"9","verse":"16","text":"Jeshu kasho b́ beewor jeshu kashirwo b́ k'iro dandek'o geyife,"},{"book":"Ibrawiyots","chapter":"9","verse":"17","text":"Jeshuman arikon finats b́ jinet jeshu kashirman b́ k'irihakee, jeshu kashirwo kashon b́ befetsoshmó jeshuman fineratse."},{"book":"Ibrawiyots","chapter":"9","verse":"18","text":"Mank'o b́wottsotse shints taaronúwor dab s'atsalon finats jinatse.9:18 Taara: Grriki mas'aafotse taaronat eekon ikne."},{"book":"Ibrawiyots","chapter":"9","verse":"19","text":"Shin shin Muse b́ ímts nemotse fa'a tzaziwotsi ash jamosh keewre, maniyere hakon máánzonat eyishi s'atso aatsonton dek't nemi mas'aafonat ash jamono, hisop'i mit maaronat mereeri biri s'iron b́faki,"},{"book":"Ibrawiyots","chapter":"9","verse":"20","text":"B́ fakwere «Ik'o itsh b́ azazts taaritsi s'atso haniye.» ettniye."},{"book":"Ibrawiyots","chapter":"9","verse":"21","text":"9:21 Lew. 8:15  Mank'o dunkaniwotsnat, boon kis'kesheyiru k'ac' jamats s'atso fakeree."},{"book":"Ibrawiyots","chapter":"9","verse":"22","text":"9:22 Lew. 17:11  Arikonoor Muse nemok'on muk' keewwotsiyere okoon jam keewo s'atsone b́ S'ayineti, s'atso b́kuud'erawonowere morratse S'ayino daatseratse."},{"book":"Ibrawiyots","chapter":"9","verse":"23","text":"Eshe darotsi keew hanotsi ariyets wotts jamanots hannk'o niwron s'ayino boosh geyitwe b́teshi, darotsik wotts keewwotswor botookon haniyere bogts woshon s'ayino boosh geyife."},{"book":"Ibrawiyots","chapter":"9","verse":"24","text":"Krstos arik «Ik' maa S'ayinun» ariyeek wottsunat ash kishon finets S'ayinu beyokuk kindratse, bí b́tookon and nojangosh Ik'o shinatse be'ewosh darots kindre."},{"book":"Ibrawiyots","chapter":"9","verse":"25","text":"Ayhudi kahniwotsats naashi k'aabo b́ tooki s'ats woterawo s'atso dek't worwot worwoton S'aynat S'ayintsuts b́kindfoni, Krstosmó b́ tooko ayoto woshok'o k'alde t'intsosh kindratse."},{"book":"Ibrawiyots","chapter":"9","verse":"26","text":"Mank'o b́wotink'ere datso bíazeewortson ayoto gond bek'o dek'osh bísh geyiyank'ee b́teshi, and dúri s'uwaatse morro k'aaúbazosh b́ tooko wosho woshdek't iknoto iwishirawok'on be'ere."},{"book":"Ibrawiyots","chapter":"9","verse":"27","text":"Ashosh iknoto k'iro beezk'rere, k'ironiyere okonowere bí ats angshetwe."},{"book":"Ibrawiyots","chapter":"9","verse":"28","text":"9:28 Isa. 53:12 Mank'owere Krstos aywots morro k'aaúbazosh iknoto shukeere, aaninwere morro kurosh b́woterawo bín kotirwotsi kashiwosh gitlo be'etwe."}]}