{"data":[{"book":"Amsāl","chapter":"19","verse":"1","text":"Jo ġharīb be'ilzām zindagī guzāre wuh ṭeṛhī bāteṅ karne wāle ahmaq se kahīṅ behtar hai."},{"book":"Amsāl","chapter":"19","verse":"2","text":"Agar ilm sāth na ho to sargarmī kā koī fāydā nahīṅ. Jaldbāz ġhalat rāh par ātā rahtā hai."},{"book":"Amsāl","chapter":"19","verse":"3","text":"Go insān kī apnī hamāqat use bhaṭkā detī hai to bhī us kā dil Rab se nārāz hotā hai."},{"book":"Amsāl","chapter":"19","verse":"4","text":"Daulatmand ke dostoṅ meṅ izāfā hotā hai, lekin ġharīb kā ek dost bhī us se alag ho jātā hai."},{"book":"Amsāl","chapter":"19","verse":"5","text":"Jhūṭā gawāh sazā se nahīṅ bachegā, jo jhūṭī gawāhī de us kī jān nahīṅ chhūṭegī."},{"book":"Amsāl","chapter":"19","verse":"6","text":"Muta'addid log baṛe ādmī kī ḳhushāmad karte haiṅ, aur har ek us ādmī kā dost hai jo tohfe detā hai."},{"book":"Amsāl","chapter":"19","verse":"7","text":"Ġharīb ke tamām bhāī us se nafrat karte haiṅ, to phir us ke dost us se kyoṅ dūr na raheṅ. Wuh bāteṅ karte karte un kā pīchhā kartā hai, lekin wuh ġhāyb ho jāte haiṅ."},{"book":"Amsāl","chapter":"19","verse":"8","text":"Jo hikmat apnā le wuh apnī jān se muhabbat rakhtā hai, jo samajh kī parwarish kare use kāmyābī hogī."},{"book":"Amsāl","chapter":"19","verse":"9","text":"Jhūṭā gawāh sazā se nahīṅ bachegā, jhūṭī gawāhī dene wālā tabāh ho jāegā."},{"book":"Amsāl","chapter":"19","verse":"10","text":"Ahmaq ke lie aish-o-ishrat se zindagī guzārnā mauzūṅ nahīṅ, lekin ġhulām kī hukmrānoṅ par hukūmat kahīṅ zyādā ġhairmunāsib hai."},{"book":"Amsāl","chapter":"19","verse":"11","text":"Insān kī hikmat use tahammul sikhātī hai, aur dūsroṅ ke jarāym se darguzar karnā us kā faḳhr hai."},{"book":"Amsāl","chapter":"19","verse":"12","text":"Bādshāh kā taish jawān sherbabar kī dahāṛoṅ kī mānind hai jabki us kī manzūrī ghās par shabnam kī tarah tar-o-tāzā kartī hai."},{"book":"Amsāl","chapter":"19","verse":"13","text":"Ahmaq beṭā bāp kī tabāhī aur jhagaṛālū bīwī musalsal ṭapakne wālī chhat hai."},{"book":"Amsāl","chapter":"19","verse":"14","text":"Maurūsī ghar aur milkiyat bāpdādā kī taraf se miltī hai, lekin samajhdār bīwī Rab kī taraf se hai."},{"book":"Amsāl","chapter":"19","verse":"15","text":"Sust hone se insān gahrī nīnd so jātā hai, lekin ḍhīlā shaḳhs bhūke maregā."},{"book":"Amsāl","chapter":"19","verse":"16","text":"Jo wafādārī se hukm par amal kare wuh apnī jān mahfūz rakhtā hai, lekin jo apnī rāhoṅ kī parwā na kare wuh mar jāegā."},{"book":"Amsāl","chapter":"19","verse":"17","text":"Jo ġharīb par mehrbānī kare wuh Rab ko udhār detā hai, wuhī use ajr degā."},{"book":"Amsāl","chapter":"19","verse":"18","text":"Jab tak ummīd kī kiran bāqī ho apne beṭe kī tādīb kar, lekin itne josh meṅ na ā ki wuh mar jāe."},{"book":"Amsāl","chapter":"19","verse":"19","text":"Jo had se zyādā taish meṅ āe use jurmānā denā paṛegā. Use bachāne kī koshish mat kar warnā us kā taish aur baṛhegā."},{"book":"Amsāl","chapter":"19","verse":"20","text":"Achchhā mashwarā apnā aur tarbiyat qabūl kar tāki āindā dānishmand ho."},{"book":"Amsāl","chapter":"19","verse":"21","text":"Insān dil meṅ muta'addid mansūbe bāndhtā rahtā hai, lekin Rab kā irādā hameshā pūrā ho jātā hai."},{"book":"Amsāl","chapter":"19","verse":"22","text":"Insān kā lālach us kī ruswāī kā bāis hai, aur ġharīb daroġhgo se behtar hai."},{"book":"Amsāl","chapter":"19","verse":"23","text":"Rab kā ḳhauf zindagī kā mambā hai. Ḳhudātars ādmī ser ho kar sukūn se so jātā aur musībat se mahfūz rahtā hai."},{"book":"Amsāl","chapter":"19","verse":"24","text":"Kāhil apnā hāth khāne ke bartan meṅ ḍāl kar use muṅh tak nahīṅ lā saktā."},{"book":"Amsāl","chapter":"19","verse":"25","text":"Tānāzan ko mār to sādālauh sabaq sīkhegā, samajhdār ko ḍāṅṭ to us ke ilm meṅ izāfā hogā."},{"book":"Amsāl","chapter":"19","verse":"26","text":"Jo apne bāp par zulm kare aur apnī māṅ ko nikāl de wuh wālidain ke lie sharm aur ruswāī kā bāis hai."},{"book":"Amsāl","chapter":"19","verse":"27","text":"Mere beṭe, tarbiyat par dhyān dene se bāz na ā, warnā tū ilm-o-irfān kī rāh se bhaṭak jāegā."},{"book":"Amsāl","chapter":"19","verse":"28","text":"Sharīr gawāh insāf kā mazāq uṛātā hai, aur bedīn kā muṅh āfat kī ḳhabreṅ phailātā hai."},{"book":"Amsāl","chapter":"19","verse":"29","text":"Tānāzan ke lie sazā aur ahmaq kī pīṭh ke lie koṛā taiyār hai."}]}