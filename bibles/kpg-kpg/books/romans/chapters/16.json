{"data":[{"book":"Romans","chapter":"16","verse":"1","text":"Au e haga modongoohia adu gi goodou tadau duaahina ahina go Phoebe dela e hai hegau i di nohongo dabu i Cenchreae."},{"book":"Romans","chapter":"16","verse":"2","text":"Benebene ina a mee i di ingoo o Tagi, be di hai o nia dama a God, gei gi hagamaamaa ina a mee i ana mee ala e hiihai ginai, idimaa, mee tangada e humalia ang gi ono ehoo dogologo dalia au."},{"book":"Romans","chapter":"16","verse":"3","text":"Heia laa dagu hagaaloho gi Priscilla mo Aquila, go ogu ihoo hai hegau gi Jesus Christ,16.3 Nnegau 18.2"},{"book":"Romans","chapter":"16","verse":"4","text":"ala gu de hagahuodia nau mouli i di au. Au e danggee gi meemaa, hagalee ko au hua, gei nia nohongo dabu digau tuadimee huogodoo ala i golo labelaa."},{"book":"Romans","chapter":"16","verse":"5","text":"Dagu hagaaloho labelaa ang gi nia gau daumaha ala e dagadagabuli i di nau hale."},{"book":"Romans","chapter":"16","verse":"6","text":"Dagu hagaaloho ang gi Mary dela nogo ngalua hagamahi adu gi goodou."},{"book":"Romans","chapter":"16","verse":"7","text":"Dagu hagaaloho labelaa ang gi Andronicus mo Junias, nia daangada o Jew ala nogo i gimaadou i lodo di hale galabudi. Meemaa guu hai nia daangada e modongoohia ai digau agoago hagau, gei meemaa guu hai nia dama a Christ mai hua i ogu mua."},{"book":"Romans","chapter":"16","verse":"8","text":"Dagu hagaaloho ang gi Ampliatus, dogu ihoo i mau hagadaubuni ang gi Tagi."},{"book":"Romans","chapter":"16","verse":"9","text":"Dagu hagaaloho ang gi Urbanus, tadau ihoo hai hegau gi Christ, mo Stachys, go dogu ihoo hagaaloho."},{"book":"Romans","chapter":"16","verse":"10","text":"Dagu hagaaloho ang gi Appeles dela guu donu dono hai hegau gi Christ."},{"book":"Romans","chapter":"16","verse":"11","text":"Dagu hagaaloho ang gi Herodion, tangada o Jew labelaa mo nia dama a Christ i di hale o Narcissus."},{"book":"Romans","chapter":"16","verse":"12","text":"Dagu hagaaloho ang gi Tryphaena mo Tryphosa nia ahina ala nogo hai hegau i nia hegau a Tagi, mo ang gi dogu ihoo hagaaloho go Persis dela gu ngalua hagamahi i nau buni anga gi Tagi."},{"book":"Romans","chapter":"16","verse":"13","text":"Dagu hagaaloho ang gi Rufus, tangada hai hegau humalia huoloo ang gi Tagi, mo dono dinana dela nogo benebene au be tama daane donu ni aana.16.13 Mark 15.21"},{"book":"Romans","chapter":"16","verse":"14","text":"Dagu hagaaloho ang gi Asyncritus, Phlegon, Hermes, Patrobas, Hermas mo tadau duaahina huogodoo ala i nadau baahi."},{"book":"Romans","chapter":"16","verse":"15","text":"Dagu hagaaloho ang gi Philologus mo Julia, mo ang gi Nereus mo dono duaahina ahina, mo ang gi Olympas mo nia dama huogodoo a God ala i nadau baahi."},{"book":"Romans","chapter":"16","verse":"16","text":"Goodou gi hagadau hagaaloho i godou mehanga gi di hagaaloho o nia dama a Christ. Nia nohongo dabu huogodoo a Christ e hagau adu nadau hagaaloho."},{"book":"Romans","chapter":"16","verse":"17","text":"Ogu duaahina nei, au e hagamaaloo aga goodou bolo gii pula i digau ala e hai goodou gi waewae, e hagahuaidu nia hagadonu o nia daangada, ge e hai baahi gi godou mee ala gu agoago ai. Haga ligaliga i daha mo digaula!"},{"book":"Romans","chapter":"16","verse":"18","text":"Digau ala e hai hegau beenei, la hagalee hai hegau donu gi Jesus Christ tadau Dagi, e hai hua go nadau hiihai. Digaula e halahalau nia hagamaanadu o digau ala e hai di tonu gi nadau helekai humalia mo nadau helekai tilikai."},{"book":"Romans","chapter":"16","verse":"19","text":"Digau huogodoo gu longono di godou maaloo di haga gila aga di Longo Humalia, dela gaa hidi ai iei au ga tenetene adu gi goodou. Au e hiihai bolo goodou gi kabemee gi nia mee humalia, ge hudee kabemee gi nia mee huaidu."},{"book":"Romans","chapter":"16","verse":"20","text":"Gei God dela go taamada o di aumaalia, ga limalima di dugu eia Setan gi lala godou babaawae gi dagadagahia."},{"book":"Romans","chapter":"16","verse":"21","text":"Timothy go dogu ihoo hai hegau, mo Lucius, Jason, mo Sosipater aalaa go digau o Jew, e hagau adu nadau hagaaloho.16.21 Nnegau 16.1"},{"book":"Romans","chapter":"16","verse":"22","text":"Au, go Tertius, tangada dela ne hihi di lede deenei, e hagau adu gi goodou dagu hagaaloho dama a Christ."},{"book":"Romans","chapter":"16","verse":"23","text":"Dogu ihoo go Gaius, dela e noho iei au i dono baahi, dono hale dela e dagadagabuli ai gimaadou, e hai labelaa dana hagaaloho adu gi goodou.16.23 Nnegau 19.29; 1 Corinthians 1.14; 2 Timothy 4.20"},{"book":"Romans","chapter":"16","verse":"24","text":"[Tumaalia o tadau Dagi go Jesus Christ gi madalia goodou huogodoo gaa hana hua beelaa. Amen]"},{"book":"Romans","chapter":"16","verse":"25","text":"Gidaadou huogodoo gi hagaamuina a God. Ma go Mee hua dela e mogobuna i dana haga mau goodou i lodo godou hagadonu, e haga modongoohia go di Longo Humalia dela e agoago ko au i di hai o Jesus Christ, mo di haga modongoohia di tonu de iloo dela nogo ngala waalooloo mai mua."},{"book":"Romans","chapter":"16","verse":"26","text":"Gei dolomeenei di tonu deelaa la gu dugu mai gi di maalama mai nia beebaa o nia soukohp, ge mai nia helekai a God. Di tonu deenei la gu haga modongoohia gi nia henua llauehe huogodoo, bolo huogodoo gi hagadonu gi daudalia."},{"book":"Romans","chapter":"16","verse":"27","text":"Gidaadou gi hagaamuina a God, go Mee hua modogoia e kabemee, ono madamada mai i Jesus Christ gii hana hua beelaa. Amen."}]}