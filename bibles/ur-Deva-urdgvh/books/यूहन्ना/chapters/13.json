{"data":[{"book":"यूहन्ना","chapter":"13","verse":"1","text":"फ़सह की ईद अब शुरू होनेवाली थी। ईसा जानता था कि वह वक़्त आ गया है कि मुझे इस दुनिया को छोड़कर बाप के पास जाना है। गो उसने हमेशा दुनिया में अपने लोगों से मुहब्बत रखी थी, लेकिन अब उसने आख़िरी हद तक उन पर अपनी मुहब्बत का इज़हार किया।"},{"book":"यूहन्ना","chapter":"13","verse":"2","text":"फिर शाम का खाना तैयार हुआ। उस वक़्त इबलीस शमौन इस्करियोती के बेटे यहूदाह के दिल में ईसा को दुश्मन के हवाले करने का इरादा डाल चुका था।"},{"book":"यूहन्ना","chapter":"13","verse":"3","text":"ईसा जानता था कि बाप ने सब कुछ मेरे सुपुर्द कर दिया है और कि मैं अल्लाह में से निकल आया और अब उसके पास वापस जा रहा हूँ।"},{"book":"यूहन्ना","chapter":"13","verse":"4","text":"चुनाँचे उसने दस्तरख़ान से उठकर अपना लिबास उतार दिया और कमर पर तौलिया बाँध लिया।"},{"book":"यूहन्ना","chapter":"13","verse":"5","text":"फिर वह बासन में पानी डालकर शागिर्दों के पाँव धोने और बँधे हुए तौलिये से पोंछकर ख़ुश्क करने लगा।"},{"book":"यूहन्ना","chapter":"13","verse":"6","text":"जब पतरस की बारी आई तो उसने कहा, “ख़ुदावंद, आप मेरे पाँव धोना चाहते हैं?”"},{"book":"यूहन्ना","chapter":"13","verse":"7","text":"ईसा ने जवाब दिया, “इस वक़्त तू नहीं समझता कि मैं क्या कर रहा हूँ, लेकिन बाद में यह तेरी समझ में आ जाएगा।”"},{"book":"यूहन्ना","chapter":"13","verse":"8","text":"पतरस ने एतराज़ किया, “मैं कभी भी आपको मेरे पाँव धोने नहीं दूँगा!”"},{"book":"यूहन्ना","chapter":"13","verse":"9","text":"यह सुनकर पतरस ने कहा, “तो फिर ख़ुदावंद, न सिर्फ़ मेरे पाँवों बल्कि मेरे हाथों और सर को भी धोएँ!”"},{"book":"यूहन्ना","chapter":"13","verse":"10","text":"ईसा ने जवाब दिया, “जिस शख़्स ने नहा लिया है उसे सिर्फ़ अपने पाँवों को धोने की ज़रूरत होती है, क्योंकि वह पूरे तौर पर पाक-साफ़ है। तुम पाक-साफ़ हो, लेकिन सबके सब नहीं।”"},{"book":"यूहन्ना","chapter":"13","verse":"11","text":"(ईसा को मालूम था कि कौन उसे दुश्मन के हवाले करेगा। इसलिए उसने कहा कि सबके सब पाक-साफ़ नहीं हैं।)"},{"book":"यूहन्ना","chapter":"13","verse":"12","text":"उन सबके पाँव धोने के बाद ईसा दुबारा अपना लिबास पहनकर बैठ गया। उसने सवाल किया, “क्या तुम समझते हो कि मैंने तुम्हारे लिए क्या किया है?"},{"book":"यूहन्ना","chapter":"13","verse":"13","text":"तुम मुझे ‘उस्ताद’ और ‘ख़ुदावंद’ कहकर मुख़ातिब करते हो और यह सहीह है, क्योंकि मैं यही कुछ हूँ।"},{"book":"यूहन्ना","chapter":"13","verse":"14","text":"मैं, तुम्हारे ख़ुदावंद और उस्ताद ने तुम्हारे पाँव धोए। इसलिए अब तुम्हारा फ़र्ज़ भी है कि एक दूसरे के पाँव धोया करो।"},{"book":"यूहन्ना","chapter":"13","verse":"15","text":"मैंने तुमको एक नमूना दिया है ताकि तुम भी वही करो जो मैंने तुम्हारे साथ किया है।"},{"book":"यूहन्ना","chapter":"13","verse":"16","text":"मैं तुमको सच बताता हूँ कि ग़ुलाम अपने मालिक से बड़ा नहीं होता, न पैग़ंबर अपने भेजनेवाले से।"},{"book":"यूहन्ना","chapter":"13","verse":"17","text":"अगर तुम यह जानते हो तो इस पर अमल भी करो, फिर ही तुम मुबारक होगे।"},{"book":"यूहन्ना","chapter":"13","verse":"18","text":"मैं तुम सबकी बात नहीं कर रहा। जिन्हें मैंने चुन लिया है उन्हें मैं जानता हूँ। लेकिन कलामे-मुक़द्दस की उस बात का पूरा होना ज़रूर है, ‘जो मेरी रोटी खाता है उसने मुझ पर लात उठाई है।’"},{"book":"यूहन्ना","chapter":"13","verse":"19","text":"मैं तुमको इससे पहले कि वह पेश आए यह अभी बता रहा हूँ, ताकि जब वह पेश आए तो तुम ईमान लाओ कि मैं वही हूँ।"},{"book":"यूहन्ना","chapter":"13","verse":"20","text":"मैं तुमको सच बताता हूँ कि जो शख़्स उसे क़बूल करता है जिसे मैंने भेजा है वह मुझे क़बूल करता है। और जो मुझे क़बूल करता है वह उसे क़बूल करता है जिसने मुझे भेजा है।”"},{"book":"यूहन्ना","chapter":"13","verse":"21","text":"इन अलफ़ाज़ के बाद ईसा निहायत मुज़तरिब हुआ और कहा, “मैं तुमको सच बताता हूँ कि तुममें से एक मुझे दुश्मन के हवाले कर देगा।”"},{"book":"यूहन्ना","chapter":"13","verse":"22","text":"शागिर्द उलझन में एक दूसरे को देखकर सोचने लगे कि ईसा किसकी बात कर रहा है।"},{"book":"यूहन्ना","chapter":"13","verse":"23","text":"एक शागिर्द जिसे ईसा प्यार करता था उसके क़रीबतरीन बैठा था।"},{"book":"यूहन्ना","chapter":"13","verse":"24","text":"पतरस ने उसे इशारा किया कि वह उससे दरियाफ़्त करे कि वह किसकी बात कर रहा है।"},{"book":"यूहन्ना","chapter":"13","verse":"25","text":"उस शागिर्द ने ईसा की तरफ़ सर झुकाकर पूछा, “ख़ुदावंद, यह कौन है?”"},{"book":"यूहन्ना","chapter":"13","verse":"26","text":"ईसा ने जवाब दिया, “जिसे मैं रोटी का लुक़मा शोर्ब में डुबोकर दूँ, वही है।” फिर लुक़मे को डुबोकर उसने शमौन इस्करियोती के बेटे यहूदाह को दे दिया।"},{"book":"यूहन्ना","chapter":"13","verse":"27","text":"ज्योंही यहूदाह ने यह लुक़मा ले लिया इबलीस उसमें समा गया। ईसा ने उसे बताया, “जो कुछ करना है वह जल्दी से कर ले।”"},{"book":"यूहन्ना","chapter":"13","verse":"28","text":"लेकिन मेज़ पर बैठे लोगों में से किसी को मालूम न हुआ कि ईसा ने यह क्यों कहा।"},{"book":"यूहन्ना","chapter":"13","verse":"29","text":"बाज़ का ख़याल था कि चूँकि यहूदाह ख़ज़ानची था इसलिए वह उसे बता रहा है कि ईद के लिए दरकार चीज़ें ख़रीद ले या ग़रीबों में कुछ तक़सीम कर दे।"},{"book":"यूहन्ना","chapter":"13","verse":"30","text":"चुनाँचे ईसा से यह लुक़मा लेते ही यहूदाह बाहर निकल गया। रात का वक़्त था।"},{"book":"यूहन्ना","chapter":"13","verse":"31","text":"यहूदाह के चले जाने के बाद ईसा ने कहा, “अब इब्ने-आदम ने जलाल पाया और अल्लाह ने उसमें जलाल पाया है।"},{"book":"यूहन्ना","chapter":"13","verse":"32","text":"हाँ, चूँकि अल्लाह को उसमें जलाल मिल गया है इसलिए अल्लाह अपने में फ़रज़ंद को जलाल देगा। और वह यह जलाल फ़ौरन देगा।"},{"book":"यूहन्ना","chapter":"13","verse":"33","text":"मेरे बच्चो, मैं थोड़ी देर और तुम्हारे पास ठहरूँगा। तुम मुझे तलाश करोगे, और जो कुछ मैं यहूदियों को बता चुका हूँ वह अब तुमको भी बताता हूँ, जहाँ मैं जा रहा हूँ वहाँ तुम नहीं आ सकते।"},{"book":"यूहन्ना","chapter":"13","verse":"34","text":"मैं तुमको एक नया हुक्म देता हूँ, यह कि एक दूसरे से मुहब्बत रखो। जिस तरह मैंने तुमसे मुहब्बत रखी उसी तरह तुम भी एक दूसरे से मुहब्बत करो।"},{"book":"यूहन्ना","chapter":"13","verse":"35","text":"अगर तुम एक दूसरे से मुहब्बत रखोगे तो सब जान लेंगे कि तुम मेरे शागिर्द हो।”"},{"book":"यूहन्ना","chapter":"13","verse":"36","text":"पतरस ने पूछा, “ख़ुदावंद, आप कहाँ जा रहे हैं?”"},{"book":"यूहन्ना","chapter":"13","verse":"37","text":"पतरस ने सवाल किया, “ख़ुदावंद, मैं आपके पीछे अभी क्यों नहीं जा सकता? मैं आपके लिए अपनी जान तक देने को तैयार हूँ।”"},{"book":"यूहन्ना","chapter":"13","verse":"38","text":"लेकिन ईसा ने जवाब दिया, “तू मेरे लिए अपनी जान देना चाहता है? मैं तुझे सच बताता हूँ कि मुरग़ के बाँग देने से पहले पहले तू तीन मरतबा मुझे जानने से इनकार कर चुका होगा।"}]}