{"data":[{"book":"१ थिस्सलुनीकियों","chapter":"2","verse":"1","text":"हे भाऊवों-बहिनों, तुम खुदच जानय हय कि हमरो तुम्हरो जवर आनो बेकार नहीं भयो,"},{"book":"१ थिस्सलुनीकियों","chapter":"2","verse":"2","text":"२:२ प्रेरितों १६:१९-२४; प्रेरितों १७:१-९बल्की तुम खुदच जानय हय कि फिलिप्पी म आवन को पहिले कसो दु:ख अऊर अपमान सह्यो? पर भी हमरो परमेश्वर न हम्ख असो हिम्मत दियो, कि हम परमेश्वर को सुसमाचार बहुत विरोध होतो हुयो भी तुम्ख सुनायो।"},{"book":"१ थिस्सलुनीकियों","chapter":"2","verse":"3","text":"कहालीकि हमरो उपदेश नहीं भ्रम सी हय अऊर नहीं गलत उद्देश सी, अऊर नहीं चालाकी को संग हय;"},{"book":"१ थिस्सलुनीकियों","chapter":"2","verse":"4","text":"पर जसो परमेश्वर न हम्ख लायक ठहराय क सुसमाचार सौंप्यो, हम वसोच बतायजे हंय, अऊर येको म आदमियों ख नहीं, पर परमेश्वर ख, जो हमरो मनों ख परखय हय, खुश करय हंय।"},{"book":"१ थिस्सलुनीकियों","chapter":"2","verse":"5","text":"कहालीकि तुम जानय हय कि हम नहीं त कभी चापलूसी की बाते करत होतो, अऊर नहीं लोभ लायी बहाना करत होतो, परमेश्वर गवाह हय;"},{"book":"१ थिस्सलुनीकियों","chapter":"2","verse":"6","text":"तब भी हम आदमियों सी आदर नहीं चाहत होतो, अऊर नहीं तुम सी, नहीं अऊर कोयी सी।"},{"book":"१ थिस्सलुनीकियों","chapter":"2","verse":"7","text":"मसीह को प्रेरित होन को वजह अऊर फिर भी हम मसीह को प्रेरित होन को वजह तुम पर बोझ डाल सकत होतो, जो तरह माय अपनो बच्चां को पालन पोषन करय हय, वसोच हम न भी तुम्हरो बीच म रह्य क नरमता दिखायी हय;"},{"book":"१ थिस्सलुनीकियों","chapter":"2","verse":"8","text":"अऊर वसोच हम तुम्ख प्रेम करतो हुयो, नहीं केवल परमेश्वर को सुसमाचार पर अपनो अपनो जीव भी तुम्ख देन ख तैयार होतो, येकोलायी कि तुम हमरो प्रिय भय गयो होतो।"},{"book":"१ थिस्सलुनीकियों","chapter":"2","verse":"9","text":"कहालीकि, हे भाऊवों-बहिनों, तुम हमरो मेहनत ख निश्चितच तुम्ख याद होना; हम न येकोलायी रात दिन काम धन्दा करतो हुयो तुम म परमेश्वर को सुसमाचार प्रचार करयो कि तुम म सी कोयी पर बोझ नहीं होय।"},{"book":"१ थिस्सलुनीकियों","chapter":"2","verse":"10","text":"तुम खुदच गवाह हय, अऊर परमेश्वर भी हय कि तुम विश्वासियों को बीच म हमरो व्यवहार कसो पवित्र, उचित अऊर निर्दोष रह्यो।"},{"book":"१ थिस्सलुनीकियों","chapter":"2","verse":"11","text":"तुम जानय हय कि हम तुम्हरो संग असो व्यवहार करजे हय, जसो बाप अपनो बच्चा को संग करय हय।"},{"book":"१ थिस्सलुनीकियों","chapter":"2","verse":"12","text":"वसोच हम भी तुम म सी हर एक ख बिनती करत, अऊर शान्ति देतो, अऊर समझावत होतो कि तुम्हरो चाल-चलन परमेश्वर को लायक हो, जो तुम्ख अपनो राज्य अऊर महिमा म भागीदार होन लायी बुलायो।"},{"book":"१ थिस्सलुनीकियों","chapter":"2","verse":"13","text":"येकोलायी हम भी परमेश्वर को धन्यवाद लगातार करजे हंय कि जब हमरो सी परमेश्वर को सुसमाचार को वचन तुम्हरो जवर पहुंच्यो, त तुम न ओख आदमियों को नहीं पर परमेश्वर को वचन समझ क स्वीकार करयो; अऊर वास्तव म यो असोच हय। अऊर परमेश्वर तुम जो विश्वासियों म काम करय हय, प्रभावशाली हय।"},{"book":"१ थिस्सलुनीकियों","chapter":"2","verse":"14","text":"२:१४ प्रेरितों १७:५येकोलायी तुम, हे भाऊवों-बहिनों, परमेश्वर की उन मण्डलियों म जो बाते भयी जो यहूदिया म मसीह यीशु म हंय, कहालीकि तुम न भी अपनो लोगों सी वसोच छल पायो जसो उन्न यहूदियों सी पायो होतो,"},{"book":"१ थिस्सलुनीकियों","chapter":"2","verse":"15","text":"२:१५ प्रेरितों ९:२३,२९; १३:४५,५०; १४:२,५,१९; १७:५,१३; १८:१२जिन्न प्रभु यीशु ख अऊर भविष्यवक्ता ख भी मार डाल्यो अऊर हम ख सतायो। ऊ परमेश्वर ख अप्रसन्न करजे हय, अऊर आदमियों को विरोध करजे हंय,"},{"book":"१ थिस्सलुनीकियों","chapter":"2","verse":"16","text":"अऊर हि गैरयहूदियों सी उन्को उद्धार लायी परमेश्वर को सुसमाचार करन सी हम्ख रोकय हय कि सदा अपनो पापों को घड़ा भरतो रहे; पर उन पर परमेश्वर को भयानक प्रकोप आय पहुंच्यो हय।"},{"book":"१ थिस्सलुनीकियों","chapter":"2","verse":"17","text":"हे भाऊवों-बहिनों, जब हम थोड़ो समय लायी, मन म नहीं बल्की प्रगट म, तुम सी अलग भय गयो होतो, त हम न तुम ख याद करयो अऊर दुबारा मिलन की बहुत कोशिश करयो।"},{"book":"१ थिस्सलुनीकियों","chapter":"2","verse":"18","text":"येकोलायी हम मय पौलुस न एक सी जादा गन तुम्हरो जवर आवनो चाहयो, पर शैतान हम्ख रोक्यो रह्यो।"},{"book":"१ थिस्सलुनीकियों","chapter":"2","verse":"19","text":"भलो हमरी आशा यां खुशी यां बड़ायी को मुकुट का हय? का हमरो प्रभु यीशु को आगु ओको आवन को समय तुम भी नहीं रहो?"},{"book":"१ थिस्सलुनीकियों","chapter":"2","verse":"20","text":"हमरी बड़ायी अऊर खुशी तुमच आय।"}]}