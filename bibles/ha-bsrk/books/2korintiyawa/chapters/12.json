{"data":[{"book":"2 Korintiyawa","chapter":"12","verse":"1","text":"Dole in ci gaba da yin taƙama. Ko da yake ba za tă amfane ni ba, zan yi magana a kan ru’uyoyi da wahayoyi waɗanda na karɓa daga Ubangiji."},{"book":"2 Korintiyawa","chapter":"12","verse":"2","text":"Na san wani a cikin Kiristi wanda shekaru goma sha huɗu da suka wuce an ɗauke zuwa sama ta uku. Ko a cikin jiki ne, ko kuwa ba a cikin jiki ba, ni dai ban sani ba, Allah ne ya sani."},{"book":"2 Korintiyawa","chapter":"12","verse":"3","text":"Na kuma san cewa wannan mutum, ko a cikin jiki ne, ko kuma ba a cikin jiki ba, ni dai ban sani ba, amma Allah ne ya sani,"},{"book":"2 Korintiyawa","chapter":"12","verse":"4","text":"an ɗauke shi ne zuwa aljanna. Ya ji waɗansu abubuwa waɗanda ba zai iya faɗarsu da kalmomi ba, abubuwan da ba a ba wa mutum damar faɗi."},{"book":"2 Korintiyawa","chapter":"12","verse":"5","text":"Zan yi taƙama game da mutum irin wannan, sai dai ni ba zan yi taƙama da kaina ba, sai dai a kan rashin ƙarfina."},{"book":"2 Korintiyawa","chapter":"12","verse":"6","text":"Ko da zan so yin gadara ma, ba zan zama wawa ba, gama gaskiya zan faɗa. Amma na bar zancen haka, don kada wani ya ɗauke ni fiye da yadda yake ganina, ko yadda yake jin maganata."},{"book":"2 Korintiyawa","chapter":"12","verse":"7","text":"Don kada in cika da girman kai saboda waɗannan mafifitan manyan wahayoyi, sai aka sa mini wata ƙaya a jikina wadda ta zama ɗan saƙon Shaiɗan, don ta wahalshe ni."},{"book":"2 Korintiyawa","chapter":"12","verse":"8","text":"Sau uku na roƙi Ubangiji yă raba ni da wannan abu."},{"book":"2 Korintiyawa","chapter":"12","verse":"9","text":"Amma ya ce mini, “Alherina ya ishe ka, domin a cikin rashin ƙarfi ne ake ganin cikar ikona.” Saboda haka, zan ƙara yin taƙama da farin ciki game da rashin ƙarfina, domin ikon Yesu Kiristi yă zauna tare da ni."},{"book":"2 Korintiyawa","chapter":"12","verse":"10","text":"Shi ya sa nake murna cikin rashin ƙarfi, da zagi, da shan wahaloli, da tsanantawa, da matsaloli, saboda Kiristi. Don a sa’ad da nake marar ƙarfi a nan ne nake da ƙarfi."},{"book":"2 Korintiyawa","chapter":"12","verse":"11","text":"Na yi wauta kam, amma ku ne kuke tilasta mini, ku ne kuwa ya kamata ku yaba mini, domin ba inda na kāsa waɗannan mafiffitan manzanni, ko da yake ni ba kome ba ne."},{"book":"2 Korintiyawa","chapter":"12","verse":"12","text":"Abubuwan da suke tabbatar da manzo, alamu, abubuwa da kuma ayyukan banmamaki, an aikata su a cikinku da matuƙar nacewa."},{"book":"2 Korintiyawa","chapter":"12","verse":"13","text":"Ta yaya ne darajarku ba tă kai ta sauran ikkilisiyoyi ba, ko kuwa don dai ban nawaita muku ba ne? Ku gafarta mini wannan laifi!"},{"book":"2 Korintiyawa","chapter":"12","verse":"14","text":"Yanzu a shirye nake in ziyarce ku sau na uku, ba zan kuma nawaita muku ba, don ba kayanku nake so ba, ku nake so. Gama ba yara ne da ɗaukar nauyin iyayensu ba, sai dai iyaye ne da ɗaukar nauyin yaran."},{"book":"2 Korintiyawa","chapter":"12","verse":"15","text":"Don haka ina farin ciki in kashe dukan abin da nake da shi a kanku, har in ba da kaina ma dominku. In na ƙaunace ku fiye da haka, za ku rage ƙaunarku gare ni ne?"},{"book":"2 Korintiyawa","chapter":"12","verse":"16","text":"To, shi ke nan, ban nawaita muku ba. Ashe, sai ku ce dabara na yi muku, na shawo kanku ta hanyar yaudara!"},{"book":"2 Korintiyawa","chapter":"12","verse":"17","text":"Na cuce ku ne ta wurin wani daga cikin waɗanda na aiko a gare ku?"},{"book":"2 Korintiyawa","chapter":"12","verse":"18","text":"Na roƙi Titus ya zo wurinku. Na kuma aiki ɗan’uwanmu tare da shi. Ko Titus ya cuce ku ne? Ba ruhu ɗaya yake bi da mu ba? Ba kuma hanya guda muka bi ba?"},{"book":"2 Korintiyawa","chapter":"12","verse":"19","text":"Ko tun dā can, kuna tsammani muna kāre kanmu a gare ku ne? A gaban Allah muke magana, kamar waɗanda suke cikin Kiristi. Ƙaunatattuna, kome da muke yi, muna yi ne don inganta ku ne."},{"book":"2 Korintiyawa","chapter":"12","verse":"20","text":"Gama ina tsoro, in na zo, in tarar da ku dabam da yadda nake so, ku ma ku tarar da ni dabam da yadda kuke so. Ina tsoro kada yă zama akwai faɗa, da kishi, da fushi mai zafi, da tsattsaguwa, da ɓata suna, da gulma, da girman kai, da hargitsi."},{"book":"2 Korintiyawa","chapter":"12","verse":"21","text":"Ina tsoro kada sa’ad da na sāke zuwa, Allahna zai ƙasƙantar da ni a gabanku, kuma in yi baƙin ciki saboda waɗanda suka yi zunubi a dā, ba su kuma tuba daga aikin ƙazanta, da na fasikanci, da kuma lalata da suka sa kansu a ciki ba."}]}