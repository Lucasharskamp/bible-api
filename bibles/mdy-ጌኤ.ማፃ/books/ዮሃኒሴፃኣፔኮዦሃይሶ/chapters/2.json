{"data":[{"book":"ዮሃኒሴ ፃኣፔ ኮዦ ሃይሶ","chapter":"2","verse":"1","text":"ዬካፓ ሃይሣሳ ኬሎና ጌሊላ ዓጮይዳ ዓኣ ቃና ጌይንታ ካታሜሎይዳ ዔፒ ዓኣንቴ፥ ዬሱሴኮ ዒንዳኣ ዒኢካ ዓኣኔ።"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"2","text":"ዬሱሴና ዒዛኮ ጊንፆ ሃንታዞንሢና ዔፖ ቤዞ ዔኤሊንቴኔ።"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"3","text":"ዔፖ ቤዞይዳ ዎይኖ ዑዣ ጋፓዛ ዬሱሴኮ ዒንዳ ዒዛ ኮራ፦ «ዑዣ ዔያቶኮ ጋፔያታንቴቱዋይ!» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"4","text":"ዬሱሴያ ማሃዖ ዒንዶ ኮራ፦ «ዬያ ኔኤና ታኣና ማዻንዳ ባኣዚቱዋሴ፤ ታኣኮ ዎዳ ሃጊ ሄሊባኣሴ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"5","text":"ዒማና ዒዛኮ ዒንዳ ዒኢካ ዓኣ፥ ማዻ ዓሶም፦ «ዒዚ ዒንሢም ጌዔ ባኮ ቢያ ማዹዋቴ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"6","text":"ዓይሁዶ ዓሶኮ ዑፆ ጌኤሺፆ ካኣዦም ማዓ ዋኣፆ ዓርቃ፥ ላሆ ሹቺዳፓ ኮሺንቴ ኮሎሢ ዖቲ ዒኢካ ዓኣኔ፤ ፔቴ ፔቴ ኮሎፆ ዖታ ላምዖና ሃይሦና ማዓ፥ ፑኡፒ ዖቲ ኩማ ዋኣሢ ዓርቃኒ ዳንዳዓያኬ።"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"7","text":"ዬሱሴ ማዻዞንሢም፦ «ዬንሢ ኮሎፆንሢ ዋኣሢ ኩንሡዋቴ» ጋዓዛ፥ ዔያታኣ ኩንሤኔ።"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"8","text":"ዬካፓ ዬሱሴ ማዻዞንሢም፦ «ዓካሪ ዱይ ሙዖ ጊኢጊሻ ዓሶ ሱኡጋሢም ዒንጉዋቴ» ጋዓዛ፥ ዔያታኣ ዔኪ ዒንጌኔ።"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"9","text":"ሙዖ ጊኢጊሻ ዓሶኮ ሱኡጋሢ ጫርዦ ዑዦ ማዔ ዋኣፆ ዑኡቂ ዛጋዖ ዓንካፓ ዔያታ ዔኬቴያ ዔሪባኣሴ፤ ዋኣፆ ዱዔ፥ ማዻ ዓሳ ጋዓንቴ ዔዔራኔ። ዬያሮ ሙዖ ጊኢጊሻ ዓሶ ሱኡጋሢ ዑኡታሢ ዔኤላዖ፦"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"10","text":"«ዓሲ ቢያ ቤርታዺ ዒንጋሢ ጫርሺ ዑሺኬ፤ ዔኤሊንቴ ዓሳ ማሢንቴሢኮ ጊንፃ ባስኪ ዑሺ ዒንጋኔ፤ ኔኤኒ ጋዓንቴ ኮዦ፥ ጫርዦ ዑዦ ዑሼ ጎይሣ ሃይማ ሄሊሴኔ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"11","text":"ዬሱሴ ዬኖ ፆኦሲ ዎልቄና ማዺንቴ ዓኮ ባኮ ቤርታሲ ጌሊላ ዓጮይዳ ቃና ጌይንታ ካታማ ማዼኔ፤ ዬያይዲፆና ፔኤኮ ቦንቾ ፔጋሲ ዔርዜሢሮ ዒዛኮ ጊንፆ ሃንታዞንሢያ ዒዛ ጉሙርቄኔ።"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"12","text":"ዬካፓ ዬሱሴ ፔኤኮ ዒንዶና ጌርሲንሢና ሃሣ ዒዛኮ ጊንፆ ሃንታዞንሢና ዎላ ቂፒርናሆሜ ዓጮ ኬዲ፥ ዒኢካ ዻካ ኬሊ ዴዔኔ። 2፡12 ማቲ. 4፡13።"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"13","text":"ዒማና ዓይሁዶ ዓሶኮ ዑሣ ዓኣዺፆ ቦንቾ ኬላ ዑኬሢሮ ዬሱሴ ዬሩሳላሜ ዴንዴኔ፤ 2፡13 ኬሲ. ማፃ 12፡1-27።"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"14","text":"ዒዚ ጌኤዦ ማኣሮይዳ ጌማቶንታ ማራቶንታ ዶኦሎንታ ሻንቻ ዓሳ ሃሣ ሚኢሾ ላኣማዞንሢያ ሚኢሼ ላኣማንቴ ዴንቄኔ።"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"15","text":"ዬያሮ ሱሲ ዢራፓ ማዣዖ ዓሶ ቢያ ማራቶንታ ጌማቶንታ ዎላ ጌኤዦ ማኣራፓ ኬሴኔ፤ ሚኢሾ ላኣማ ዓሶኮዋ ሚኢሾ ላኣሌኔ፤ ዔያታ ሚኢሾ ጌሣ፥ ዼጌ ሎኦዦ ዖይቶዋ ሂዒ ዶይሴኔ።"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"16","text":"ዶኦሎ ሻንቻ ዓሶዋ፦ «ሃያ ቢያ ሴካ ዔኪ ዓኣዹዋቴ፤ ታ ዓዶኮ ማኣሮ ኮርሞ ማኣሪ ማሂፖቴ» ዔያቶም ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"17","text":"ዒማና ዒዛኮ ጊንፆ ሃንታዞንሢ፦ «ኔ ማኣሮ ዛሎ ባካ ታሚጉዲ ታና ሚቻኔ» ጌይንቲ ፃኣፒንቴሢ ጶቂሤኔ። 2፡17 ዓይኑ. 69፡9።"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"18","text":"ዬካፓ ዓይሁዶ ዓሶ ዎይሣ ዓሳ፦ «ኔኤኒ ሃያ ማዻንዳ ቢታንቶ ኔኤኮ ዓኣያታሢ ዔርዛኒ ዓይጎ ፆኦሲ ዎልቄና ማዺንታ ዓኪ ባኣዚ ማዺ ኔ ኑና ዻዋንዳይ?» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"19","text":"ዬሱሴ፦ «ሃያ ጌኤዦ ማኣሮ ሻሁዋቴ፤ ታኣኒ ሃይሦ ኬሊዳ ጊንሣ ማሂ ማዣንዳኔ» ዔያቶም ጌዔኔ። 2፡19 ማቲ. 26፡61፤ 27፡40፤ ማር. 14፡58፤ 15፡29።"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"20","text":"ዔያታ ማሃዖ፦ «ሃያ ጌኤዦ ማኣሮ ማዣኒ ዖይዲታሚ ላሆ ሌዔ ጋፒሴኔ፤ ሂዳዖ ኔኤኒ ሃይሦ ኬሊዳ ማዣንዳ?» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"21","text":"ዬሱሴ ጋዓንቴ፦ «ጌኤዦ ማኣሮ» ጌዒ ኬኤዜሢ ፔኤኮ ዑፆ ዛሎኬ፤"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"22","text":"ዬሱሴ ሃይባፓ ዔቄሢኮ ጊንፃ ዒዛኮ ጊንፆ ሃንታ ናኣታ ዬያ ጶቂሤኔ፤ ዬያ ዛሎና ማፃኣፓ ፃኣፒንቴ ባኮና ዬሱሴ ኬኤዜ ቃኣሎ ዔያታ ጉሙርቄኔ።"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"23","text":"ዬሱሴ ዓይሁዶኮ ዑሣ ዓኣዺፆ ቦንቾና ዬሩሳላሜይዳ ዓኣዖ ማዼ፥ ፆኦሲ ዎልቆና ማዺንቴ ዓኮ ባኮ ዔያታ ዛጌሢሮ ሚርጌ ዓሲ ዒዛ ጉሙርቄኔ።"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"24","text":"ዬሱሴ ጋዓንቴ ዓሶ ቢያ ዔራያ ማዔሢሮ ዔያቶ ዒ ጉሙርቂባኣሴ፤"},{"book":"ዮሃኒሴ ፃኣፔ ኮዦ ሃይሶ","chapter":"2","verse":"25","text":"ዒዚ ዓሲ ዒና ጋርካ ዓኣ ባኣዚ ቢያ ዔራሢሮ ዓሲ ዛላ ዒዛም ዖኦኒያ ኬኤዛኒ ኮይሱዋያኬ።"}]}