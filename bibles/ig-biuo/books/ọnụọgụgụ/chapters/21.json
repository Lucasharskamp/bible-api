{"data":[{"book":"Ọnụọgụgụ","chapter":"21","verse":"1","text":"Mgbe eze Kenan, bụ Arad, onye bi na Negev nụrụ na ndị Izrel na-agbaso ụzọ ahụ na-aga obodo Atarim, ọ chịkọtara ndị agha ya, pụkwuru ndị Izrel, lụso ha agha. Ọ dọtara ụfọdụ nʼime ha nʼagha."},{"book":"Ọnụọgụgụ","chapter":"21","verse":"2","text":"Mgbe ahụ, ndị Izrel kwere Onyenwe anyị nkwa sị, “Ọ bụrụ na ị ga-enyere anyị aka imeri eze Arad na ndị ya, anyị ga-ebibi obodo ha niile kpamkpam.”"},{"book":"Ọnụọgụgụ","chapter":"21","verse":"3","text":"Onyenwe anyị ṅara ntị nʼarịrịọ ha, nyere ha aka imeri ndị Kenan ahụ. Mgbe ahụ, ụmụ Izrel bibiri obodo ha niile, na ndị niile bi nʼime ya. Ya mere, aha a kpọrọ ebe ahụ niile bụ Homa."},{"book":"Ọnụọgụgụ","chapter":"21","verse":"4","text":"Mgbe ahụ, ụmụ Izrel sitere nʼugwu Hor bilie ije ha, si ụzọ gawara Osimiri Uhie, ka ha nwee ike gaa gburugburu ala ndị Edọm. Ma ndị Izrel enweghị ntachiobi oge niile ha nọ nʼije a."},{"book":"Ọnụọgụgụ","chapter":"21","verse":"5","text":"Ha kwuru okwu megide Chineke na Mosis sị, “Gịnị mere i ji site nʼala Ijipt kpọpụta anyị ka anyị nwụsịa nʼọzara a? Lee na nri ọbụla adịghị nʼebe a, mmiri ọṅụṅụ adịghịkwa, ike iri mánà a na-enweghị isi agwụkwala anyị.”"},{"book":"Ọnụọgụgụ","chapter":"21","verse":"6","text":"Ya mere, Onyenwe anyị zitere agwọ ọjọọ na-ata ata nʼetiti ha. Agwọ ndị a tagbukwara ọtụtụ nʼime ụmụ Izrel."},{"book":"Ọnụọgụgụ","chapter":"21","verse":"7","text":"Mgbe ahụ, ndị Izrel bịakwutere Mosis sị ya, “Anyị emehiela, nʼihi na anyị ekwuluola Onyenwe anyị, kwulukwaa gị onwe gị. Biko rịọrọ anyị Onyenwe anyị ka o wezugara anyị agwọ ọjọọ ndị a.” Mosis rịọrọ arịrịọ nʼihi ha."},{"book":"Ọnụọgụgụ","chapter":"21","verse":"8","text":"Mgbe ahụ, Onyenwe anyị gwara Mosis okwu sị ya, “Kpụọ otu agwọ yiri agwọ ndị a. Kwụba ya nʼọnụ ogologo osisi nke ị ga-amanye nʼala ebe mmadụ niile ga-ahụ ya anya. Onye ọbụla agwọ ọjọọ a tara ga-adị ndụ ma ọ bụrụ na ọ ga-ewelite anya ya elu lekwasị agwọ ahụ ị kwụbara nʼelu osisi ahụ.”"},{"book":"Ọnụọgụgụ","chapter":"21","verse":"9","text":"Ya mere, Mosis ji bronz kpụta agwọ yiri otu nʼime agwọ ndị ahụ, tinye ya nʼọnụ osisi dị ogologo. Onye ọbụla kwa agwọ ahụ tara nke welitere anya ya elu lee agwọ bronz ahụ anya, dịkwara ndụ."},{"book":"Ọnụọgụgụ","chapter":"21","verse":"10","text":"Ụmụ Izrel biliri njem, manye ụlọ ikwu ha na Obot."},{"book":"Ọnụọgụgụ","chapter":"21","verse":"11","text":"Ha sikwa nʼObot bilie njem, maa ụlọ ikwu ha na Iye Abarim, nʼọzara ahụ nke chere ihu nʼobodo Moab, nʼụzọ ọwụwa anyanwụ."},{"book":"Ọnụọgụgụ","chapter":"21","verse":"12","text":"Ha si nʼebe ahụ bilie njem, manye ụlọ ikwu ha na Ndagwurugwu Zered."},{"book":"Ọnụọgụgụ","chapter":"21","verse":"13","text":"Ha sitekwara nʼebe ahụ bilie njem, maa ụlọ ikwu ha nʼofe iyi Anọn nke dị nʼọzara ruru nʼoke ala ndị Amọrait. Iyi Anọn bụ oke ala Moab, nʼetiti ndị Moab na ndị Amọrait."},{"book":"Ọnụọgụgụ","chapter":"21","verse":"14","text":"Nʼihi nke a, nʼAkwụkwọ Agha dị iche iche nke Onyenwe anyị na-asị,"},{"book":"Ọnụọgụgụ","chapter":"21","verse":"15","text":"na mgbadata ndagwurugwu ndị ahụ"},{"book":"Ọnụọgụgụ","chapter":"21","verse":"16","text":"Mgbe ahụ, ụmụ Izrel niile biliri njem bịarute Bịa bụ nʼolulu mmiri ahụ Onyenwe anyị nyere Mosis iwu sị, “Kpọkọtaa ndị Izrel niile, nʼihi na m na-aga inye ha mmiri.”"},{"book":"Ọnụọgụgụ","chapter":"21","verse":"17","text":"Mgbe ahụ, ụmụ Izrel bụrụ abụ a."},{"book":"Ọnụọgụgụ","chapter":"21","verse":"18","text":"Olulu mmiri ụmụ ndị eze gwuru"},{"book":"Ọnụọgụgụ","chapter":"21","verse":"19","text":"Ha si Matana jeruo Nahaliel, si Nahaliel jeruo Bamot."},{"book":"Ọnụọgụgụ","chapter":"21","verse":"20","text":"Sitekwa Bamot rute na ndagwurugwu ahụ dị nʼọhịa Moab, ruo nʼugwu Pisga, nke chere ihu nʼala ahụ tọgbọrọ nʼefu."},{"book":"Ọnụọgụgụ","chapter":"21","verse":"21","text":"Ndị Izrel zipụrụ ndị ozi ka ha jekwuru Saịhọn, eze ndị Amọrait, sị ya,"},{"book":"Ọnụọgụgụ","chapter":"21","verse":"22","text":"“Biko, kwere ka anyị site nʼobodo gị gafee. Anyị agaghị atụgharị banye nʼime ala ubi gị maọbụ nʼubi vaịnị, maọbụ ṅụọ mmiri site nʼolulu mmiri ọbụla dị nʼala gị. Anyị ga-eje nʼokporoụzọ eze tutu ruo mgbe anyị ga-agabiga oke ala gị.”"},{"book":"Ọnụọgụgụ","chapter":"21","verse":"23","text":"Ma Saịhọn ekweghị na ụmụ Izrel ga-esi nʼoke ala ya gafee. Ọ chịkọtara ndị agha ya niile, zọpụ ije ibu agha megide ndị Izrel nʼime ọzara ahụ. Mgbe o rutere Jehaz, ọ lụsoro Izrel agha."},{"book":"Ọnụọgụgụ","chapter":"21","verse":"24","text":"Ma Izrel jiri mma agha gbuo ya. Nwetara onwe ha ala ya, site nʼiyi Anọn ruo nʼiyi Jabọk, gamiekwa rute nʼoke ala ha na ndị Amọn, ha kwụsịrị nʼihi nʼoke ala ndị Amọn siri ike karịa."},{"book":"Ọnụọgụgụ","chapter":"21","verse":"25","text":"Ndị Izrel lụgburu obodo niile nke ndị Amọrait bichie nʼime ha, tinyere Heshbọn na obodo nta niile gbara ya gburugburu."},{"book":"Ọnụọgụgụ","chapter":"21","verse":"26","text":"Heshbọn bụ isi obodo Saịhọn, eze ndị Amọrait onye busoro eze naara achị Moab agha dọta ala ya niile nʼagha ruo Anọn."},{"book":"Ọnụọgụgụ","chapter":"21","verse":"27","text":"Ọ bụ nke a mere ndị na-arọ abụ ji kwuo sị,"},{"book":"Ọnụọgụgụ","chapter":"21","verse":"28","text":"“Nʼihi na ọkụ esitela na Heshbọn pụọ."},{"book":"Ọnụọgụgụ","chapter":"21","verse":"29","text":"Ahụhụ dịrị gị Moab!"},{"book":"Ọnụọgụgụ","chapter":"21","verse":"30","text":"“Ma anyị ebibiela ha,"},{"book":"Ọnụọgụgụ","chapter":"21","verse":"31","text":"Ya mere, ụmụ Izrel bichiri nʼala ndị Amọrait."},{"book":"Ọnụọgụgụ","chapter":"21","verse":"32","text":"Emesịa, Mosis zipụrụ ndị nnyopụta ka ha ga nyochaa Jeza. Ụmụ Izrel tigburu obodo niile dị gburugburu ya chụpụkwa ndị Amọrait bi nʼebe ahụ."},{"book":"Ọnụọgụgụ","chapter":"21","verse":"33","text":"Mgbe ahụ, ha chigharịrị gbagoo nʼụzọ gawara Bashan. Ma Ọg, eze Bashan, na ndị agha ya niile biliri chịrị agha pụọ izute ha na Edrei."},{"book":"Ọnụọgụgụ","chapter":"21","verse":"34","text":"Ma Onyenwe anyị gwara Mosis okwu, sị, “Atụla ya egwu nʼihi na ewerela m ya na ndị agha ya niile, na ala ya, nyefee gị nʼaka. Mee ya ihe i mere Saịhọn eze ndị Amọrait onyeisi obodo ya bụ Heshbọn.”"},{"book":"Ọnụọgụgụ","chapter":"21","verse":"35","text":"Ya mere, ha gburu ya, tinyere ụmụ ya na ndị agha ya niile, na-ahapụghị onye ọbụla ndụ nye ha. Ha nwetakwara ala ha, biri nʼime ya.21:35 Mgbe ndị Izrel meriri eze niile ndị a nʼagha, ha bichiri ala niile dị nʼọwụwa anyanwụ Jọdan. Ha bichiri ala ndị Moab ruo ọ bụladị nʼala ugwu ugwu Bashan, nke dị na mpaghara ugwu Hemon. Ndị Juu na-eme mmemme banyere mmeri a ha meriri eze Saịhọn, na Ọg. Abụ 135:10-11; 136:19-20"}]}