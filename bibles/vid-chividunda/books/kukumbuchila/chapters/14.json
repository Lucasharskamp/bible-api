{"data":[{"book":"Kukumbuchila","chapter":"14","verse":"1","text":"“Hemwe ndo wana wa Mkulu Nguluwi, Nguluwi wa hemwe, mleche kitema sale na mleche kubeya mnvili ziwele mchihanga kwa chiwalo cha munhu yabagame."},{"book":"Kukumbuchila","chapter":"14","verse":"2","text":"Kwa vila hemwe ndo wa chiuyeng'ha kwa Mkulu Nguluwi, Nguluwi wa hemwe, Mkulu Nguluwi nakawahagula hemwe muwe wanhu wa heye hali wanhu weng'ha kuli isi yeng'ha."},{"book":"Kukumbuchila","chapter":"14","verse":"3","text":"“Mleche kulya chinhu cha kuzudiza kwa Nguluwi."},{"book":"Kukumbuchila","chapter":"14","verse":"4","text":"Moweza kulya migongolo aji, misenga na ming'holo na mhene"},{"book":"Kukumbuchila","chapter":"14","verse":"5","text":"na ibala na chifuno na kongoni na mhene ya kisolo na pofu na paa na ing'holo lya kuchidunda"},{"book":"Kukumbuchila","chapter":"14","verse":"6","text":"na chila igongolo liwele na uzayo ugawanuche honhu heli na lilinguhelula, alyo moweza kulya."},{"book":"Kukumbuchila","chapter":"14","verse":"7","text":"Ila mleche kulya igongolo lyoneche lila liwele na uzayo haugawanuche honhu heli na hambe lihelule, mleche kulya ngamiya na chisungula na pelele. Wanguhelula ila uzayo wa ajo migongolo hambe jigawanuche honhu heli, ajo ndo jikokomoche kwa hemwe."},{"book":"Kukumbuchila","chapter":"14","verse":"8","text":"Ila mleche kulya migubi, mina uzayo wawo najigawanuka honhu heli, hambe jihelule, ajo ndo jikokomoka kwa hemwe, mleche kulya miunde jawo na mleche kudoliza mitufi jawo."},{"book":"Kukumbuchila","chapter":"14","verse":"9","text":"“Moweza kulya chila somba ziwele na msepe na ukalagatu."},{"book":"Kukumbuchila","chapter":"14","verse":"10","text":"Ila chilumbigwe choneche chilingikala mmazi chiwele hela msepe na ukalagatu mleche kulya, avyo ndo vikokomoka kwa hemwe."},{"book":"Kukumbuchila","chapter":"14","verse":"11","text":"“Moweza kulya videje vyeng'ha viwele vyohavikokomoche."},{"book":"Kukumbuchila","chapter":"14","verse":"12","text":"Ila mleche kulya videje avi, ikungule na ndapo na ng'hwazi"},{"book":"Kukumbuchila","chapter":"14","verse":"13","text":"na chilutema na kozi kwa nhanzi zake,"},{"book":"Kukumbuchila","chapter":"14","verse":"14","text":"ibondwa kwa nhanzi zake"},{"book":"Kukumbuchila","chapter":"14","verse":"15","text":"na mbuni na chimtolo na idudumizi na chilutema kwa nhanzi zake"},{"book":"Kukumbuchila","chapter":"14","verse":"16","text":"na ituwe na mumbi na ituwe ikulu"},{"book":"Kukumbuchila","chapter":"14","verse":"17","text":"na chingowe na mdeli na mnandi"},{"book":"Kukumbuchila","chapter":"14","verse":"18","text":"na isakulang'hola na ikoyogo kwa nhanzi zake na chigong'honda na ipalabutwa."},{"book":"Kukumbuchila","chapter":"14","verse":"19","text":"Na minhu jeng'ha jiwele na mabawa ndo jikokomoka kwa hemwe, mleche kulya."},{"book":"Kukumbuchila","chapter":"14","verse":"20","text":"Moweza kulya vilumbigwe vyeng'ha viwele na mabawa viwele havikokomoche."},{"book":"Kukumbuchila","chapter":"14","verse":"21","text":"“Mleche kulya igongolo lyoneche lifile, moweza kumha mjenzi yalingikala kuli muji wa hemwe yalye, ama moweza kumguzila munhu wa isi inji, kwa vila hemwe ndo mwelile na Mkulu Nguluwi ndo Nguluwi wa hemwe."},{"book":"Kukumbuchila","chapter":"14","verse":"22","text":"“Mlavye zaka, iwele ndo honhu hamwe ha kumi, ya vilyo vya hemwe vyeng'ha vya kumgunda chila mwaka."},{"book":"Kukumbuchila","chapter":"14","verse":"23","text":"Ila kahi mlute honhu hawele Mkulu Nguluwi, Nguluwi wa hemwe nakahahagula honhu ha kumfugamila heye, na mowa hali heye na molya zaka ya vilyo vya hemwe na ya divai ya hemwe na ya mafuta ga mzeituni na ya walelwa wa mwaluko wa isenga na ing'holo lya hemwe. Mdite ahyo leka milanguse kumdumba Mkulu Nguluwi, Nguluwi wa hemwe, mazuwa gose."},{"book":"Kukumbuchila","chapter":"14","verse":"24","text":"Wone gawe majendo gahejile kwa vila Mkulu Nguluwi, Nguluwi wa hemwe, nakahagula honhu ha kumfugamila heye hawele kutali ng'hatu na haluga, na hemwe hamuweza hebu kuhola zaka za vilyo vya hemwe kwa vila Mkulu Nguluwi nakawatambichiza,"},{"book":"Kukumbuchila","chapter":"14","verse":"25","text":"lelo, mguze vilyo vya hemwe na kuhola sendi mbaka honhu Mkulu Nguluwi, Nguluwi wa hemwe, hoyahahagule."},{"book":"Kukumbuchila","chapter":"14","verse":"26","text":"Mtumiye azo sendi kwa choneche chila chomgana, miwunde ja misenga na miwunde ja ming'holo na divai ama chakunwa chilingwambuza kugala, molya na kusangalala aho hali Mkulu Nguluwi, Nguluwi wa hemwe, hamwe na wanhu wa ivyazi lya hemwe."},{"book":"Kukumbuchila","chapter":"14","verse":"27","text":"“Mleche kuwasemwa Walawi walingikala hali hemwe, awo wahela honhu ne uhalizi wa hewo hali hemwe."},{"book":"Kukumbuchila","chapter":"14","verse":"28","text":"Na chila houmala mwaka wa kadatu, mlavye zaka ya vilyo vya hemwe vyeng'ha na kuwika ng'hano kuli miji ja hemwe."},{"book":"Kukumbuchila","chapter":"14","verse":"29","text":"Ayo yowa kwa chiwalo cha Walawi, kwa vila wahela honhu ne uhalizi woneche wa hewo hali hemwe, na hewo wajenzi na walekwa na wadala wafililwe na walume wawo, hewo wekale kuli miji ja hemwe, wokuya kulya na kiguta. Mdite ahyo na heye Mkulu Nguluwi, Nguluwi wa hemwe, kowatambichiza kuli mijito ja hemwe jeng'ha jomlingugongomanya kwa moko ga hemwe."}]}