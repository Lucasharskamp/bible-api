{"data":[{"book":"Dəkəcop","chapter":"7","verse":"1","text":"Kɔ MARIKI kəloku Nuha: «Məbɛrɛ abil disrɛ, məna k'afum am fəp, bawo iŋkɔkcɛ a mən'olomp fɔr yem kiriŋ, dɛtɛmp dandɛ dacɔ."},{"book":"Dəkəcop","chapter":"7","verse":"2","text":"Məlɛkɛnɛ sɛm yɔtɔt camət-mɛrəŋ camət-mɛrəŋ, yorkun kɔ yɛran, mba sɛm yɛlɛc, məlɛk yi mɛrəŋ mɛrəŋ: Workun kɔ wɛran gbəcərəm."},{"book":"Dəkəcop","chapter":"7","verse":"3","text":"Kɔ bɛmp, məlɛkɛnɛ yi fəp dacɔ, yorkun camət-mɛrəŋ kɔ yɛran camət-mɛrəŋ. Ti t'endesɔŋɛ yi sɔ yeyi doru."},{"book":"Dəkəcop","chapter":"7","verse":"4","text":"Pəncəmɛ mata camət-mɛrəŋ, itorɛ wəcafən mata 40 kɔ pibi 40 camcam. Tɛm tatɔkɔ indefɛŋ nnɔ doru afum aŋɛ inasɛl mɔ fəp.»"},{"book":"Dəkəcop","chapter":"7","verse":"5","text":"Nuha ɛnayɔ mɔyɔ fəp, mmɛ MARIKI ɛnasom kɔ mɔ."},{"book":"Dəkəcop","chapter":"7","verse":"6","text":"Nuha ɛnasɔtɔ meren 600 a kɔ domun dendekal antɔf."},{"book":"Dəkəcop","chapter":"7","verse":"7","text":"K'ɛmbɛrɛ debil kɔ wəran kɔn, awut ɔn k'aran aŋan, ntɛ tɔŋsɔŋɛ ŋayacənɛ domun ndɛ dɛnabaŋ antɔf mɔ."},{"book":"Dəkəcop","chapter":"7","verse":"8","text":"Sɛm yɔtɔt kɔ yɛlɛc, bɛmp kɔ sɛm yɛfɛt yɛfɛt nyɛ yeŋliŋɛ-liŋɛ mɔ fəp,"},{"book":"Dəkəcop","chapter":"7","verse":"9","text":"kɔ Kanu kəmbɛrsɛ yi abil disrɛ nde Nuha eyi mɔ, mɛrəŋ mɛrəŋ yorkun kɔ yɛran, pəmɔ tɔkɔ Kanu kənaloku ti mɔ."},{"book":"Dəkəcop","chapter":"7","verse":"10","text":"Ntɛ tataka ta camət-mɛrəŋ tencepər mɔ, kɔ domun dɛmbaŋ antɔf."},{"book":"Dəkəcop","chapter":"7","verse":"11","text":"Kəren nkɛ Nuha ɔsɔtɔ meren 600, tataka ta wəco kɔ camət-mɛrəŋ, ŋof ŋa mɛrəŋ disrɛ, kɔ domun dombuncɛ dəcəŋgbɔkɔ fəp, kɔ kɔm kəŋgbitɛ pəpɔŋ."},{"book":"Dəkəcop","chapter":"7","verse":"12","text":"Kɔ wəcafən oncop kətuf mata 40 kɔ pibi 40."},{"book":"Dəkəcop","chapter":"7","verse":"13","text":"Dɔsɔk dayi dɔ Nuha ɛnabɛrɛ debil kɔ wəran kɔn k'awut ɔn, Sem, Ham, kɔ Yafɛt, k'aran aŋan maas,"},{"book":"Dəkəcop","chapter":"7","verse":"14","text":"kɔ sɛm ya dop kɔ ya dare yin-yin kɔ sɛm yɛfɛt yɛfɛt, bɛmp kɔ taktaka."},{"book":"Dəkəcop","chapter":"7","verse":"15","text":"Kɔ yeŋesəm (sɛm) yorkun kɔ yɛran mɛrəŋ mɛrəŋ nyɛ yɛnayi doru mɔ, kɔ yender nde abil ŋa Nuha ŋeyi mɔ."},{"book":"Dəkəcop","chapter":"7","verse":"16","text":"Kɔ yorkun kɔ yɛran sɛm dokom fəp, yɛmbɛrɛ abil disrɛ pəmɔ tɔkɔ Kanu kənaloku ti Nuha mɔ, kɔ MARIKI kəŋgbətər ŋa kumba."},{"book":"Dəkəcop","chapter":"7","verse":"17","text":"Kɔ domun dɛmbaŋ antɔf mata 40, ntɛ domun dɛmpɛ mɔ, k'abil ŋofoy."},{"book":"Dəkəcop","chapter":"7","verse":"18","text":"Ntɛ domun dɛncpɛ mɔ, ti tɔ abil ŋoncfoy."},{"book":"Dəkəcop","chapter":"7","verse":"19","text":"Kɔ domun dɛmbɛrɛnɛ kəpɛ haŋ kɔ mɔrɔ meŋeci fəp mɛŋkalɛ."},{"book":"Dəkəcop","chapter":"7","verse":"20","text":"(Tɛləpəs oŋ kɔ domun dɛmpɛ haŋ kɔ dencepər cururu wəco kɔ kəcamət mɔrɔ kəroŋ). Kɔ domun dɛmpɛ kɔ dɛŋkal mɔrɔ meŋeci haŋ cururu wəco kɔ kəcamət (mɛtər camət-mɛrəŋ)."},{"book":"Dəkəcop","chapter":"7","verse":"21","text":"Ca nyɛ yɛnayi antɔf kəroŋ, a yecŋesəm mɔ fəp, kɔ yefi: Bɛmp, sɛm yɔcɔl, sɛm ya dop kɔ yeliŋɛ-liŋɛ fəp kəbəp afum."},{"book":"Dəkəcop","chapter":"7","verse":"22","text":"Kəyɛfɛ paka mpɛ pɛnayi antɔf kəroŋ a pecŋesəm mɔ, kɔ pefi."},{"book":"Dəkəcop","chapter":"7","verse":"23","text":"Kɔ Kanu kəfɛŋ dəntɔf paka mpɛ pencŋesəm mɔ, kəyɛfɛ fum haŋ kəbəp sɛm yɔpɔŋ, yɛfɛt yɛfɛt kɔ bɛmp, k'enim yi doru fəp. Mɛnɛ Nuha gbəcərəm, aka kəlɔ kɔn disrɛ kɔ sɛm nyɛ yɛnayi debil mɔ, ŋanafis."},{"book":"Dəkəcop","chapter":"7","verse":"24","text":"Domun dɛnabaŋ antɔf haŋ mataka 150."}]}