{"data":[{"book":"Jozue","chapter":"3","verse":"1","text":"Vstal pak Jozue velmi ráno, a hnuvše se z Setim, přišli až k Jordánu, on i všickni synové Izraelští, a přenocovali tu, prvé nežli šli přes něj."},{"book":"Jozue","chapter":"3","verse":"2","text":"I stalo se, že třetího dne správcové šli prostředkem stanů,"},{"book":"Jozue","chapter":"3","verse":"3","text":"A přikazovali lidu, řkouce: Když uzříte truhlu smlouvy Hospodina Boha svého a kněží Levítské, ani ji nesou, vy také hnete se s místa svého a půjdete za ní,"},{"book":"Jozue","chapter":"3","verse":"4","text":"(A však místo mezi vámi a mezi ní bude okolo dvou tisíc loket míry obecné, nepřibližujte se k ní), abyste viděli cestu, kterouž byste jíti měli; nebo nešli jste tou cestou prvé."},{"book":"Jozue","chapter":"3","verse":"5","text":"Řekl pak byl Jozue lidu: Posvěťtež se, zítra zajisté učiní Hospodin divné věci mezi vámi."},{"book":"Jozue","chapter":"3","verse":"6","text":"Potom řekl Jozue kněžím těmi slovy: Vezměte truhlu smlouvy, a jděte před lidem. I vzali truhlu smlouvy a brali se před lidem."},{"book":"Jozue","chapter":"3","verse":"7","text":"Nebo řekl byl Hospodin k Jozue: V tento den začnu tebe zvelebovati před očima všeho Izraele, aby poznali, že jakož jsem byl s Mojžíšem, tak budu s tebou."},{"book":"Jozue","chapter":"3","verse":"8","text":"Protož ty přikaž kněžím, kteříž nosí truhlu smlouvy, a rci: Když vejdete na kraj vody Jordánské, zastavte se v Jordáně."},{"book":"Jozue","chapter":"3","verse":"9","text":"Řekl také Jozue synům Izraelským: Přistupte sem, a slyšte slova Hospodina Boha vašeho."},{"book":"Jozue","chapter":"3","verse":"10","text":"I řekl Jozue: Po tomto poznáte, že Bůh silný živý jest u prostřed vás, a že konečně vyžene od tváři vaší Kananejského, Hetejského, Hevejského, Ferezejského, Gergezejského, Amorejského a Jebuzejského:"},{"book":"Jozue","chapter":"3","verse":"11","text":"Aj, truhla smlouvy Panovníka vší země půjde před vámi přes Jordán."},{"book":"Jozue","chapter":"3","verse":"12","text":"Protož nyní vezměte sobě dvanácte mužů z pokolení Izraelských, po jednom muži z každého pokolení."},{"book":"Jozue","chapter":"3","verse":"13","text":"I bude, že hned jakž se zastaví kněží, nesoucí truhlu Hospodina Panovníka vší země, u vodě Jordánské, vody Jordánu rozdělí se, a vody tekoucí s vrchu zůstanou v jedné hromadě."},{"book":"Jozue","chapter":"3","verse":"14","text":"Stalo se tedy, když se bral lid z stanů svých, aby šli přes Jordán, a kněží, kteříž nesli truhlu smlouvy, před nimi,"},{"book":"Jozue","chapter":"3","verse":"15","text":"A když ti, kteříž nesli truhlu, přišli až k Jordánu, a kněží, nesoucí truhlu, omočili nohy v kraji vod: (Jordán pak rozvodňuje se a vystupuje ze všech břehů svých v každý čas žně),"},{"book":"Jozue","chapter":"3","verse":"16","text":"Že se zastavily vody, kteréž s hůry přicházely, a shrnuly se v hromadu jednu velmi daleko od Adam města, kteréž leží k straně Sartan, kteréž pak odcházely k moři dolů, k moři slanému sešly a sběhly, a lid přešel naproti Jerichu."},{"book":"Jozue","chapter":"3","verse":"17","text":"Stáli pak kněží, kteříž nesli truhlu smlouvy Hospodinovy na suše u prostřed Jordánu, nehýbajíce se, (a všecken Izrael šel po suše), až se lid všecken přepravil přes Jordán."}]}