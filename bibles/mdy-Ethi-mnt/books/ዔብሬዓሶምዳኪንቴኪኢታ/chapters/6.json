{"data":[{"book":"ዔብሬ ዓሶም ዳኪንቴ ኪኢታ","chapter":"6","verse":"1","text":"ኪሪስቶሴ ዛሎ'' ኬኤዚንቴ፥ ቤርታሳ ዔርዚፆ ሃሺ'' ሚርጌና ዔርዛ ዔርዚፆ ባንሢ ኑ ዓኣዾም፤ ፓሡዋ ማዾ ማዔ፥ ጎሜ ቡኡፂሢ ዛላና ፆኦሲ ጉሙርቂሢ ዛላና ጊንሣ ኑ ሺሪ ሺሪ ዒዞ ዒንሢም ኬኤዛዓኬ።"},{"book":"ዔብሬ ዓሶም ዳኪንቴ ኪኢታ","chapter":"6","verse":"2","text":"ዬያጉዲ ዋኣሢ ማስቲሢ ዛላ፥ ኪሪስቶሴ ጉሙርቃ ዓሶ ዑፃ ኩቺ ጌሥሢ ዛላ፥ ሓይቄ ዓሶኮ ዔቂሢ ዛላ፥ ፆኦሲ፡ ናንጊና ዎጋንዳ ዎጎ ዛሎ'' ላሚ ዒንሢም ኑ ኬኤዛኒ ኮይሱዋሴ።"},{"book":"ዔብሬ ዓሶም ዳኪንቴ ኪኢታ","chapter":"6","verse":"3","text":"ፆኦሲ ጌዔቴ ዬያ ኑ ማዻንዳኔ።"},{"book":"ዔብሬ ዓሶም ዳኪንቴ ኪኢታ","chapter":"6","verse":"4","text":"ጉሙርቂፆ ሃሺ''፥ ፆኦሲ ጎይፃፓ ኬስኬ ዓሶ ላሚ ፆኦሲ ባንሢ ማሃኒ ዳንዳዒንቱዋያኬ፤ ዬያቶም ሃያኮ ቤርታ ፖዒ ፖዔያኬ፤ ሃሣ ዔያታ ጫሪንጫፓ ዒንጊንታ ዒንጊፆዋ ዔኪ ዛጌያ፥ ዓያኖ ጌኤዦናኣ ዎላ ፔቴ'' ማዔያኬ፤"},{"book":"ዔብሬ ዓሶም ዳኪንቴ ኪኢታ","chapter":"6","verse":"5","text":"ሓሣ ዔያታ ፆኦሲኮ ኮዦ ቃኣሎ''ና ሃጊ ሙካንዳ ዓጮ''ኮ ዎልቆ ዛጊ ዔሬያኬ፤"},{"book":"ዔብሬ ዓሶም ዳኪንቴ ኪኢታ","chapter":"6","verse":"6","text":"ዬያ ቢያ ዛጌስካፓ ጉሙርቂፆ ሃሺ''፥ ኬስኬ ዓሶ ላሚ ጊንሣ ፆኦሲ ባንሢ ማሃኒ ዳንዳዒንቱዋሴ፤ ዓይጎሮ ጌዔቴ ዔያታ ፆኦሲኮ ናዓሢ ላሚ ጊንሣ ሱፂ፥ ዒዛኮ ቶኦኪያ ባይዚሳሢሮኬ።"},{"book":"ዔብሬ ዓሶም ዳኪንቴ ኪኢታ","chapter":"6","verse":"7","text":"ሚርጌ ዎዴ ዒዞይዳ ዋርቃ ዒሮ ዑሽካያ፤ ሃሣ ዒዞ ጎሽካሢም ኮይሳ ባኣዚ'' ባቃልሳያ ማዔ ሳዔሎ ፆኦሲ ዓንጃኔ።"},{"book":"ዔብሬ ዓሶም ዳኪንቴ ኪኢታ","chapter":"6","verse":"8","text":"ዓንጊሢና ጋውዲና ባቃልሳ ሳዔላ ጋዓንቴ ፓሣ ባኣዚ'' ባኣያ ጉሪ ማዓንዳኔ፤ ሃሣ ዒዛ ጋዳንቂንታኒያ ዑኬኔ፤ ጋፒንፃ ዒዞኮ ታሚና ሚቺንቲ ማዓንዳኔ።"},{"book":"ዔብሬ ዓሶም ዳኪንቴ ኪኢታ","chapter":"6","verse":"9","text":"ዒጊኖንሢዮቴ! ዎዚ ኑ ያዺ ጌዔቴያ ዒንሢኮ ዻቂንቶና ዎላ'' ዒንሢም ዒንጊንቴ ኮሺ ባኣዚ'' ዓኣሢ ኑ ዔራኔ።"},{"book":"ዔብሬ ዓሶም ዳኪንቴ ኪኢታ","chapter":"6","verse":"10","text":"ፆኦሲ ፒዜ ዎጋያታሢሮ ቤርታ ማዔቴያ ሓሢ፡ ዒዛም ዱማዼ ዓሶ ናሽኪ፥ ዒዛ ሱ'ንፆሮ ዒንሢ ማኣዴ'' ማኣዲፆ ዒ ዋሊ''ንዱዋሴ።"},{"book":"ዔብሬ ዓሶም ዳኪንቴ ኪኢታ","chapter":"6","verse":"11","text":"ዒንሢ ቢያሢ ሃጊ ማዓንዳ ዎዞ'' ጌሢ ካፓ ባኮ ዴንቃንዳያ ሄላ''ንዳኣና ዒንሢ ዶዲ ማዻ ማዾ'' ጋፒንሢ ሄሊ''ሲ ማዻንዳጉዲ ኑ ኮዓኔ፤"},{"book":"ዔብሬ ዓሶም ዳኪንቴ ኪኢታ","chapter":"6","verse":"12","text":"ኑ ኮዓሢ' ጉሙርቂሢና ጊቢ'' ዳንዳዒሢና ዶዲ ሃጊ ማዓንዳ ዎዛ ማሂ ዔያቶም ዒንጊንቴ ባኮ ዴንቄ ዓሶጉዲ ማዖም ጌዒ ማዓንዳኣፓዓቴም ዋይዜ ባኮ ዑኬና ዔኩዋ ዓሲ ዒንሢ ማዓንዳጉዲቱዋሴ።"},{"book":"ዔብሬ ዓሶም ዳኪንቴ ኪኢታ","chapter":"6","verse":"13","text":"ፆኦሲ ዓብራሃሜም ሃጊ ማዓንዳ ዎዞ'' ዒንጋ ዎዶ''ና ዒ ሜሌ'' ዔኤሊ'' ጫኣቃንዳ ባኣዚ'' ባኣሢሮ ፔና ዔኤሊ''፦"},{"book":"ዔብሬ ዓሶም ዳኪንቴ ኪኢታ","chapter":"6","verse":"14","text":"«ጎኔና ታ ኔና ዓንጃንዳኔ፤ ኔኤኮ ዜርፆዋ ታ ሚርጊሻንዳኔ» ጌዒ ጫኣቄኔ።"},{"book":"ዔብሬ ዓሶም ዳኪንቴ ኪኢታ","chapter":"6","verse":"15","text":"ዓብራሃሜ ጊቢ'' ዳንዳዒ ካፒ፥ ዒዛም ዒንጊንታንዳኔ ጌይንቲ ሃጊ ማዓንዳ ዎዛ ማሂ ኬኤዚንቴ ባኮ ዴንቄኔ።"},{"book":"ዔብሬ ዓሶም ዳኪንቴ ኪኢታ","chapter":"6","verse":"16","text":"ዓሲ ጫኣቃዖ ፔ ጊዳፓ ዑሣ ባሼ ማዔ ባኣዚ'' ዔኤሊ'' ጫኣቃኔ፤ ዔያታ ጫኣቃ ጫኣቁማ ዔያቶ ባኣካ'' ዓኣ ጌኤዞ ጎናሳሢሮ ዔያቶኮ ማርማሢ ጋፓኔ።"},{"book":"ዔብሬ ዓሶም ዳኪንቴ ኪኢታ","chapter":"6","verse":"17","text":"ዬኖ ጎይፆ ፆኦሲ' ጌዔ ባኮ ሺርሺ ላኣሙዋያ ማዔሢ ዔርዛኒ ሃጊ ማዓንዳ ዎዞ'' ዴንቃ ዓሶም ዬያ ዎዞ'' ጫኣቁሞና ጎናሴኔ።"},{"book":"ዔብሬ ዓሶም ዳኪንቴ ኪኢታ","chapter":"6","verse":"18","text":"ፆኦሲ ፔቴ''ታዖ ሉኡቁዋያኬ፤ ዒዚ ላምዖ ዬንሢ ላኣሚንቱዋ ባኮንሢና ኑኡኮ ቤርታ ሃጊ ዓኣ ዎዞ'' ኑ ዴንቃኒ ዒዛ ባንሢ ዓኣሺንቲ ጌሌ ዓሶ፥ ኑም ዼኤፒ ዶዱሞ ዒዛፓ ዴንቃንዳጉዲ ኑና ማሄኔ።"},{"book":"ዔብሬ ዓሶም ዳኪንቴ ኪኢታ","chapter":"6","verse":"19","text":"ዬይ ሃጋኣ ዎዛ'' ኑኡኮ ናንጎ ዓጊፁዋያ ማሃ ጉሙርሳ ቱርቱሪኬ፤ ዬይያ፦ ጎኦቦና ዓፒሎ ጊዴና ዓኣዺ ጌኤዦ ማኣሮኮ ጋራ ዓኣ ጋሮ ጌላኔ።"},{"book":"ዔብሬ ዓሶም ዳኪንቴ ኪኢታ","chapter":"6","verse":"20","text":"ዬያ ጌኤዦ ማኣሮ ዬሱሴ ሜልኬፃዲቄጉዲ፥ ቄኤሴ ማዒ ዶኦሪንቲ ኑ ዛሎ''ሮ ቤርታዺ ቄኤሴኮ ቢያ ዑሢ ማዒ ናንጊና ማዻኒ ዒኢካ ጌሌኔ።"}]}