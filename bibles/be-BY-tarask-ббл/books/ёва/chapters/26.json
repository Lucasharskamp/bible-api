{"data":[{"book":"ЁВА","chapter":"26","verse":"1","text":"І адказваў Ёў і сказаў:"},{"book":"ЁВА","chapter":"26","verse":"2","text":"як ты дапамог бясьсіламу, падтрымаў мышцу нямоглага!"},{"book":"ЁВА","chapter":"26","verse":"3","text":"Як раду ты даў ня мудраму і як ва ўсёй поўніцы растлумачыў!"},{"book":"ЁВА","chapter":"26","verse":"4","text":"Каму ты казаў гэтыя словы, і чый дух выходзіў зь цябе?"},{"book":"ЁВА","chapter":"26","verse":"5","text":"Рэфаімы трымцяць пад водамі, і тыя, што жывуць у іх."},{"book":"ЁВА","chapter":"26","verse":"6","text":"Апраметная аголена прад Ім, і няма покрыва Авадону."},{"book":"ЁВА","chapter":"26","verse":"7","text":"Ён расхінуў поўнач над пустатою, павесіў зямлю ні на чым."},{"book":"ЁВА","chapter":"26","verse":"8","text":"Ён заключае воды ў аблоках Сваіх, і воблака не расьсядаецца пад імі."},{"book":"ЁВА","chapter":"26","verse":"9","text":"Ён паставіў трон Свой, расхінуў над ім воблака Сваё."},{"book":"ЁВА","chapter":"26","verse":"10","text":"Рысу правёў над паверхняю вады, да межаў сьвятла зь цемраю."},{"book":"ЁВА","chapter":"26","verse":"11","text":"Слупы нябёсаў дрыжаць і жахаюцца ад грозьбы Ягонай."},{"book":"ЁВА","chapter":"26","verse":"12","text":"Сілаю Сваёю хвалюе мора і розумам Сваім змагае ягоную дзёрзкасьць."},{"book":"ЁВА","chapter":"26","verse":"13","text":"Ад духу Ягонага - цудоўнасьць неба; рука Ягоная ўтварыла борздага скарпіёна."},{"book":"ЁВА","chapter":"26","verse":"14","text":"Вось, гэта частка шляхоў Ягоных; і як мала мы чулі пра Яго! А гром магутнасьці Ягонай хто можа зразумець?"}]}