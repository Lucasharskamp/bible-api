{"data":[{"book":"Nehemjáš","chapter":"2","verse":"1","text":"Tedy stalo se měsíce Nísan léta dvadcátého Artaxerxa krále, když víno stálo před ním, že vzav víno, podal jsem ho králi. Nebýval jsem pak smuten před ním."},{"book":"Nehemjáš","chapter":"2","verse":"2","text":"Pročež mi řekl král: Proč oblíčej tvůj smutný jest, poněvadž nestůněš? Jiného není, než sevření srdce. Pročež ulekl jsem se velmi velice."},{"book":"Nehemjáš","chapter":"2","verse":"3","text":"A řekl jsem králi: Král na věky buď živ. Kterak nemá býti smutný oblíčej můj, když město to, kdež jsou hrobové otců mých, zpuštěno jest, a brány jeho ohněm zkaženy?"},{"book":"Nehemjáš","chapter":"2","verse":"4","text":"Opět mi řekl král: Èeho žádáš? Mezi tím modlil jsem se Bohu nebeskému."},{"book":"Nehemjáš","chapter":"2","verse":"5","text":"Potom řekl jsem králi: Zdá-liť se za dobré králi, a jestliže má lásku služebník tvůj u tebe, žádám, abys mne poslal do Judstva, do města, kdež jsou hrobové otců mých, abych je zase vystavěl."},{"book":"Nehemjáš","chapter":"2","verse":"6","text":"Ještě mi řekl král (královna pak seděla podlé něho): Dlouho-li budeš na té cestě, a kdy se zas navrátíš? I líbilo se to králi, a propustil mne, hned jakž jsem mu oznámil jistý čas."},{"book":"Nehemjáš","chapter":"2","verse":"7","text":"Zatím řekl jsem králi: Vidí-li se za dobré králi, nechť mi dadí listy k vývodám za řekou, aby mne provedli, až bych přišel do Judstva,"},{"book":"Nehemjáš","chapter":"2","verse":"8","text":"Tolikéž psání k Azafovi, vládaři lesu královského, aby mi dal dříví na trámy, k branám paláce, při domě Božím, a ke zdem městským, a k domu, do něhož bych vjíti mohl. I dal mi král vedlé štědré ruky Boha mého ke mně."},{"book":"Nehemjáš","chapter":"2","verse":"9","text":"Tedy přišed k vývodám za řekou, dal jsem jim psání královské. Poslal pak byl se mnou král hejtmany vojska a jezdce."},{"book":"Nehemjáš","chapter":"2","verse":"10","text":"To když uslyšel Sanballat Choronský, a Tobiáš služebník Ammonitský, velmi je to mrzelo, že přišel člověk, kterýž by obmýšlel dobré synů Izraelských."},{"book":"Nehemjáš","chapter":"2","verse":"11","text":"A tak přišed do Jeruzaléma, pobyl jsem tam za tři dni."},{"book":"Nehemjáš","chapter":"2","verse":"12","text":"V noci pak vstal jsem, a kolikosi mužů se mnou, a neoznámil jsem žádnému, co mi dal Bůh můj v srdce, abych činil v Jeruzalémě, aniž jsem měl hovada jakého s sebou, kromě hovádka, na němž jsem jel."},{"book":"Nehemjáš","chapter":"2","verse":"13","text":"I vyjel jsem branou při údolí v noci k studnici drakové a k bráně hnojné, a ohledoval jsem zdí Jeruzalémských, kteréž byly pobořené, a bran jeho zkažených ohněm."},{"book":"Nehemjáš","chapter":"2","verse":"14","text":"Odtud jsem jel k bráně studničné, a k rybníku královskému, kdež nebylo brodu hovádku, na němž jsem jel, aby přejíti mohlo."},{"book":"Nehemjáš","chapter":"2","verse":"15","text":"Pročež bral jsem se zhůru podlé potoka v noci, a ohledoval jsem zdi. Odkudž vraceje se, vjel jsem branou při údolí, a tak jsem se navrátil."},{"book":"Nehemjáš","chapter":"2","verse":"16","text":"Ale knížata nic nevěděli, kam jsem jezdil, a co jsem činil; nebo jsem Židům, ani kněžím, ani přednějším, ani knížatům, ani jiným úředníkům až do té chvíle neoznámil."},{"book":"Nehemjáš","chapter":"2","verse":"17","text":"Protož řekl jsem jim: Vy vidíte, v jakém jsme zlém, a Jeruzalém zpuštěný, a brány jeho ohněm zkaženy. Poďtež, a stavějme zed Jeruzalémskou, abychom nebyli více v pohanění."},{"book":"Nehemjáš","chapter":"2","verse":"18","text":"A když jsem jim oznámil, že pomoc Boha mého jest se mnou, ano i slova králova, kteráž ke mně mluvil, teprv řekli: Přičiňmež se a stavějme. I posilnili rukou svých k dobrému."},{"book":"Nehemjáš","chapter":"2","verse":"19","text":"Což když uslyšel Sanballat Choronský, a Tobiáš služebník Ammonitský, a Gesem Arabský, posmívali se, a utrhali nám, pravíce: Což to děláte? Co se králi protivíte?"},{"book":"Nehemjáš","chapter":"2","verse":"20","text":"Jimž odpovídaje, řekl jsem: Bůh nebeský, tenť nám dá prospěch, a my služebníci jeho přičiníce se, stavěti budeme, vy pak nemáte žádného dílu, ani práva, ani památky v Jeruzalémě."}]}