{"data":[{"book":"Chongphuong","chapter":"14","verse":"1","text":"Hanchu ko hong ena, male Belrite ha Zion Tâng chunga; mingei 144,000 an machalngei han ama riming le a Pa riming ânziek leh an inding ku mua.14:1: Ezek 9:4; Chph 7:3"},{"book":"Chongphuong","chapter":"14","verse":"2","text":"Male invân renga rôl, tuitâk rahang angati le mechêk puok rahang inringtak angin ki rieta. Serânda âtpungeiin an serândangei an ât miringhoi angin ânringa."},{"book":"Chongphuong","chapter":"14","verse":"3","text":"Rêngsukmun motona han mingei 144,000 iring parân minli ngei le upangei an indinga; anni ngei han lâ thar an thoa, anni ngei vai an inchu thei hah. Rammuola mi murdi lâia anni ngei vai hah ratan an ni."},{"book":"Chongphuong","chapter":"14","verse":"4","text":"Anni ngei hah pasal an thethena ânthienga om, nupang leh inmannangei dônloi; ânthienghiei an ni. Belrite sênana an jûi ngâi. Anni ngei hah Pathien le Belrite kôma pêk masatak ni ranga munisi chitin lâi renga ratan an ni."},{"book":"Chongphuong","chapter":"14","verse":"5","text":"Anni ngei hah milakngei ril tet ngâi mak ngeia; dikloina reng dôn mak ngei.14:5: Zep 3:13"},{"book":"Chongphuong","chapter":"14","verse":"6","text":"Hanchu pilchunga mi murdi, namtina mingei, jâttina mingei, chongtina mingei, chitina mingei kôm tânghâi rang Kumtuong Thurchi Sa dôn vântîrton dang invânlâia insângtaka vuong ku mua."},{"book":"Chongphuong","chapter":"14","verse":"7","text":"Ama han rôl inringtakin, “Pathien mirit ungla male ânlalna minpâk roi! Mingei murdi chunga roijêk rangin a zora ahongtung zoi sikin. Invân, pilchung, tuikhanglien le tuinârngei sinpu hah chubaimûk roi!” a tia."},{"book":"Chongphuong","chapter":"14","verse":"8","text":"Vântîrton inikna han vântîrton inkhatna a hong jûia, “Amanu hah ânlet zoi! Babylon roiinpui ânlet zoi! Amanu han a hurna uain rât mingei murdi min nêk ngâi hah ânlet zoi!” a tia.14:8: Isa 21:9; Jer 51:8; Chph 18:2"},{"book":"Chongphuong","chapter":"14","verse":"9","text":"Vântîrton inthumna han vântîrton inkhatna le inikna a jûia, rôl inringtakin, “Tukhom sarâng le arimil chubaimûk ngâipu ngei le sînthona an machala aninônchu an kuta dôn ngei chu"},{"book":"Chongphuong","chapter":"14","verse":"10","text":"anninâkin Pathien uain, a ningthikna uain, a taksina kilâta a sung minsip hah nêk an tih! Ma anga thopu ngei murdi chu vântîrton inthieng ngei le Belrite makunga meia le kâta dûkphenêngin om an tih.14:10: Isa 51:17; Aph 19:24; Ezek 38:22"},{"book":"Chongphuong","chapter":"14","verse":"11","text":"Anni ngei dûkphenêngna meikhu hah tuonsôt tuonsôtin chungtieng kal tit atih. Sarâng le arimil chubaimûkpu ngei le ariming sînthona dôn ngei ta rangin chu sûn le jân ahoina reng om pe ngei khâi no nih.”14:11: Isa 34:10"},{"book":"Chongphuong","chapter":"14","verse":"12","text":"Mahin Pathien mingei, a chongpêkngei jôma Jisua ta ranga taksônom ngei chu tuongdierna an dôn rang ani."},{"book":"Chongphuong","chapter":"14","verse":"13","text":"Hanchu invân renga rôl ki rieta, “Mahi miziek roh: atûn renga chu Pumapa sinthona taka thi ngei chu satvur an ni!” a tia."},{"book":"Chongphuong","chapter":"14","verse":"14","text":"Hanchu ko hong ena, male sûm ngoi aoma, male sûm chunga ânsungpu hah munisi aphuoa, a lua rângkachak rênglukhum a khuma, a kuta kôite ngaidak choiin ânsunga.14:14: Dan 7:13"},{"book":"Chongphuong","chapter":"14","verse":"15","text":"Hanchu vântîrton dang Pathien biekin renga ahong jôka, sûm chunga ânsungpu kôm han rôl inringtakin, “No kôite mang inla bu hah ât roh, a ât zora ani zoi; pilchunga bungei hah an min zoi sikin,” a tia.14:15: Joel 3:13"},{"book":"Chongphuong","chapter":"14","verse":"16","text":"Hanchu sûm chunga ânsungpu han pilchunga a kôite a vaia, male pilchung bungei hah âtin an om zoi."},{"book":"Chongphuong","chapter":"14","verse":"17","text":"Hanchu vântîrton dang invâna Pathien biekin renga a hong jôk ku mua, male ama khom kôite ngaidak a dôn sa."},{"book":"Chongphuong","chapter":"14","verse":"18","text":"Hanchu vântîrton dang, mei enkolpu hah mâichâm renga a honga. Ama han kôite ngaidak dônpu kôm han rôl inringtakin, “No kôite mang inla, male pilchunga grapebil renga grapengei khu juong ât roh, grapengei khu amin zoi sikin!” tiin ân ieka."},{"book":"Chongphuong","chapter":"14","verse":"19","text":"Masikin vântîrton han a kôite pilchunga a vaia, grapengei hah a âta, male Pathien ningthikna grape sômna khurpuia han a thun zoi."},{"book":"Chongphuong","chapter":"14","verse":"20","text":"Grapengei hah khopuilien pêntienga grape sômna khura han a sôma, male ma khur renga han thisen tuilien ahong suoka, asei kilometer razan thum, ânthûk meter inik dôr ani.14:20: Isa 63:3; Chap 1:15; Chph 19:15"}]}