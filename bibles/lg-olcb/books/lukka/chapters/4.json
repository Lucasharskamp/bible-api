{"data":[{"book":"Lukka","chapter":"4","verse":"1","text":"Awo Yesu, ng’ajjudde Mwoyo Mutukuvu, n’avaayo ku mugga Yoludaani, Omwoyo n’amutwala mu ddungu,"},{"book":"Lukka","chapter":"4","verse":"2","text":"n’akemebwa Setaani okumala ennaku amakumi ana. Ebbanga eryo lyonna yalimala nga talidde ku mmere, bwe lyaggwaako enjala n’emuluma."},{"book":"Lukka","chapter":"4","verse":"3","text":"Setaani n’agamba Yesu nti, “Obanga oli, Mwana wa Katonda, gamba ejjinja lino lifuuke emmere.”"},{"book":"Lukka","chapter":"4","verse":"4","text":"Naye Yesu n’amuddamu nti, “Kyawandiikibwa nti, ‘Omuntu taabenga mulamu lwa mmere yokka.’ ”"},{"book":"Lukka","chapter":"4","verse":"5","text":"Awo Setaani n’amulinnyisa waggulu, mu kaseera katono n’amulaga obwakabaka bwonna obw’omu nsi."},{"book":"Lukka","chapter":"4","verse":"6","text":"Setaani n’amugamba nti, “Nzija kukuwa obuyinza ku obwo bwonna n’ekitiibwa kyabwo, kubanga bwonna bwa mpeebwa era nnyinza okubuwa omuntu yenna gwe njagala."},{"book":"Lukka","chapter":"4","verse":"7","text":"Bw’onoofukamira n’onsinza byonna ebyo bijja kuba bibyo.”"},{"book":"Lukka","chapter":"4","verse":"8","text":"Naye Yesu n’addamu nti, “Kyawandiikibwa nti, ‘Osinzanga Mukama Katonda wo, era gw’oweerezanga yekka.’ ”"},{"book":"Lukka","chapter":"4","verse":"9","text":"Ate Setaani n’amutwala mu Yerusaalemi, n’amulinnyisa waggulu ku kasolya ka Yeekaalu awasingira ddala obutumbiivu, n’amugamba nti, “Obanga oli Mwana wa Katonda, buuka weesuule wansi."},{"book":"Lukka","chapter":"4","verse":"10","text":"Kubanga kyawandiikibwa nti,"},{"book":"Lukka","chapter":"4","verse":"11","text":"Era balikuwanirira mu mikono gyabwe,"},{"book":"Lukka","chapter":"4","verse":"12","text":"Yesu n’addamu nti, “Kyawandiikibwa nti, ‘Tokemanga Mukama Katonda wo.’ ”"},{"book":"Lukka","chapter":"4","verse":"13","text":"Awo Setaani bwe yamaliriza okukema Yesu mu buli ngeri yonna, n’amuviira okutuusa ekiseera ekirala."},{"book":"Lukka","chapter":"4","verse":"14","text":"Awo Yesu n’akomawo mu Ggaliraaya ng’ajjudde amaanyi aga Mwoyo Mutukuvu, n’ayogerwako mu bitundu byonna ebyetoolodde mu byalo."},{"book":"Lukka","chapter":"4","verse":"15","text":"N’ayigirizanga mu makuŋŋaaniro gaabwe, era bonna ne bamutendereza."},{"book":"Lukka","chapter":"4","verse":"16","text":"Bwe yatuuka e Nazaaleesi, ekibuga mwe yakulira, n’agenda mu kkuŋŋaaniro ku Ssabbiiti, nga bwe yali empisa ye. N’ayimuka okusoma."},{"book":"Lukka","chapter":"4","verse":"17","text":"Ne bamuwa ekitabo kya nnabbi Isaaya, n’abikkula omuzingo gw’empapula n’alaba awagamba nti,"},{"book":"Lukka","chapter":"4","verse":"18","text":"“Omwoyo wa Mukama ali ku nze."},{"book":"Lukka","chapter":"4","verse":"19","text":"n’okulangirira ekiseera kya Mukama eky’okulagiramu ekisa kye.”"},{"book":"Lukka","chapter":"4","verse":"20","text":"N’azingako omuzingo n’aguddiza omuweereza, n’atuula. Abantu bonna mu kkuŋŋaaniro ne bamusimba amaaso."},{"book":"Lukka","chapter":"4","verse":"21","text":"N’atandika okubategeeza nti, “Olwa leero, Ebyawandiikibwa bino bye muwulidde bituukiridde!”"},{"book":"Lukka","chapter":"4","verse":"22","text":"Bonna abaaliwo ne bamutenda nga beewuunya ebigambo bye ebyekisa ebyava mu kamwa ke, nga bwe beebuuza nti, “Ono si ye mutabani wa Yusufu?”"},{"book":"Lukka","chapter":"4","verse":"23","text":"Yesu n’abagamba nti, “Ddala ddala muliyinza n’okuŋŋamba mu lugero luno nti, ‘Omusawo, weewonye,’ nga mugamba nti, ‘Buli kye twawulira mu Kaperunawumu, kikolere na wano mu kyalo kyo.’ ”"},{"book":"Lukka","chapter":"4","verse":"24","text":"Naye n’abagamba nti, “Ddala ddala mbagamba nti, Tewali nnabbi ayanirizibwa mu kyalo ky’ewaabwe!"},{"book":"Lukka","chapter":"4","verse":"25","text":"Naye mazima mbagamba nti, waaliwo bannamwandu bangi mu biseera bya nnabbi Eriya, mu Isirayiri enkuba bwe yamala emyaka esatu n’ekitundu nga tetonnya, n’enjala n’egwa mu nsi yonna."},{"book":"Lukka","chapter":"4","verse":"26","text":"Naye nnabbi Eriya teyatumibwa eri omu ku bannamwandu abo, wabula yatumibwa eri nnamwandu ow’e Zalefaasi mu Sidoni."},{"book":"Lukka","chapter":"4","verse":"27","text":"Ne mu biseera bya nnabbi Erisa waaliwo abagenge4:27 kiyinza okuba endwadde endala ez’olususu bangi mu Isirayiri, naye tewali n’omu ku bo eyalongoosebwa okuggyako Naamani Omusuuli.”"},{"book":"Lukka","chapter":"4","verse":"28","text":"Bonna abaali mu kuŋŋaaniro ne bakwatibwa obusungu olw’ebigambo ebyo,"},{"book":"Lukka","chapter":"4","verse":"29","text":"ne basituka, ne bamusindiikiriza okumutuusa ebweru w’ekibuga ku bbangabanga ly’olusozi ekibuga kyabwe kwe kyazimbibwa, bamusindike agwe eri wansi."},{"book":"Lukka","chapter":"4","verse":"30","text":"Naye n’abayitamu wakati ne yeetambulira."},{"book":"Lukka","chapter":"4","verse":"31","text":"Awo Yesu n’alaga e Kaperunawumu, ekibuga eky’e Ggaliraaya n’abayigirizanga ku nnaku eza Ssabbiiti."},{"book":"Lukka","chapter":"4","verse":"32","text":"Ne beewuunya nnyo okuyigiriza kwe. Kubanga yayogeranga nga nnannyini buyinza."},{"book":"Lukka","chapter":"4","verse":"33","text":"Mu kkuŋŋaaniro, mwalimu omusajja eyaliko ddayimooni n’atandika okuwowoggana nti,"},{"book":"Lukka","chapter":"4","verse":"34","text":"“Woowe! Otulanga ki, ggwe Yesu ow’e Nazaaleesi? Ozze kutuzikiriza? Nze nkumanyi, ggwe mutukuvu wa Katonda.”"},{"book":"Lukka","chapter":"4","verse":"35","text":"Yesu n’amuboggolera ng’agamba nti, “Sirika! Muveeko!” Awo dayimooni n’asuula eri omusajja wansi wakati mu bantu, n’amuvaako nga tamulumizza."},{"book":"Lukka","chapter":"4","verse":"36","text":"Buli muntu n’atya nnyo nga bwe beebuuzaganya nti, “Kigambo ki kino? Kubanga alagira n’obuyinza n’amaanyi emyoyo emibi ne giva mu muntu, ekireetera ne dayimooni okumugondera.”"},{"book":"Lukka","chapter":"4","verse":"37","text":"Amawulire agakwata ku Yesu ne gabuna mu kitundu ekyo kyonna ekyetoolodde awo."},{"book":"Lukka","chapter":"4","verse":"38","text":"Awo Yesu bwe yava mu kkuŋŋaaniro, n’alaga mu maka ga Simooni. Yasanga nnyina mukazi wa Simooni omusujja gumuluma nnyo, abantu ne bamwegayiririra ku lulwe."},{"book":"Lukka","chapter":"4","verse":"39","text":"Yesu n’ayimirira okumpi n’omulwadde we yali, n’alagira omusujja gumuwoneko, amangwago omulwadde n’awona, n’asituka n’abaweereza!"},{"book":"Lukka","chapter":"4","verse":"40","text":"Obudde bwe bwali buwungeera, abantu bonna abaalina abalwadde ab’endwadde eza buli ngeri, ne babaleeta eri Yesu, n’abassaako emikono buli omu n’amuwonya."},{"book":"Lukka","chapter":"4","verse":"41","text":"Abamu baaliko baddayimooni, Yesu n’abalagira ne bava ku balwadde nga bwe baleekaana nti, “Ggwe Mwana wa Katonda.” Naye kubanga baamumanya nga ye Kristo, n’atabaganya kukyogerako."},{"book":"Lukka","chapter":"4","verse":"42","text":"Bwe bwakya Yesu n’alaga mu kifo etali bantu. Ekibiina ky’abantu ne bamunoonya, okutuusa lwe baamulaba ne balaga gy’ali ne bamwegayirira aleme kubavaako."},{"book":"Lukka","chapter":"4","verse":"43","text":"Naye n’abaddamu nti, “Kinsaanira okubuulira Enjiri y’obwakabaka bwa Katonda ne mu bifo ebirala kubanga eyo y’ensonga kyenava ntumibwa.”"},{"book":"Lukka","chapter":"4","verse":"44","text":"Yesu ne yeeyongera okubuulira mu makuŋŋaaniro gaabwe mu Buyudaaya."}]}