{"data":[{"book":"Imitendele","chapter":"5","verse":"1","text":"Kwandaga na mnt'hu yumwenga etangagwa Anania, hamwenga na mkaziwe Safila, nao watagaga mgunda wawe."},{"book":"Imitendele","chapter":"5","verse":"2","text":"Anania afisaga matundu yamwenga, mkaziwe naye amanyaga, niyo enk'hiza yadya yasigale kwa wegala ulosi."},{"book":"Imitendele","chapter":"5","verse":"3","text":"Petulo niyo amgamba, “Anania, nii ukamlekela Mwavu umoyo wako, niyo wamdant'hiliza Muye ywa Mnungu kwa kufisa matundu yamwenga uyapatile mokutaga umgunda wako?"},{"book":"Imitendele","chapter":"5","verse":"4","text":"Umwo wandile ukei kuutaga mgunda, nounda wako, naho hata wize uutage matundu nayanda yako. Haluse nii ukapata ulamuzi wa kudamanya ivo? Huwadant'hilize want'hu, mna kumdant'hiliza Mnungu!”"},{"book":"Imitendele","chapter":"5","verse":"5","text":"Aaho Anania eze eve ivo, niyo agwa hasi no kubanika. Want'hu wose wevaga imbuli iyo wengilagwa niwogofi mkulu."},{"book":"Imitendele","chapter":"5","verse":"6","text":"Wabwanga wezaga no kuuvika sanda kimba chakwe no kugenda kukizika uko kuse."},{"book":"Imitendele","chapter":"5","verse":"7","text":"Lupisi lwa masaa matatu ivi, mkaziwe nakengila mwe nyumba idya akanda hamanyize chochose kilaile."},{"book":"Imitendele","chapter":"5","verse":"8","text":"Petulo niyo amgamba, “Nigambile, matundu aya nayo ye diyombe dye kindedi mtagile umgunda?” Yudya mvele niyo amhitula, “Heiye, naayo.”"},{"book":"Imitendele","chapter":"5","verse":"9","text":"Ivo Petulo niyo amuuza Yudya mvele, “Nii weye na mgosiyo mwivana kumgeza Muye ywa Zumbe? Want'hu wammosaga msanga mgosiyo weyaha homnango, naho nawakwinule weye nawe!”"},{"book":"Imitendele","chapter":"5","verse":"10","text":"Aaho yudya mvele niyo agwa no kubanika. Wadya wabwanga niyo weza no kuwona kugamba nakafa, ivo niyo wamwinula no kummosa msanga hagihi na mgosiwe."},{"book":"Imitendele","chapter":"5","verse":"11","text":"Fyo dya wahuwila wa Kilisito dyose na want'hu watuhu nawengilwa ni wogofi."},{"book":"Imitendele","chapter":"5","verse":"12","text":"Vihungi vingi na vakwehela nevikadamanywa ni wegala ulosi mgati mwa want'hu. Wahuwila wose nawakadugana kwa moyo umwenga mwo ukumbi wa Sulemani."},{"book":"Imitendele","chapter":"5","verse":"13","text":"Hakwandile na yeyose wakuse ye dibunga agezile kukelunga nawo hata vandile want'hu nawaka walongela vedi."},{"book":"Imitendele","chapter":"5","verse":"14","text":"Mna want'hu wengi wagosi na wavele nawakelunga mwe difyo dyao, nokutenda fyo dya wakumhuwila Zumbe dyongezekela."},{"book":"Imitendele","chapter":"5","verse":"15","text":"Niyo vanda mwa yadya nayakadamanywa ni wegala ulosi, wanyonge nawakenulwa mwe zisila no kuikwa mwe vigonelo vileke kizuli du cha Petulo kiwagubike wamwenga umwo akomboka."},{"book":"Imitendele","chapter":"5","verse":"16","text":"Naho mafyo ya want'hu yezaga kulawa kwe mizi izunguluke Yelusalemu, wakawegala wose wandile wakalumwa, wadya wandile na mp'hepo, na wose wahonyagwa."},{"book":"Imitendele","chapter":"5","verse":"17","text":"Wakulu wa walava nt'hambiko, hamwenga na want'hu wose we dibunga dya Masadukayo, niyo wengila finju kwe wegala ulosi, ivo nawalamula kuwa tendela vihile."},{"book":"Imitendele","chapter":"5","verse":"18","text":"Nawawagwila wegala ulosi niyo wawagela kwe divugailo."},{"book":"Imitendele","chapter":"5","verse":"19","text":"Mna kilo ikia mtumigwa ywa Zumbe akomolaga ulwivi lwe divugailo, na kuwalava kuse wegala ulosiwa, niyo awagamba,"},{"book":"Imitendele","chapter":"5","verse":"20","text":"“Iteni mkakimale kwe Nyumba ya Mnungu, muwagambile want'hu mbuli zose zo ugima mhya.”"},{"book":"Imitendele","chapter":"5","verse":"21","text":"Wagela Ulosi niyo watoza isigilizi, iviya kisingi wengilaga kwe Nyumba ya Mnungu no kukonga kuhiniza. Wakulu wa walava Nt'hambiko hamwenga na weyawe, wawetangaga want'hu wose we kitala na wadala vilongozi we Kiizilaeli, niyo wasigila uko kwe divugailo kuwaguha wegala ulosi no kuwaleta hameso yawe."},{"book":"Imitendele","chapter":"5","verse":"22","text":"Mna wamizi we Nyumba ya Mnungu weze wabule, hawawaonaga wegala ulosi awo mwe divugailo, ivo wauyaga kwe Kitala no kuwagambila,"},{"book":"Imitendele","chapter":"5","verse":"23","text":"“Kize kibule kwe divugailo nekidibwila divugailo divugalwa ndindili, naho wamizi wose nawanda meso mwe zink'hili, mna kize kikomole zinyivi hakione mnt'hu yeyose kundani!”"},{"book":"Imitendele","chapter":"5","verse":"24","text":"Umwo Wakulu wa walava nt'hambiko na yudya mkulu wa wamizi we Nyumba ya Mnungu weze weve ivo, na weheelwa kugamba wegala ulosi wadigwa nii."},{"book":"Imitendele","chapter":"5","verse":"25","text":"Niho aweziilaga mnt'hu akawagamba, “Tegelezeni! Want'hu wadya muwavugaile kwedivugailo wekwe Nyumba ya Mnungu, wahiniziza want'hu!”"},{"book":"Imitendele","chapter":"5","verse":"26","text":"Ivo mkulu wa wamizi, hamwenga na want'hu wakwe, wagendaga kuwavuza kwa mp'hahalahole kwaviya wogohaga want'hu sema wana watowe maiwe."},{"book":"Imitendele","chapter":"5","verse":"27","text":"Wawengizaga kundani, na kuwakimalisa hameso ye kitala, niyo mkulu wa walava nt'hambiko awauza mbuli wegala ulosi."},{"book":"Imitendele","chapter":"5","verse":"28","text":"Niyo awagamba, “Nyuwe nekiwalemezesa mse kubilikiza kwa dizina dyo mnt'hu uyu. Mna kauleni ivo mdamanye! Mgendeza mahinizo yenyu mwe Yelusalemu yose, naho mwaunga mkitende kugamba suwe nisuwe kimkomile!”"},{"book":"Imitendele","chapter":"5","verse":"29","text":"Niyo Petulo na wegala ulosi weyawe wahitula, “Chaungwa kumwogoha Mnungu, hiyo mnt'hu."},{"book":"Imitendele","chapter":"5","verse":"30","text":"Mnungu ywa wakale wetu amuuyulaga Yesu aho nyuwe mwize mumkome kwa kuhweleza mwo mti."},{"book":"Imitendele","chapter":"5","verse":"31","text":"Mnungu amwikaga mwe nt'hunyo yakwe kwa kumtenda kilongozi na mlokozi, kuwenk'ha Wazilaeli luneka lwa kweiila no kuusilwa wavu wawe."},{"book":"Imitendele","chapter":"5","verse":"32","text":"Nisuwe kikulonga uwona we zimbuli izi, hamwenga na Muye ywa Mnungu, uyo niye enk'hizwe kwa wose wakumwiva Mnungu.”"},{"book":"Imitendele","chapter":"5","verse":"33","text":"Wadya want'hu we kitala weze weve ivo niyo wafa maya, wakaunga wawakome wadya wegala ulosi."},{"book":"Imitendele","chapter":"5","verse":"34","text":"Mna yumwenga mwa Mafalisayo etangagwa Gamalieli andaga mhinizi wa sigilizi, naho uyo azumilagwa vitendese ni want'hu wose, akimaalaga he Kitala, niyo awagambaga wegala ulosi wande kufosa kuse ludodo."},{"book":"Imitendele","chapter":"5","verse":"35","text":"Niyo awagamba want'hu we Kitala, “Wambuyazangu Waizilaeli mnde na wengele kwa kia mkuunga muwadamanyile want'hu awa."},{"book":"Imitendele","chapter":"5","verse":"36","text":"Mwakumbukila kugamba alailaga Teuda mazuwa yomboke akaketogola kunda mnt'hu mkulu, niyo want'hu wabulaga magana mane wamzumilaga na kukelunga naye, Mna niyo akomwa, wose nawakamtimila niyo wa mwaganika, kafyo kakwe niyo kaganika."},{"book":"Imitendele","chapter":"5","verse":"37","text":"Akajika naho, niyo alaila Yuda ywa Wagalilaya, mo kuwaza want'hu, uyu naye apataga want'hu wabindile wingi mna naye akomagwa, niyo want'hu wamtimila wamwaganika."},{"book":"Imitendele","chapter":"5","verse":"38","text":"Naivo nawagambilani, mwe mbuli ino msekuwatenda dyodyose want'hu awa, walekeni wenye. Uneva iki wakudamanya chalawa mwe zifanyanyi za want'hu, nekisunguze kwaganika,"},{"book":"Imitendele","chapter":"5","verse":"39","text":"mna uneva ni cha Mnungu, homdahe kuwafingiza, kwaviya nomkebwiile mmo kuhigana na Mnungu!”"},{"book":"Imitendele","chapter":"5","verse":"40","text":"Wawetangaga naho awo wegala ulosi, niyo wawatowa mikotya, no kuwafingiza wase kuhiniza naho kwe dizina dya Yesu niyo wawalekela."},{"book":"Imitendele","chapter":"5","verse":"41","text":"Wagela Ulosi weze wafose mwe kitala wandaga na kinyemi kwaviya Mnungu awenk'haga kuwagilwa kugeligwa soni kwajili ye dizina dya Yesu."},{"book":"Imitendele","chapter":"5","verse":"42","text":"Naho mazuwa yose mwe Nyumba ya Mnungu na mwe zinyumba za want'hu, wegala ulosi wagendeelaga kuhiniza no kubilikiza Mbuli Yedi ya Yesu Kilisito kugamba niye Mkombozi asagulwe."}]}