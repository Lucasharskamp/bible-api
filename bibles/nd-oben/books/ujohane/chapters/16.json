{"data":[{"book":"UJohane","chapter":"16","verse":"1","text":"“Ngilitshela konke lokhu ukuze ukholo lwenu lunganyikinyeki."},{"book":"UJohane","chapter":"16","verse":"2","text":"Bazalixotsha esinagogweni; ngempela siyeza isikhathi lapho abazalibulala khona bezitshela ukuthi benzela uNkulunkulu into enhle."},{"book":"UJohane","chapter":"16","verse":"3","text":"Bazakwenza lokhu ngoba kabamazanga uBaba loba mina."},{"book":"UJohane","chapter":"16","verse":"4","text":"Ngilitshela lokhu ukuze kuthi isikhathi lesi sifika likhumbule ukuthi ngalixwayisa ngaso. Kangilitshelanga lokhu ekuqaleni ngoba ngangilani.”"},{"book":"UJohane","chapter":"16","verse":"5","text":"“Kodwa khathesi sengisiya kuye ongithumileyo. Kakho kini ongibuzayo ukuthi, ‘Uya ngaphi na?’"},{"book":"UJohane","chapter":"16","verse":"6","text":"Kodwa ngenxa yokuba sengizitshilo lezizinto, selihlulukelwe."},{"book":"UJohane","chapter":"16","verse":"7","text":"Ngilitshela iqiniso ngithi: Kulungele lina ukuba ngihambe. Ngaphandle kokuthi ngihambe, uMeli akayikuza kini; kodwa nxa ngihamba, ngizamthuma kini."},{"book":"UJohane","chapter":"16","verse":"8","text":"Lapho efika uzatshengisa umhlaba ukuthi ulahlekile ngesono, ngokulunga langokwahlulelwa:"},{"book":"UJohane","chapter":"16","verse":"9","text":"ngokwesono, ngoba abantu kabakholwa kimi;"},{"book":"UJohane","chapter":"16","verse":"10","text":"ngokulunga, ngoba ngiya kuBaba, lapho elingasayi kungibona khona njalo;"},{"book":"UJohane","chapter":"16","verse":"11","text":"langokwahlulelwa, ngoba umbusi walo umhlaba usemiselwe ukulahlwa."},{"book":"UJohane","chapter":"16","verse":"12","text":"Kusasekunengi engingakutsho kini, kodwa kungalisinda."},{"book":"UJohane","chapter":"16","verse":"13","text":"Kodwa yena uMoya weqiniso nxa esefikile uzalikhokhelela kulolonke iqiniso. Kazukuzikhulumela yena; uzakhuluma lokho akuzwayo kuphela, njalo uzalitshela lokho okusazobuya."},{"book":"UJohane","chapter":"16","verse":"14","text":"Uzaletha inkazimulo kini ngokuthatha kulokho okungokwami akwenze kwazakale kini."},{"book":"UJohane","chapter":"16","verse":"15","text":"Konke okungokukaBaba ngokwami. Yikho ngithe uMoya uzathatha kokungokwami akwenze kwazakale kini.”"},{"book":"UJohane","chapter":"16","verse":"16","text":"UJesu waqhubeka esithi, “Ngesikhatshana aliyi kungibona, kodwa ngemva kwesikhatshana lizangibona.”"},{"book":"UJohane","chapter":"16","verse":"17","text":"Abanye babafundi bakhe bakhulumisana bathi, “Utshoni ngokuthi, ‘Ngemva kwesikhatshana kalisayikungibona,’ njalo athi, ‘Kuthi ngemva kwesikhatshana lizangibona njalo, Ngoba ngiya kuBaba’ na?”"},{"book":"UJohane","chapter":"16","verse":"18","text":"Babelokhu bebuza besithi, “Utshoni nxa esithi ‘isikhatshana’? Kasikuzwisisi lokho akutshoyo.”"},{"book":"UJohane","chapter":"16","verse":"19","text":"UJesu wabona ukuthi babefuna ukumbuza ngalokhu, wasesithi kubo, “Liyabuzana ukuthi bengisitshoni ngize ngithi, ‘Ngemva kwesikhatshana kalisayikungibona’?"},{"book":"UJohane","chapter":"16","verse":"20","text":"Ngilitshela iqiniso ukuthi lizakhala lilile kodwa umhlaba wona uthokoza. Lizakuba losizi, kodwa usizi lwenu luzakuba yintokozo."},{"book":"UJohane","chapter":"16","verse":"21","text":"Owesifazane nxa ebeletha uzwa ubuhlungu ngoba isikhathi sakhe sesifikile; kodwa nxa umntwana esezelwe uyabukhohlwa ubuhlungu lobo ngenxa yentokozo yokuthi sekuzelwe umntwana emhlabeni."},{"book":"UJohane","chapter":"16","verse":"22","text":"Kunjalo lakini: Manje yisikhathi senu sosizi, kodwa ngizaphinda ngilibone beselithokoza, njalo kakho ozaphinda alemuke intokozo yenu."},{"book":"UJohane","chapter":"16","verse":"23","text":"Ngalolosuku kaliyi kungibuza lutho. Ngiqinisile ngithi kini, uBaba wami uzalinika loba yini eliyicela ngebizo lami."},{"book":"UJohane","chapter":"16","verse":"24","text":"Kuze kube manje kalikaceli lutho ngebizo lami. Celani, lizakwamukeliswa, ukuze ukuthokoza kwenu kuphelele."},{"book":"UJohane","chapter":"16","verse":"25","text":"Lanxa bengikhuluma ngemizekeliso, siyeza isikhathi lapho ngingasayikukhuluma ngaleyondlela, kodwa engizalitshela khona kamhlophe ngoBaba."},{"book":"UJohane","chapter":"16","verse":"26","text":"Ngalelolanga lizacela ngebizo lami. Kangitsho ukuthi ngizalicelela kuBaba."},{"book":"UJohane","chapter":"16","verse":"27","text":"Hatshi, uBaba yena ngokwakhe uyalithanda ngoba lingithandile, lakukholwa ukuthi ngavela kuNkulunkulu."},{"book":"UJohane","chapter":"16","verse":"28","text":"Ngavela kuBaba ngangena emhlabeni; okwamanje sengiwutshiya umhlaba sengibuyela kuBaba.”"},{"book":"UJohane","chapter":"16","verse":"29","text":"Abafundi bakaJesu basebesithi, “Khathesi usukhuluma kamhlophe ungasazekelisi."},{"book":"UJohane","chapter":"16","verse":"30","text":"Khathesi sesibona ukuthi uyazazi izinto zonke lokuthi kakudingeki ukuthi ubuzwe imibuzo. Lokhu kwenza ukuthi sikholwe ukuba wavela kuNkulunkulu.”"},{"book":"UJohane","chapter":"16","verse":"31","text":"UJesu waphendula wathi, “Khathesi selikholwa na?"},{"book":"UJohane","chapter":"16","verse":"32","text":"Kodwa siyeza isikhathi, sesifikile, lapho elizachitheka khona, ngulowo aye ngakibo. Lizangitshiya ngedwa lonke. Ikanti kangingedwa ngoba uBaba ulami."},{"book":"UJohane","chapter":"16","verse":"33","text":"Ngilitshele izinto lezi ukuze libe lokuthula kimi. Kulumhlaba lizahlupheka. Kodwa wobani lesibindi! Sengiwunqobile umhlaba.”"}]}