{"data":[{"book":"গণনা","chapter":"2","verse":"1","text":"সদাপ্রভু মোশি ও হারোণকে বললেন,"},{"book":"গণনা","chapter":"2","verse":"2","text":"“ইস্রায়েল সন্তানরা প্রত্যেকে তাদের বংশধরদের চিহ্নের সঙ্গে পতাকার কাছে শিবির করবে; তারা একটু দূরত্ব বজায় রেখে সমাগম তাঁবুর চারদিকে শিবির স্থাপন করবে।"},{"book":"গণনা","chapter":"2","verse":"3","text":"পূর্ব দিকে সূর্য্য উদয়ের দিকে, নিজেদের সৈন্য অনুসারে যিহূদার লোকেরা তাদের শিবিরের পতাকার কাছে একত্রিত হবে এবং অম্মীনাদবের ছেলে নহশোন যিহূদা সন্তানদের নেতা হবে।"},{"book":"গণনা","chapter":"2","verse":"4","text":"যিহূদার সৈন্যসংখ্যা চুয়াত্তর হাজার ছয়শো জন।"},{"book":"গণনা","chapter":"2","verse":"5","text":"তার পাশে ইষাখর বংশ শিবির গড়বে এবং সূয়ারের ছেলে নথনেল ইষাখর সন্তানদের নেতা হবে।"},{"book":"গণনা","chapter":"2","verse":"6","text":"নথনেলের সৈন্য সংখ্যা চুয়ান্ন হাজার চারশো জন।"},{"book":"গণনা","chapter":"2","verse":"7","text":"আর সবূলূন বংশ ইষাখরের পাশে শিবির করবে, হেলোনের ছেলে ইলীয়াব সবূলূন সন্তানদের নেতা হবে।"},{"book":"গণনা","chapter":"2","verse":"8","text":"সবূলূনের সৈন্য সংখ্যা সাতান্ন হাজার চারশো জন।"},{"book":"গণনা","chapter":"2","verse":"9","text":"যিহূদার শিবিরের মোট গণনা করা সৈন্য সংখ্যা এক লক্ষ ছেয়াশী হাজার চারশো জন। তারা প্রথমে শিবির থেকে এগিয়ে যাবে।"},{"book":"গণনা","chapter":"2","verse":"10","text":"দক্ষিণ দিকের সৈন্যরা রূবেণের শিবিরের পতাকা ঘিরে থাকবে। শদেয়ূরের ছেলে ইলীষূর রূবেণ সন্তানদের নেতা হবে।"},{"book":"গণনা","chapter":"2","verse":"11","text":"রূবেণের সৈন্য সংখ্যা ছেচল্লিশ হাজার পাঁচশো জন।"},{"book":"গণনা","chapter":"2","verse":"12","text":"তার পাশে শিমিয়োন বংশ শিবির গড়বে। সূরীশদ্দয়ের ছেলে শলুমীয়েল শিমিয়োনের সন্তানদের নেতা হবে।"},{"book":"গণনা","chapter":"2","verse":"13","text":"শিমিয়োনের সৈন্য সংখ্যা ঊনষষ্টি হাজার তিনশো জন।"},{"book":"গণনা","chapter":"2","verse":"14","text":"গাদ বংশও তার পাশে থাকবে। দ্যুয়েলের ছেলে ইলীয়াসফ গাদ সন্তানদের নেতা হবে।"},{"book":"গণনা","chapter":"2","verse":"15","text":"গাদের সৈন্য সংখ্যা পঁয়তাল্লিশ হাজার ছয়শো পঞ্চাশ জন।"},{"book":"গণনা","chapter":"2","verse":"16","text":"রূবেণের শিবিরের গণনা করা মোট সৈন্য সংখ্যা এক লক্ষ একান্ন হাজার চারশো পঞ্চাশ জন। তারা শিবির থেকে দ্বিতীয় বারে এগিয়ে যাবে।"},{"book":"গণনা","chapter":"2","verse":"17","text":"তারপরে সমাগম তাঁবু লেবীয়দের শিবিরের সঙ্গে সমস্ত শিবিরের মধ্যবর্ত্তী হয়ে এগিয়ে যাবে। যারা যেমন শিবিরে জড়ো হয়, তারা তেমন ভাবে নিজের জায়গায় নিজের পতাকার পাশে পাশে চলবে।"},{"book":"গণনা","chapter":"2","verse":"18","text":"ইফ্রয়িমের সৈন্যরা পশ্চিম পাশে শিবির গড়বে। অম্মীহূদের ছেলে ইলীশামা ইফ্রয়িম সন্তানদের নেতা হবে।"},{"book":"গণনা","chapter":"2","verse":"19","text":"ইফ্রয়িমের সৈন্য সংখ্যা চল্লিশ হাজার পাঁচশো জন।"},{"book":"গণনা","chapter":"2","verse":"20","text":"তাদের পাশে মনঃশি বংশ থাকবে। পদাহসূরের ছেলে গমলীয়েল মনঃশি সন্তানদের নেতা হবে।"},{"book":"গণনা","chapter":"2","verse":"21","text":"মনঃশির সৈন্য সংখ্যা বত্রিশ হাজার দুশো জন।"},{"book":"গণনা","chapter":"2","verse":"22","text":"আর বিন্যামীন বংশ তার পাশে থাকবে। গিদিয়োনির ছেলে অবীদান বিন্যামীন সন্তানদের নেতা হবে।"},{"book":"গণনা","chapter":"2","verse":"23","text":"বিন্যামীনের সৈন্য সংখ্যা পঁয়ত্রিশ হাজার চারশো জন।"},{"book":"গণনা","chapter":"2","verse":"24","text":"ইফ্রয়িমের শিবিরের মোট গণনা করা সৈন্য সংখ্যা এক লক্ষ আট হাজার একশো জন। তারা তৃতীয় বারে এগিয়ে যাবে।"},{"book":"গণনা","chapter":"2","verse":"25","text":"দানের সৈন্যদের সমাগম তাঁবুর উত্তর পাশে শিবিরের পতাকা থাকবে। অম্মীশদ্দয়ের ছেলে অহীয়েষর দান সন্তানদের নেতা হবে।"},{"book":"গণনা","chapter":"2","verse":"26","text":"দানের সৈন্য সংখ্যা বাষট্টি হাজার সাতশো জন।"},{"book":"গণনা","chapter":"2","verse":"27","text":"তাদের পাশে আশের বংশ শিবির গড়বে। অক্রণের ছেলে পগীয়েল আশের সন্তানদের নেতা হবে।"},{"book":"গণনা","chapter":"2","verse":"28","text":"আশেরের সৈন্য সংখ্যা একচল্লিশ হাজার পাঁচশো জন।"},{"book":"গণনা","chapter":"2","verse":"29","text":"নপ্তালি বংশ তার পাশে থাকবে। ঐননের ছেলে অহীরঃ নপ্তালি সন্তানদের নেতা হবে।"},{"book":"গণনা","chapter":"2","verse":"30","text":"নপ্তালির সৈন্য সংখ্যা তিপ্পান্ন হাজার চারশো জন।"},{"book":"গণনা","chapter":"2","verse":"31","text":"দানের শিবিরের মোট লোক সংখ্যা এক লক্ষ সাতান্ন হাজার ছয়শো জন। তারা তাদের পতাকা নিয়ে শিবির থেকে শেষে এগিয়ে যাবে।”"},{"book":"গণনা","chapter":"2","verse":"32","text":"মোশি ও হারোণ ইস্রায়েল সন্তানদের পিতৃকুল অনুসারে ছয় লক্ষ তিন হাজার সাড়ে পাঁচশো জন সৈন্য সংখ্যা গণনা করলেন।"},{"book":"গণনা","chapter":"2","verse":"33","text":"কিন্তু মোশি ও হারোণ লেবীয়দের ইস্রায়েল সন্তানদের মধ্যে গণনা করলেন না। যেমন সদাপ্রভু মোশিকে আদেশ করেছিলেন।"},{"book":"গণনা","chapter":"2","verse":"34","text":"ইস্রায়েল সন্তানরা মোশিকে দেওয়া সদাপ্রভুর সমস্ত আদেশ অনুসারে কাজ করত। তারা পতাকার কাছে শিবির গড়তো। তারা তাদের বংশ অনুসারে শিবির থেকে গোষ্ঠী ও পরিবার অনুসারে শিবিরের কাছে একত্রিত হত ও যাত্রা করত।"}]}