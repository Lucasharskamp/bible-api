{"data":[{"book":"یەکەم ساموئێل","chapter":"18","verse":"1","text":"ئەوە بوو کە داود لەگەڵ شاولدا لە قسەکردن بووەوە، ڕۆحی یۆناتان و ڕۆحی داود پەیمانێکیان بەست، یۆناتان داودی وەک خۆی خۆشویست."},{"book":"یەکەم ساموئێل","chapter":"18","verse":"2","text":"شاولیش لەو ڕۆژەوە داودی بردە لای خۆی و نەیهێشت بۆ ماڵی باوکی بگەڕێتەوە."},{"book":"یەکەم ساموئێل","chapter":"18","verse":"3","text":"یۆناتان لەگەڵ داود پەیمانی بەست، چونکە وەک خۆی خۆشیویست."},{"book":"یەکەم ساموئێل","chapter":"18","verse":"4","text":"ئینجا یۆناتان کەواکەی کە لەبەری بوو دایکەند و دای بە داود، لەگەڵ کراسەکەی کە پۆشیبووی، تەنانەت شمشێر و کەوان و کەمەربەندەکەشی."},{"book":"یەکەم ساموئێل","chapter":"18","verse":"5","text":"داود لە هەر ئەرکێک سەرکەوتوو دەبوو کە شاول بۆی دەنارد، لەبەر ئەوە شاول داودی بەسەر جەنگاوەرەکان دانا، ئەمەش لەلای هەموو سەرباز و ئەفسەرەکانی شاول پەسەند بوو."},{"book":"یەکەم ساموئێل","chapter":"18","verse":"6","text":"لە کاتی گەڕانەوەی جەنگاوەران بۆ ماڵەوە، پاش ئەوەی داود فەلەستییەکەی کوشت، ئافرەتان لە هەموو شارۆچکەکانی ئیسرائیلەوە بە گۆرانی و سەماوە بۆ پێشوازی شاولی پاشا هاتنە دەرەوە، بە گۆرانی شادی و دەف و عوودەوە."},{"book":"یەکەم ساموئێل","chapter":"18","verse":"7","text":"ژنە سەماکەرەکان بەدەم گۆرانییەوە دەیانگوت:"},{"book":"یەکەم ساموئێل","chapter":"18","verse":"8","text":"ئەم قسەیە شاولی پەست کرد و زۆر تووڕە بوو و گوتی: «دەیان هەزارەکانیان دایە داود و بە منیش هەزارەکان، هەر ئەوە ماوە پاشایەتییەکە بۆ ئەو بێت.»"},{"book":"یەکەم ساموئێل","chapter":"18","verse":"9","text":"ئیتر لەو ڕۆژەوە شاول چاوی لەسەر داود بوو."},{"book":"یەکەم ساموئێل","chapter":"18","verse":"10","text":"بۆ ڕۆژی دوای ئەوە ڕۆحێکی بەد لەلایەن خوداوە بە تواناوە هاتە سەر شاول، لە ناوەڕاستی ماڵەکەدا وڕێنەی دەکرد، داودیش وەک هەموو ڕۆژێک قیسارەکەی لێدەدا و شاولیش ڕمێکی بەدەستەوە بوو."},{"book":"یەکەم ساموئێل","chapter":"18","verse":"11","text":"شاول ڕمەکەی تێگرت و گوتی: «لە داود دەدەم و بە دیوارەکەوە هەڵیدەواسم.» بەڵام داود دوو جار خۆی لە ڕمەکە لادا."},{"book":"یەکەم ساموئێل","chapter":"18","verse":"12","text":"لەبەر ئەوەی یەزدان لەگەڵ داود بوو و وازی لە شاول هێنابوو، شاول لێی دەترسا."},{"book":"یەکەم ساموئێل","chapter":"18","verse":"13","text":"ئیتر شاول داودی لە خۆی دوورخستەوە و کردی بە سەرکردەی هەزار، ڕابەرایەتی سوپاکەی کرد."},{"book":"یەکەم ساموئێل","chapter":"18","verse":"14","text":"داود لە هەموو ئەرکەکانی سەرکەوتوو بوو، لەبەر ئەوەی یەزدانی لەگەڵدا بوو."},{"book":"یەکەم ساموئێل","chapter":"18","verse":"15","text":"جا کە شاول بینی زۆر سەرکەوتووە، لێی ترسا."},{"book":"یەکەم ساموئێل","chapter":"18","verse":"16","text":"بەڵام هەموو ئیسرائیل و یەهودا داودیان خۆشویست، چونکە لە شەڕ پێشڕەوی دەکردن."},{"book":"یەکەم ساموئێل","chapter":"18","verse":"17","text":"ئەوە بوو شاول بە داودی گوت: «من وا مێرەڤی کچە گەورەکەی خۆمت دەدەمێ ببێتە ژنت، تەنها ئەوەندەی کە ئازا بیت بۆم و لە جەنگەکانی یەزدان شەڕ بکەیت.» جا شاول لەبەر خۆیەوە گوتی: «با دەستی منی بەسەرەوە نەبێت، بەڵکو دەستی فەلەستییەکانی بەسەرەوە بێت.»"},{"book":"یەکەم ساموئێل","chapter":"18","verse":"18","text":"داودیش بە شاولی گوت: «من کێم و ژیانی من و خێڵەکەی باوکم لە ئیسرائیلدا چییە هەتا ببمە زاوای پاشا؟»"},{"book":"یەکەم ساموئێل","chapter":"18","verse":"19","text":"ئەوە بوو لەو کاتەی کە دەبووایە مێرەڤی کچی شاول بدرێتە داود، کەچی درایە عەدرئێلی مەحۆلاتی و بووە ژنی ئەو."},{"book":"یەکەم ساموئێل","chapter":"18","verse":"20","text":"بەڵام میخەلی کچی شاول داودی خۆشویست، جا بە شاولیان ڕاگەیاند، ئەویش ئەم کارەی بەلاوە باش بوو."},{"book":"یەکەم ساموئێل","chapter":"18","verse":"21","text":"شاول لە دڵی خۆیدا گوتی: «پێی دەدەم، جا بۆی دەبێت بە تەڵە، دەستی فەلەستییەکانی بەسەرەوە دەبێت.» ئینجا شاول بە داودی گوت: «ئێستا بۆ دووەم جار دەرفەتی ئەوەت هەیە کە ببیتە زاوام.»"},{"book":"یەکەم ساموئێل","chapter":"18","verse":"22","text":"شاول فەرمانی بە خزمەتکارەکانی کرد: «بەدزییەوە قسە لەگەڵ داود بکەن و پێی بڵێن: ”ئەوەتا پاشا پێت دڵخۆشە و هەموو خزمەتکارەکانیشی تۆیان خۆشدەوێ، جا ئێستا ببە بە زاوای پاشا.“»"},{"book":"یەکەم ساموئێل","chapter":"18","verse":"23","text":"خزمەتکارەکانی شاول ئەو قسانەیان بە داود گوت و داودیش پێی گوتن: «ئایا بوون بە زاوای پاشا بە کەم دەزانن، لە کاتێکدا من پیاوێکی هەژار و بێ بایەخم؟»"},{"book":"یەکەم ساموئێل","chapter":"18","verse":"24","text":"ئینجا خزمەتکارەکانی شاول قسەکانی داودیان گەیاند."},{"book":"یەکەم ساموئێل","chapter":"18","verse":"25","text":"شاولیش گوتی: «ئاوا بە داود بڵێن: ”خۆشی پاشا لە شیربایی نییە، بەڵکو بە سەد پێستی سەری ئەندامی نێرینەی فەلەستییەکانە، بۆ تۆڵەسەندنەوە لە دوژمنەکانی پاشا.“» شاول بیری لەوە دەکردەوە کە داود بە دەستی فەلەستییەکان بکوژرێت."},{"book":"یەکەم ساموئێل","chapter":"18","verse":"26","text":"خزمەتکارەکانی ئەو قسانەیان بە داود ڕاگەیاند، داودیش ئەمەی پێ باش بوو کە ببێت بە زاوای پاشا. بۆیە پێش ئەوەی ماوەکە تەواو بێت،"},{"book":"یەکەم ساموئێل","chapter":"18","verse":"27","text":"هەستا و لەگەڵ پیاوەکانی ڕۆیشتن، دوو سەد پیاویان لە فەلەستییەکان کوشت. داود پێستی سەری ئەندامە نێرینەکانی ئەوانی هێنا و ژمارەی تەواوی دایە پاشا، هەتا ببێتە زاوای. شاولیش میخەلی کچی دایێ هەتا ببێتە ژنی."},{"book":"یەکەم ساموئێل","chapter":"18","verse":"28","text":"جا شاول بینی و زانی یەزدان لەگەڵ داودە و میخەلی کچیشی خۆشی دەوێت."},{"book":"یەکەم ساموئێل","chapter":"18","verse":"29","text":"شاول زیاتر لە داود ترسا، ئیتر هەتا کۆتایی ژیانی دوژمنی داود بوو."},{"book":"یەکەم ساموئێل","chapter":"18","verse":"30","text":"فەرماندە فەلەستییەکان بەردەوام بۆ جەنگ دەچوون، هەر کاتێک دەچوون داود لە هەموو ئەفسەرەکانی شاول سەرکەوتووتر دەبوو، جا ناوبانگی زۆر بڵاو بووەوە."}]}