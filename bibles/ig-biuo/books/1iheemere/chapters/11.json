{"data":[{"book":"1 Ihe E Mere","chapter":"11","verse":"1","text":"Ndị Izrel niile gbakọtara bịakwute Devid na Hebrọn sị ya, “Lee, ọkpụkpụ gị na anụ ahụ gị ka anyị bụ."},{"book":"1 Ihe E Mere","chapter":"11","verse":"2","text":"Nʼoge gara aga, ọ bụladị mgbe Sọl bụ eze, ọ bụ gị duuru ndị agha Izrel nʼọgụ niile, ma ọpụpụ ma mbata. Onyenwe anyị bụ Chineke gị, sịrị gị, ‘Ị ga-azụ ndị m, bụ Izrel, ị ga-abụkwa onye ga-achị ha.’ ”"},{"book":"1 Ihe E Mere","chapter":"11","verse":"3","text":"Mgbe ndị okenye Izrel niile bịakwutere eze Devid na Hebrọn, ya na ha gbara ndụ nʼihu Onyenwe anyị na Hebrọn. Ha tere ya mmanụ ịbụ eze Izrel, dịka Onyenwe anyị kwere na nkwa site nʼọnụ Samuel."},{"book":"1 Ihe E Mere","chapter":"11","verse":"4","text":"Devid na ndị Izrel zọọrọ ije garuo Jerusalem nke bụ Jebus. Ma ndị Jebus bi nʼebe ahụ,"},{"book":"1 Ihe E Mere","chapter":"11","verse":"5","text":"gwara Devid sị, “Ị gaghị abata nʼebe a.” Nʼagbanyeghị okwu ndị a, Devid dọtara ebe ahụ e wusiri ike nke Zayọn nʼagha, ya bụ obodo Devid."},{"book":"1 Ihe E Mere","chapter":"11","verse":"6","text":"Devid ekwuolarị sị, “Onye ọbụla buru ụzọ buo agha megide ndị Jebus ga-abụ onyeisi ọchịagha ndị agha.” Joab nwa Zeruaya bụ onye mbụ gara, nʼihi ya, o nwetara ike ịbụ ọchịagha."},{"book":"1 Ihe E Mere","chapter":"11","verse":"7","text":"Devid biiri nʼebe ahụ e wusiri ike. Ọ bụ nke a mere e ji akpọ ya obodo Devid."},{"book":"1 Ihe E Mere","chapter":"11","verse":"8","text":"O wuru obodo gburugburu ya, site na Milo ruo na mgbidi gbara ya gburugburu. Ma Joab wuzikwara akụkụ obodo ahụ nke fọdụrụ."},{"book":"1 Ihe E Mere","chapter":"11","verse":"9","text":"Ma Devid gara nʼihu na-adị ukwuu karịa, nʼihi na Onyenwe anyị, Onye pụrụ ime ihe niile, nọnyeere ya."},{"book":"1 Ihe E Mere","chapter":"11","verse":"10","text":"Ndị a bụ ndịisi ndị dike nʼetiti ndị agha Devid. Ha na ndị Izrel niile nyere ịchị eze Devid ezi nkwado ime ka ọchịchị ya ruo nʼakụkụ niile nke ala ahụ, dịka Onyenwe anyị kwere na nkwa."},{"book":"1 Ihe E Mere","chapter":"11","verse":"11","text":"Nke a bụ ndekọ ọnụọgụgụ ndị dike nʼagha Devid nwere:"},{"book":"1 Ihe E Mere","chapter":"11","verse":"12","text":"Onye nke na-eso ya bụ Elieza nwa Dodayi, onye Ahohi, onye bụ otu nʼime ndị dike atọ ndị ahụ."},{"book":"1 Ihe E Mere","chapter":"11","verse":"13","text":"Ya na Devid nọ na Pas Damin mgbe ndị Filistia zukọrọ nʼebe ahụ ibu agha. Nʼotu ebe, nke e nwere otu ubi jupụtara nʼọka balị, ma ndị agha Izrel si nʼọgbọ agha gbapụ ọsọ nʼihi ndị Filistia."},{"book":"1 Ihe E Mere","chapter":"11","verse":"14","text":"Ma ha were ọnọdụ ha nʼetiti ubi ahụ, ha napụtara ya, tigbuo ndị Filistia niile ahụ. Onyenwe anyị nyere mmeri dị ukwuu."},{"book":"1 Ihe E Mere","chapter":"11","verse":"15","text":"Mmadụ atọ nʼime iri ndịisi agha atọ ahụ jekwuru Devid na nkume dị nʼọgba Adulam, na mgbe otù ndị Filistia mara ụlọ ikwu ha na Ndagwurugwu Refaim."},{"book":"1 Ihe E Mere","chapter":"11","verse":"16","text":"Ma Devid nọ nʼebe ahụ ewusiri ike nʼoge ahụ, ma ọnọdụ ndị agha ndị Filistia dị na Betlehem."},{"book":"1 Ihe E Mere","chapter":"11","verse":"17","text":"Agụụ mmiri gụrụ Devid nke ukwuu, ọ sị, “Ọ ga-amasị m ma ọ bụrụ na o nwere onye ga-ekunye m mmiri ọṅụṅụ site nʼolulu mmiri dị nso nʼọnụ ụzọ ama Betlehem!”"},{"book":"1 Ihe E Mere","chapter":"11","verse":"18","text":"Ya mere, ha atọ wakpuru ọmụma ụlọ ikwu ndị Filistia, seta mmiri site nʼolulu mmiri ahụ dị nʼakụkụ ọnụ ụzọ ama Betlehem, bulatara ya Devid. Ma Devid jụrụ ịṅụ ya, kama ọ wufuru ya nʼala dịka onyinye nye Onyenwe anyị, kwuo sị,"},{"book":"1 Ihe E Mere","chapter":"11","verse":"19","text":"“Chineke ekwela ka m mee nke a. M ga-aṅụ ọbara ndị ikom a, bụ ndị ji ndụ ha chụọ aja nʼihi ikute mmiri a?” Nʼihi na ha ji ndụ ha chụọ aja ịga kute ya, Devid ekweghị aṅụ ya."},{"book":"1 Ihe E Mere","chapter":"11","verse":"20","text":"Abishai, nwanne Joab bụ onyeisi ndị ikom atọ ahụ. O weliri ùbe ya megide narị ndị ikom atọ, tigbukwaa ha niile. Nʼihi nke a, ọ ghọrọ onye a ma ama dịka mmadụ atọ ndị a."},{"book":"1 Ihe E Mere","chapter":"11","verse":"21","text":"Nʼetiti mmadụ atọ ahụ, a na-asọpụrụ ya karịa, ọ ghọrọ onyeisi ha. Ọ bụ ezie na-agụnyeghị ya dịka otu onye nʼime ha."},{"book":"1 Ihe E Mere","chapter":"11","verse":"22","text":"Benaya, nwa Jehoiada, onye si Kabzeel, bụ dike nʼagha, kpara ike dị ukwuu. O tigburu dimkpa abụọ ndị Moab, ndị bụ ọkaka nʼagha. O rịdakwukwara ọdụm nʼime olulu na-amị amị nʼụbọchị mkpụrụ mmiri na-ezo, gbuo ya."},{"book":"1 Ihe E Mere","chapter":"11","verse":"23","text":"O tigburu otu nwoke onye Ijipt, nke ogologo ya dị mita abụọ na ọkara. Ọ bụ ezie na onye Ijipt ahụ ji ùbe buru ezigbo ibu nʼaka, nke okporo ya dịka nke onye na-ekwe akwa ji ekwe akwa, ma Benaya ji naanị mkpọ jekwuru ya, pụnara onye Ijipt ahụ ùbe dị ya nʼaka, jiri ya magbuo ya."},{"book":"1 Ihe E Mere","chapter":"11","verse":"24","text":"Nke a bụ ụdị ike Benaya nwa Jehoiada kpara. Ya onwe ya nwekwara aha dịka ndị dike atọ ahụ."},{"book":"1 Ihe E Mere","chapter":"11","verse":"25","text":"A na-asọpụrụ ya nʼebe ọ dị ukwuu karịa onye ọbụla nʼetiti iri dike atọ ndị ahụ, ma o rughị ogugo ndị dike atọ mbụ ahụ. Devid mere ya onyeisi ndị na-eche ya nche."},{"book":"1 Ihe E Mere","chapter":"11","verse":"26","text":"Ndị bụ dike nʼagha bụ ndị a:"},{"book":"1 Ihe E Mere","chapter":"11","verse":"27","text":"Shamot onye Haroa,"},{"book":"1 Ihe E Mere","chapter":"11","verse":"28","text":"Ira nwa Ikesh, onye Tekoa,"},{"book":"1 Ihe E Mere","chapter":"11","verse":"29","text":"Sibekai onye Husha,"},{"book":"1 Ihe E Mere","chapter":"11","verse":"30","text":"Maharai onye Netofa,"},{"book":"1 Ihe E Mere","chapter":"11","verse":"31","text":"Itai nwa Ribai, nke Gibea ụmụ Benjamin,"},{"book":"1 Ihe E Mere","chapter":"11","verse":"32","text":"Hurai onye si nʼakụkụ iyi dị na Gaash,"},{"book":"1 Ihe E Mere","chapter":"11","verse":"33","text":"Azmavet onye Baharum,"},{"book":"1 Ihe E Mere","chapter":"11","verse":"34","text":"Ụmụ Hashem onye Gizon,"},{"book":"1 Ihe E Mere","chapter":"11","verse":"35","text":"Ahiam nwa Saka, onye Hara,"},{"book":"1 Ihe E Mere","chapter":"11","verse":"36","text":"Hefa onye Mekerat,"},{"book":"1 Ihe E Mere","chapter":"11","verse":"37","text":"Hezro onye Kamel,"},{"book":"1 Ihe E Mere","chapter":"11","verse":"38","text":"Juel nwanne Netan,"},{"book":"1 Ihe E Mere","chapter":"11","verse":"39","text":"Zelek onye Amọn,"},{"book":"1 Ihe E Mere","chapter":"11","verse":"40","text":"Ira onye Itra,"},{"book":"1 Ihe E Mere","chapter":"11","verse":"41","text":"Ụraya onye Het,"},{"book":"1 Ihe E Mere","chapter":"11","verse":"42","text":"Adina nwa Shiza, onye Ruben, onye bụ onyeisi ebo Ruben na iri mmadụ atọ ahụ na-eso ya."},{"book":"1 Ihe E Mere","chapter":"11","verse":"43","text":"Hanan nwa Maaka,"},{"book":"1 Ihe E Mere","chapter":"11","verse":"44","text":"Ụzia onye Ashterat,"},{"book":"1 Ihe E Mere","chapter":"11","verse":"45","text":"Jediael nwa Shimri,"},{"book":"1 Ihe E Mere","chapter":"11","verse":"46","text":"Eliel onye Mahavi,"},{"book":"1 Ihe E Mere","chapter":"11","verse":"47","text":"Eliel, Obed, na Jaasiel onye Mezoba."}]}