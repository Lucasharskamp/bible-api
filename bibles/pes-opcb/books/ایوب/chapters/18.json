{"data":[{"book":"ایوب","chapter":"18","verse":"1","text":"آنگاه بلدد شوحی پاسخ داد:"},{"book":"ایوب","chapter":"18","verse":"2","text":"تا کی می‌خواهی به این حرفها ادامه دهی؟ اگر می‌خواهی ما هم سخن بگوییم قدری عاقلانه‌تر صحبت کن."},{"book":"ایوب","chapter":"18","verse":"3","text":"آیا تو فکر می‌کنی ما مثل حیوان بی‌شعور هستیم؟"},{"book":"ایوب","chapter":"18","verse":"4","text":"چرا بی‌جهت خشمگین می‌شوی و به خود صدمه می‌زنی؟ آیا انتظار داری به خاطر تو زمین بلرزد و صخره‌ها واژگون شوند."},{"book":"ایوب","chapter":"18","verse":"5","text":"چراغ مرد بدکار خاموش خواهد شد و شعله‌اش نوری نخواهد داد."},{"book":"ایوب","chapter":"18","verse":"6","text":"در هر خانه‌ای که شرارت وجود داشته باشد، تاریکی حکمفرما خواهد بود."},{"book":"ایوب","chapter":"18","verse":"7","text":"قدمهای شرور سست می‌شوند و او قربانی نقشه‌های خود می‌گردد."},{"book":"ایوب","chapter":"18","verse":"8-9","text":"او با پای خود به دام می‌افتد و تله پاشنهٔ پای او را می‌گیرد و او را رها نمی‌کند."},{"book":"ایوب","chapter":"18","verse":"10","text":"سر راه او تله‌ها پنهان شده است."},{"book":"ایوب","chapter":"18","verse":"11","text":"ترسها از هر طرف به او هجوم می‌آورند و او را قدم به قدم تعقیب می‌کنند."},{"book":"ایوب","chapter":"18","verse":"12","text":"مصیبت دهان خود را برای او باز کرده و فلاکت آماده است تا او را به کام خود فرو برد."},{"book":"ایوب","chapter":"18","verse":"13","text":"مرض مهلک به جان او می‌افتد و او را به کام مرگ می‌کشاند."},{"book":"ایوب","chapter":"18","verse":"14","text":"از خانهٔ امن خود جدا شده، نزد پادشاه مرگ برده می‌شود."},{"book":"ایوب","chapter":"18","verse":"15","text":"خانه‌اش در زیر آتش گوگرد نابود می‌گردد."},{"book":"ایوب","chapter":"18","verse":"16","text":"ریشه و شاخه‌هایش می‌خشکند و از بین می‌روند."},{"book":"ایوب","chapter":"18","verse":"17","text":"خاطرهٔ وجود او تمام از روی زمین محو می‌گردد و هیچ‌کس او را به یاد نمی‌آورد."},{"book":"ایوب","chapter":"18","verse":"18","text":"از دنیای زندگان بیرون انداخته شده، از نور به تاریکی رانده می‌شود."},{"book":"ایوب","chapter":"18","verse":"19","text":"در میان قومش نسلی از او باقی نمی‌ماند."},{"book":"ایوب","chapter":"18","verse":"20","text":"قومهای مغرب و مشرق از سرنوشت او حیران و هراسان می‌شوند."},{"book":"ایوب","chapter":"18","verse":"21","text":"آری، این بلایی است که بر سر گناهکاران می‌آید، بر سر آنانی که خدا را نمی‌شناسند."}]}