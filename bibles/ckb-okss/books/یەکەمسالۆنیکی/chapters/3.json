{"data":[{"book":"یەکەم سالۆنیکی","chapter":"3","verse":"1","text":"بۆیە، کاتێک بەرگەی دووری ئێوەمان نەگرت، بە باشمان زانی بە تەنها لە ئەسینا بمێنینەوە."},{"book":"یەکەم سالۆنیکی","chapter":"3","verse":"2","text":"تیمۆساوسمان نارد کە برا و هاوکارمانە بۆ خودا لە مزگێنیی مەسیحدا، بۆ ئەوەی باوەڕتان بەهێز بکات و هانتان بدات،"},{"book":"یەکەم سالۆنیکی","chapter":"3","verse":"3","text":"تاکو لەم ناخۆشییانەدا کەس نەهەژێت. خۆتان دەزانن کە بۆ ئەمە دیاری کراوین."},{"book":"یەکەم سالۆنیکی","chapter":"3","verse":"4","text":"لە ڕاستیدا، کاتێک لەلاتان بووین، بەردەوام پێمان گوتوون کە تووشی چەوسانەوە دەبین، وەک دەزانن ڕوویدا."},{"book":"یەکەم سالۆنیکی","chapter":"3","verse":"5","text":"لەبەر ئەوە منیش کاتێک بەرگەم نەگرت، تیمۆساوسم نارد بۆ ئەوەی دۆخی باوەڕتان بزانم، نەوەک تاقیکەرەوە تاقی کردبنەوە و ڕەنجمان بەفیڕۆ بچێت."},{"book":"یەکەم سالۆنیکی","chapter":"3","verse":"6","text":"بەڵام ئێستا تیمۆساوس لەلای ئێوەوە هاتەوە بۆ لامان، مژدەی باوەڕ و خۆشەویستی ئێوەی پێداین، هەروەها چۆن هەردەم بە چاکە یادمان دەکەن و پەرۆشی بینینمانن، هەروەک چۆن ئێمەش بە پەرۆشین بۆ بینینی ئێوە."},{"book":"یەکەم سالۆنیکی","chapter":"3","verse":"7","text":"لەبەر ئەوە خوشکان و برایان، لە کاتی تەنگانە و چەوسانەوەماندا، باوەڕتان هاندەرێکی گەورە بوو بۆمان،"},{"book":"یەکەم سالۆنیکی","chapter":"3","verse":"8","text":"چونکە ئێوە بەهۆی یەکبوونتان لەگەڵ مەسیحی باڵادەستدا چەسپاون، ئێستا ئێمەش بەڕاستی دەژین."},{"book":"یەکەم سالۆنیکی","chapter":"3","verse":"9","text":"نازانین بە چ شێوەیەک سوپاسی خودا بکەین لەبەر ئەو هەموو دڵخۆشییەی لەبەردەم خودامان بە ئێوە هەمانە."},{"book":"یەکەم سالۆنیکی","chapter":"3","verse":"10","text":"شەو و ڕۆژ گەرمتر دەپاڕێینەوە، تاکو بتانبینین و کەموکوڕیی باوەڕتان دابین بکەین."},{"book":"یەکەم سالۆنیکی","chapter":"3","verse":"11","text":"با‏ خودای باوکمان‏ و عیسای پەروەردگارمان ڕێگای هاتنمان بۆ لاتان ئاسان بکات،"},{"book":"یەکەم سالۆنیکی","chapter":"3","verse":"12","text":"هەروەها داواکارین عیسای خاوەن شکۆ خۆشەویستیتان بۆ یەکتری و هەموو خەڵکی دیکە زیاد و سەرڕێژ بکات، بە ئەندازەی خۆشەویستی ئێمە بۆتان."},{"book":"یەکەم سالۆنیکی","chapter":"3","verse":"13","text":"با عیسای خاوەن شکۆمان دڵتان بەهێز بکات تاوەکو لە کاتی گەڕانەوەی لەگەڵ هەموو گەلە پیرۆزەکەی، لەبەردەم خودای باوکمان بێ گلەیی لە پیرۆزیدا بن."}]}