{"data":[{"book":"2 Kronieken","chapter":"33","verse":"1","text":"Manasses was twaalf jaar, toen hij koning werd, en regeerde vijf en vijftig jaar te Jerusalem."},{"book":"2 Kronieken","chapter":"33","verse":"2","text":"Hij deed wat kwaad was in de ogen van Jahweh, en volgde de verfoeilijke practijken van de volken, die Jahweh voor de Israëlieten had uitgedreven."},{"book":"2 Kronieken","chapter":"33","verse":"3","text":"Hij herbouwde de offerhoogten, die zijn vader Ezekias had verwoest, richtte altaren op voor Báal, maakte heilige zuilen wierp zich ter aarde voor heel het hemelse heir, en diende het."},{"book":"2 Kronieken","chapter":"33","verse":"4","text":"Zelfs bouwde hij altaren in de tempel van Jahweh, waarvan Jahweh gezegd had: In Jerusalem zal Ik mijn Naam doen wonen."},{"book":"2 Kronieken","chapter":"33","verse":"5","text":"In de beide voorhoven van de tempel van Jahweh richtte hij altaren op voor heel het hemelse heir."},{"book":"2 Kronieken","chapter":"33","verse":"6","text":"Zijn zoon heeft hij in het vuur geofferd in het Ben-Hinnomdal; hij maakte zich schuldig aan waarzeggerij, toverij en wichelarij, en stelde geestenbezweerders en toekomstvoorspellers aan. Hij deed dus al wat maar kwaad was in de ogen van Jahweh, om Hem te tergen."},{"book":"2 Kronieken","chapter":"33","verse":"7","text":"Zelfs maakte hij een beeld der ijverzucht, en plaatste het in de tempel, waarvan God tot David en zijn zoon Salomon gezegd had: In dit huis en te Jerusalem, dat Ik uit al de stammen van Israël heb verkoren, zal Ik mijn Naam voor altijd doen wonen."},{"book":"2 Kronieken","chapter":"33","verse":"8","text":"En wanneer de kinderen van Israël mijn geboden en de wet, die Ik door mijn dienaar Moses heb afgekondigd, getrouw onderhouden, zal Ik hen nooit meer verjagen uit het land, dat Ik aan hun vaderen gegeven heb."},{"book":"2 Kronieken","chapter":"33","verse":"9","text":"Maar Manasses verleidde Juda en de bewoners van Jerusalem, om meer kwaad te bedrijven dan de volkeren, die Jahweh bij de komst der Israëlieten had uitgeroeid."},{"book":"2 Kronieken","chapter":"33","verse":"10","text":"Wel sprak Jahweh tot Manasses en zijn volk, maar zij luisterden niet."},{"book":"2 Kronieken","chapter":"33","verse":"11","text":"Daarom liet Jahweh de legeraanvoerders van den koning van Assjoer tegen hem oprukken; zij namen Manasses met haken gevangen en voerden hem, in ijzeren ketens geboeid, naar Babel."},{"book":"2 Kronieken","chapter":"33","verse":"12","text":"Toen smeekte hij in zijn benauwdheid tot Jahweh, zijn God, vernederde zich diep voor den God zijner vaderen,"},{"book":"2 Kronieken","chapter":"33","verse":"13","text":"en bad tot Hem. En Jahweh liet Zich door hem verbidden, verhoorde zijn gebed en bracht hem als koning naar Jerusalem terug. Zo ondervond Manasses, dat Jahweh God is."},{"book":"2 Kronieken","chapter":"33","verse":"14","text":"Daarna heeft hij voor de Davidstad, westelijk van de Gichon in het dal en tot de ingang van de Vispoort, een hoge buitenmuur gebouwd, die de Ofel omgaf. Verder stelde hij bevelhebbers aan in alle vestingen van Juda."},{"book":"2 Kronieken","chapter":"33","verse":"15","text":"Hij verwijderde de vreemde goden, het beeld der ijverzucht uit de tempel van Jahweh, en alle altaren, die hij op de berg van Jahweh’s tempel en in Jerusalem had opgericht, en wierp ze buiten de stad."},{"book":"2 Kronieken","chapter":"33","verse":"16","text":"Hij richtte het altaar van Jahweh weer op, en offerde daarop dank- en lofoffers, en gaf bevel, dat Juda Jahweh, Israëls God, zou vereren."},{"book":"2 Kronieken","chapter":"33","verse":"17","text":"Wel bleef het volk nog gewoon op de hoogten offeren, maar ze deden het tenminste voor Jahweh, hun God."},{"book":"2 Kronieken","chapter":"33","verse":"18","text":"De verdere geschiedenis van Manasses, met zijn gebed tot God, en de woorden, die de zieners in naam van Jahweh, Israëls God, tot hem richtten, sta at opgetekend in de kronieken der koningen van Israël."},{"book":"2 Kronieken","chapter":"33","verse":"19","text":"Zijn gebed en het feit, dat God Zich door hem liet verbidden; óók al zijn misdaden en zijn ontrouw; de plaatsen, waar hij offerhoogten bouwde en heilige zuilen en beelden plaatste, voordat hij zich verootmoedigde: dat alles staat beschreven in de kronieken der zieners."},{"book":"2 Kronieken","chapter":"33","verse":"20","text":"Manasses ging bij zijn vaderen te ruste, en men begroef hem in zijn paleis. Zijn zoon Amon volgde hem op."},{"book":"2 Kronieken","chapter":"33","verse":"21","text":"Amon was twee en twintig jaar oud, toen hij koning werd, en regeerde twee jaar te Jerusalem."},{"book":"2 Kronieken","chapter":"33","verse":"22","text":"Hij deed wat kwaad was in de ogen van Jahweh, zoals zijn vader Manasses. Aan alle schandbeelden, die zijn vader Manasses gemaakt had, bracht Amon offers, en diende ze."},{"book":"2 Kronieken","chapter":"33","verse":"23","text":"Maar hij vernederde zich niet voor Jahweh, zoals zijn vader Manasses; integendeel: deze Amon maakte zijn schuld nog groter."},{"book":"2 Kronieken","chapter":"33","verse":"24","text":"Zijn hovelingen smeedden een samenzwering tegen hem, en doodden hem in zijn paleis."},{"book":"2 Kronieken","chapter":"33","verse":"25","text":"Maar het gewone volk vermoordde allen, die tegen koning Amon hadden samengespannen, en riep zijn zoon Josias tot koning uit in zijn plaats."}]}