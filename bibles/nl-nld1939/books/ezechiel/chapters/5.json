{"data":[{"book":"Ezechiel","chapter":"5","verse":"1","text":"Mensenkind, ge moet een scherp zwaard nemen, het als een scheermes gebruiken, en het over uw hoofd en baard laten gaan. Haal dan een weegschaal, om de haren nauwkeurig te verdelen."},{"book":"Ezechiel","chapter":"5","verse":"2","text":"Een derde deel moet ge in de stad verbranden, als de dagen der belegering voorbij zijn; een derde deel in haar omgeving neersabelen, en een derde deel in de wind verstrooien."},{"book":"Ezechiel","chapter":"5","verse":"3","text":"Maar daaruit moet ge er een paar, een zeker aantal opvangen, en ze binden in de zomen van uw kleed."},{"book":"Ezechiel","chapter":"5","verse":"4","text":"Zelfs daarvan moet ge er nog afnemen, om ze midden in het vuur te werpen en te verbranden. Zeg dan tot heel het huis van Israël:"},{"book":"Ezechiel","chapter":"5","verse":"5","text":"Zo spreekt Jahweh, de Heer: Dàt is nu Jerusalem! Midden tussen de volken heb Ik het geplaatst met de landen er omheen."},{"book":"Ezechiel","chapter":"5","verse":"6","text":"Maar het verzette zich goddeloos tegen mijn geboden meer dan de volken, en tegen mijn wetten meer dan de landen die het omringen; want mijn geboden hebben zij veracht, en volgens mijn wetten zich niet gedragen."},{"book":"Ezechiel","chapter":"5","verse":"7","text":"Daarom zegt Jahweh, de Heer: Omdat ge nog weerspanniger geweest zijt dan de volken om u heen, u niet volgens mijn wetten hebt gedragen, en mijn geboden niet hebt onderhouden, maar naar de zeden van de volken om u heen hebt geleefd:"},{"book":"Ezechiel","chapter":"5","verse":"8","text":"daarom zegt Jahweh, de Heer, kom Ik zelf op u af, ga Ik binnen uw muren gericht houden ten aanschouwen der volken,"},{"book":"Ezechiel","chapter":"5","verse":"9","text":"ga Ik u treffen, zoals Ik het nog nooit heb gedaan, en zoals Ik het nimmer meer doen zal."},{"book":"Ezechiel","chapter":"5","verse":"10","text":"Om uw stuitend gedrag zullen binnen uw muren de vaders hun kinderen, en de kinderen hun vader verslinden; Ik ga wraakgericht houden, en wat er van u overblijft naar alle winden verstrooien."},{"book":"Ezechiel","chapter":"5","verse":"11","text":"Zowaar Ik leef, spreekt Jahweh, de Heer, Ik zal u! Omdat ge mijn heiligdom ontwijd hebt met al uw afgoden en uw gruwelen, ga ook Ik scheren zonder mededogen, zonder erbarming."},{"book":"Ezechiel","chapter":"5","verse":"12","text":"Het derde deel van u zal sterven aan de pest, en van de honger omkomen binnen uw muren; een derde deel zal in uw omtrek neergesabeld worden; een derde deel zal Ik naar alle winden verstrooien, en ze met het zwaard vervolgen."},{"book":"Ezechiel","chapter":"5","verse":"13","text":"Zo zal mijn toorn bedaren, zal Ik mijn woede op hen koelen; zo zullen ze erkennen, dat Ik, Jahweh, in mijn ijverzucht heb gesproken, als Ik mijn woede op hen koel."},{"book":"Ezechiel","chapter":"5","verse":"14","text":"Ik zal u tot een puinhoop maken, en tot hoon van de volken om u heen, zodat ieder die voorbijgaat het ziet."},{"book":"Ezechiel","chapter":"5","verse":"15","text":"Ge zult het mikpunt worden voor hun spot en hoon, een heilzaam voorbeeld en een reden tot bezinning voor de volken die u omringen, als Ik aan u het wraakgericht in woede en gramschap en met grimmige straffen voltrek: Ik, Jahweh, heb het gezegd!"},{"book":"Ezechiel","chapter":"5","verse":"16","text":"En als Ik mijn venijnige pijlen op u heb afgeschoten om u te verderven, dan zal Ik bij u de broodstok breken."},{"book":"Ezechiel","chapter":"5","verse":"17","text":"Dan stuur Ik de honger en de wilde dieren op u af, om u te ontvolken; pest en bloed zullen onder u rondwaren, en Ik zal het zwaard over u brengen: Ik, Jahweh, heb het gezegd!"}]}