{"data":[{"book":"Numeri","chapter":"2","verse":"1","text":"Jehovha akati kuna Mozisi naAroni:"},{"book":"Numeri","chapter":"2","verse":"2","text":"“VaIsraeri vanofanira kuvaka musasa vakapoteredza Tende Rokusangana nechokure, mumwe nomumwe pasi pomureza wokwake nezviratidzo zvedzimba dzamadzibaba ake.”"},{"book":"Numeri","chapter":"2","verse":"3","text":"Kumabvazuva, kwakanangana nokunobuda nezuva, mapoka okwaJudha anofanira kuvaka misasa yawo pasi pomureza wavo. Mutungamiri wavanhu vaJudha ndiNashani mwanakomana waAminadhabhi."},{"book":"Numeri","chapter":"2","verse":"4","text":"Boka rake rina vanhu vanosvika zviuru makumi manomwe nezvina, namazana matanhatu."},{"book":"Numeri","chapter":"2","verse":"5","text":"Rudzi rwaIsakari ruchavaka misasa pedyo navo. Mutungamiri wavanhu vaIsakari ndiNetaneri mwanakomana waZuari."},{"book":"Numeri","chapter":"2","verse":"6","text":"Boka rake rina vanhu vanosvika zviuru makumi mashanu nezvina, namazana mana."},{"book":"Numeri","chapter":"2","verse":"7","text":"Rudzi rwaZebhuruni ndirwo ruchatevera. Mutungamiri wavanhu vaZebhuruni ndiEriabhi mwanakomana waHeroni."},{"book":"Numeri","chapter":"2","verse":"8","text":"Boka rake rina vanhu vanosvika zviuru makumi mashanu nezvinomwe, namazana mana."},{"book":"Numeri","chapter":"2","verse":"9","text":"Varume vose vanodiwa kumusasa waJudha maererano namapoka avo, vanokwana zviuru zana namakumi masere nezvitanhatu, namazana mana. Ava ndivo vachatanga kusimuka."},{"book":"Numeri","chapter":"2","verse":"10","text":"Kurutivi rwezasi kuchava namapoka emisasa yaRubheni ichange iri pasi pomureza wavo. Mutungamiri wavanhu vokwaRubheni ndiErizuri mwanakomana waShedheuri."},{"book":"Numeri","chapter":"2","verse":"11","text":"Boka rake rina vanhu vanosvika zviuru makumi mana nezvitanhatu, namazana mashanu."},{"book":"Numeri","chapter":"2","verse":"12","text":"Rudzi rwaSimeoni ruchavaka misasa pedyo navo. Mutungamiri wavanhu vokwaSimeoni ndiSharumiri mwanakomana waZurishadhai."},{"book":"Numeri","chapter":"2","verse":"13","text":"Boka rake rina vanhu vanosvika zviuru makumi mashanu nezvipfumbamwe, namazana matatu."},{"book":"Numeri","chapter":"2","verse":"14","text":"Rudzi rwaGadhi ndirwo ruchatevera. Eriasafi mwanakomana waDheueri ndiye mutungamiri wavanhu vokwaGadhi."},{"book":"Numeri","chapter":"2","verse":"15","text":"Boka rake rina vanhu vanosvika zviuru makumi mana nezvishanu, namazana matanhatu namakumi mashanu."},{"book":"Numeri","chapter":"2","verse":"16","text":"Varume vose vakadanwa kumusasa waRubheni maererano namapoka avo, vaisvika zviuru zana namakumi mashanu nerimwe chete, namazana mana namakumi mashanu. Ndivo vachava vechipiri pakusimuka."},{"book":"Numeri","chapter":"2","verse":"17","text":"Ipapo Tende Rokusangana nomusasa wavaRevhi zvichasimuka pakati pemisasa. Vachasimuka zvimwe chetezvo zvavanoita pakumisa misasa, mumwe nomumwe panzvimbo yake, pasi pomureza wake."},{"book":"Numeri","chapter":"2","verse":"18","text":"Nechokumavirira kuchava namapoka emisasa yaEfuremu ari pasi pemireza yawo. Mutungamiri wavanhu vokwaEfuremu ndiErishama mwanakomana waAmihudhi."},{"book":"Numeri","chapter":"2","verse":"19","text":"Boka rake rina vanhu vanosvika zviuru makumi mana, namazana mashanu."},{"book":"Numeri","chapter":"2","verse":"20","text":"Rudzi rwaManase ndirwo ruchavatevera. Mutungamiri wavanhu vokwaManase ndiGamarieri mwanakomana waPedhazuri."},{"book":"Numeri","chapter":"2","verse":"21","text":"Boka rake rina vanhu vanosvika zviuru makumi matatu nezviviri, namazana maviri."},{"book":"Numeri","chapter":"2","verse":"22","text":"Rudzi rwaBhenjamini ndirwo ruchatevera. Mutungamiri wavanhu vokwaBhenjamini ndiAbhidhani mwanakomana waGidheoni."},{"book":"Numeri","chapter":"2","verse":"23","text":"Boka rake rina vanhu vanosvika zviuru makumi matatu nezvishanu, namazana mana."},{"book":"Numeri","chapter":"2","verse":"24","text":"Varume vose vakadanwa kumusasa waEfuremu, maererano namapoka avo, vanosvika zviuru zana nezvisere, nezana rimwe chete. Vachava vechitatu pakusimuka."},{"book":"Numeri","chapter":"2","verse":"25","text":"Nechokumusoro kuchava namapoka emisasa yaDhani, pasi pomureza wavo. Mutungamiri wavanhu vokwaDhani ndiAhiezeri mwanakomana waAmishadhai."},{"book":"Numeri","chapter":"2","verse":"26","text":"Boka rake rina vanhu vanosvika zviuru makumi matanhatu nezviviri, namazana manomwe."},{"book":"Numeri","chapter":"2","verse":"27","text":"Rudzi rwaAsheri ruchadzika misasa pedyo navo. Mutungamiri wavanhu vokwaAsheri ndiPagieri mwanakomana waOkerani."},{"book":"Numeri","chapter":"2","verse":"28","text":"Boka rake rina vanhu vanosvika zviuru makumi mana nechimwe chete namazana mashanu."},{"book":"Numeri","chapter":"2","verse":"29","text":"Rudzi rwaNafutari ndirwo ruchatevera. Mutungamiri wavanhu vokwaNafutari ndiAhira mwanakomana waEnani."},{"book":"Numeri","chapter":"2","verse":"30","text":"Boka rake rina vanhu vanosvika zviuru makumi mashanu nezvitatu, namazana mana."},{"book":"Numeri","chapter":"2","verse":"31","text":"Varume vose vakadanwa kumusasa waDhani vanosvika zviuru zana namakumi mashanu nezvinomwe, namazana matanhatu. Ndivo vachava vokupedzisira pakusimuka, vari pasi pemireza yavo."},{"book":"Numeri","chapter":"2","verse":"32","text":"Ava ndivo vaIsraeri vakaverengwa maererano nemhuri dzavo. Vose vakanga vari mumisasa, namapoka avo vanosvika zviuru mazana matanhatu nezvitatu, namazana mashanu ana makumi mashanu."},{"book":"Numeri","chapter":"2","verse":"33","text":"Kunyange zvakadaro, vaRevhi havana kuverengwa pamwe chete navamwe vaIsraeri, sokurayirwa kwakanga kwaitwa Mozisi naJehovha."},{"book":"Numeri","chapter":"2","verse":"34","text":"Saizvozvo vaIsraeri vakaita zvose zvakarayirwa Mozisi naJehovha; ndiyo nzira yavakamisa nayo misasa yavo pasi pemireza yavo, uye ndiyo nzira yavakasimuka nayo, mumwe nomumwe neimba yake nemhuri yake."}]}