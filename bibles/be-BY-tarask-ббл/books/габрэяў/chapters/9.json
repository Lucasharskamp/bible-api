{"data":[{"book":"ГАБРЭЯЎ","chapter":"9","verse":"1","text":"І першы запавет меў уставу пра набажэнства і сьвяцілішча зямное,"},{"book":"ГАБРЭЯЎ","chapter":"9","verse":"2","text":"бо пастаўлена была скінія першая, у якой былі сьвяцільня, і стол, і хлябы пакладныя, і якая называецца «сьвятое»."},{"book":"ГАБРЭЯЎ","chapter":"9","verse":"3","text":"А за другою заслонаю была скінія, называная «сьвятое сьвятых»,"},{"book":"ГАБРЭЯЎ","chapter":"9","verse":"4","text":"у якой мелася залатая кадзільніца і абкладзены з усіх бакоў золатам каўчэг запавета, дзе былі залаты посуд з маннаю, жазло Ааронава расьцьвілае і скрыжалі запавета,"},{"book":"ГАБРЭЯЎ","chapter":"9","verse":"5","text":"а над ім хэрувімы славы, якія асланялі ачышчальню; пра што ня трэба цяпер гаварыць падрабязна."},{"book":"ГАБРЭЯЎ","chapter":"9","verse":"6","text":"Пры такім уладкаваньні, у першую скінію заўсёды ўваходзяць сьвятары служыць Набажэнства;"},{"book":"ГАБРЭЯЎ","chapter":"9","verse":"7","text":"а ў другую - адзін раз на год адзін толькі першасьвятар, не бяз крыві, якую ахвяруе за сябе і за грахі неабазнанасьці народу."},{"book":"ГАБРЭЯЎ","chapter":"9","verse":"8","text":"Гэтым Дух Сьвяты паказвае, што яшчэ не адкрыта дарога ў сьвяцілішча, пакуль стаіць ранейшая скінія."},{"book":"ГАБРЭЯЎ","chapter":"9","verse":"9","text":"Яна ёсьць вобраз цяперашняга часу, калі прыносяцца дары і ахвяры, якія ня могуць зрабіць у сумленьні дасканалым ахвяравальніка,"},{"book":"ГАБРЭЯЎ","chapter":"9","verse":"10","text":"і якія з прысмакамі і пітвом, і рознымі абмываньнямі і абрадамі, што датычацца плоці, устаноўленыя былі толькі да часу выпраўленьня."},{"book":"ГАБРЭЯЎ","chapter":"9","verse":"11","text":"Але Хрыстос, Першасьвятар будучых дабротаў, прыйшоўшы з большай і дасканалейшай скініяй, нерукатворнаю, гэта значыць, не таго ўсталяваньня,"},{"book":"ГАБРЭЯЎ","chapter":"9","verse":"12","text":"і ня з крывёю казлоў і цялят, а са Сваёю Крывёю; аднаго разу ўвайшоў у сьвяцілішча і набыў вечнае адкупленьне."},{"book":"ГАБРЭЯЎ","chapter":"9","verse":"13","text":"Бо, калі кроў цялят і казлоў і попел ялаўкі праз акрапленьне асьвячае апаганеных, каб чыстае было цела,"},{"book":"ГАБРЭЯЎ","chapter":"9","verse":"14","text":"дык наколькі ж болей Кроў Хрыста, Які Духам Сьвятым прынёс Сябе, бездакорнага, Богу, ачысьціць сумленьне нашае ад мёртвых дзеяў, на служэньне Богу жывому і Сапраўднаму!"},{"book":"ГАБРЭЯЎ","chapter":"9","verse":"15","text":"І таму Ён ёсьць Заступнік Новага Запавета, каб у выніку сьмерці Ягонай, якая была дзеля адкупленьня ад злачынстваў, зробленых у першым запавеце, пакліканыя да вечнай спадчыны атрымалі абяцаньне."},{"book":"ГАБРЭЯЎ","chapter":"9","verse":"16","text":"Бо, дзе завяшчаньне, там трэба, каб настала сьмерць завяшчальніка,"},{"book":"ГАБРЭЯЎ","chapter":"9","verse":"17","text":"бо завяшчаньне мае сілу пасьля памерлых; яно ня мае сілы, калі завяшчальнік жывы."},{"book":"ГАБРЭЯЎ","chapter":"9","verse":"18","text":"Таму і першы запавет быў уцьверджаны не бяз крыві,"},{"book":"ГАБРЭЯЎ","chapter":"9","verse":"19","text":"бо і Майсей, прамовіўшы ўсе запаведзі паводле закона перад усім народам, узяў кроў цялят і казлоў з вадою і воўнай чырванёнаю і ісопам, і акрапіў як самую кнігу, так і ўвесь народ,"},{"book":"ГАБРЭЯЎ","chapter":"9","verse":"20","text":"кажучы: «гэта кроў запавета, які запавядаў вам Бог»."},{"book":"ГАБРЭЯЎ","chapter":"9","verse":"21","text":"Таксама акрапіў крывёю і скінію і ўвесь посуд богаслужбовы."},{"book":"ГАБРЭЯЎ","chapter":"9","verse":"22","text":"Ды і ўсё амаль паводле закона ачышчаецца крывёю, і без праліцьця крыві ня бывае дараваньня."},{"book":"ГАБРЭЯЎ","chapter":"9","verse":"23","text":"Таму і вобразы нябеснага павінны былі ачышчацца гэтымі, а самае нябеснае лепшымі за гэтыя ахвярамі."},{"book":"ГАБРЭЯЎ","chapter":"9","verse":"24","text":"Бо Хрыстос ўвайшоў не ў рукатворнае сьвяцілішча, паводле вобразу сапраўднага ўсталяванае, а ў самое неба, каб стаць сёньня за нас перад абліччам Божым,"},{"book":"ГАБРЭЯЎ","chapter":"9","verse":"25","text":"і не на тое, каб шматкроць ахвяроўваць Сабою, як першасьвятар уваходзіць у сьвяцілішча штогод з чужою крывёю;"},{"book":"ГАБРЭЯЎ","chapter":"9","verse":"26","text":"інакш належала б Яму шматкроць пакутаваць ад пачатку сьвету. А Ён адзін раз, пад канец вякоў, зьявіўся для зьнішчэньня грэху ахвяраю Сваёю."},{"book":"ГАБРЭЯЎ","chapter":"9","verse":"27","text":"І як людзям належыць адзін раз памерці, а потым суд,"},{"book":"ГАБРЭЯЎ","chapter":"9","verse":"28","text":"так і Хрыстос: адзін раз прынёсшы Сябе ў ахвяру, каб пабраць грахі многіх, другі раз зьявіцца ня дзеля ачышчэньня грэху, а дзеля тых, што чакаюць Яго на збавеньне."}]}