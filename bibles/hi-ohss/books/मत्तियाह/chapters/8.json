{"data":[{"book":"मत्तियाह","chapter":"8","verse":"1","text":"जब येशु पर्वत से उतरकर आए तब बड़ी भीड़ उनके पीछे-पीछे चलने लगी."},{"book":"मत्तियाह","chapter":"8","verse":"2","text":"एक कोढ़ के रोगी ने उनके सामने झुककर उनसे विनती करके कहा, “प्रभु, यदि आप चाहें तो मुझे शुद्ध कर सकते हैं.”"},{"book":"मत्तियाह","chapter":"8","verse":"3","text":"येशु ने हाथ बढ़ाकर उसे स्पर्श करते हुए कहा, “मैं चाहता हूं. शुद्ध हो जाओ.” वह उसी क्षण कोढ़ रोग से शुद्ध हो गया."},{"book":"मत्तियाह","chapter":"8","verse":"4","text":"येशु ने उसे आज्ञा दी, “यह ध्यान रहे कि तुम इसके विषय में किसी को न बताओ. अब जाकर पुरोहित के सामने स्वयं को परीक्षण के लिए प्रस्तुत करो, और मोशेह द्वारा निर्धारित बलि भेंट करो कि तुम्हारा स्वास्थ्य-लाभ उनके सामने गवाही हो जाए.”"},{"book":"मत्तियाह","chapter":"8","verse":"5","text":"जब येशु ने कफ़रनहूम नगर में प्रवेश किया, तब एक शताधिपति ने आकर उनसे नम्रतापूर्वक निवेदन किया,"},{"book":"मत्तियाह","chapter":"8","verse":"6","text":"“प्रभु, घर पर मेरा सेवक लकवा रोग से पीड़ित है और वह घोर पीड़ा में है.”"},{"book":"मत्तियाह","chapter":"8","verse":"7","text":"येशु ने उसे आश्वासन दिया, “मैं आकर उसे चंगा करूंगा.”"},{"book":"मत्तियाह","chapter":"8","verse":"8","text":"किंतु शताधिपति ने कहा, “नहीं प्रभु, नहीं, मैं इस योग्य नहीं कि आप मेरे घर आएं. आप केवल मुंह से कह दीजिए और मेरा सेवक स्वस्थ हो जाएगा."},{"book":"मत्तियाह","chapter":"8","verse":"9","text":"मैं स्वयं बड़े अधिकारियों के अधीन नियुक्त हूं और सैनिक मेरे अधिकार में हैं. मैं किसी को आदेश देता हूं, ‘जाओ!’ तो वह जाता है, और किसी को आदेश देता हूं, ‘इधर आओ!’ तो वह आता है. अपने सेवक से कहता हूं, ‘यह करो!’ तो वह वही करता है.”"},{"book":"मत्तियाह","chapter":"8","verse":"10","text":"यह सुनकर येशु आश्चर्यचकित रह गए. उन्होंने पीछे आ रही भीड़ से कहा, “यह एक सच है कि मैंने इस्राएल राष्ट्र में भी किसी में ऐसा विश्वास नहीं देखा."},{"book":"मत्तियाह","chapter":"8","verse":"11","text":"मैं तुम्हें सूचित करना चाहता हूं कि स्वर्ग-राज्य में अब्राहाम, यित्सहाक और याकोब के साथ भोज में शामिल होने के लिए पूर्व और पश्चिम दिशाओं से अनेकानेक आकर संगति करेंगे,"},{"book":"मत्तियाह","chapter":"8","verse":"12","text":"किंतु राज्य के वारिस बाहर अंधकार में फेंक दिए जाएंगे. वह स्थान ऐसा होगा जहां रोना और दांत पीसना होता रहेगा.”"},{"book":"मत्तियाह","chapter":"8","verse":"13","text":"तब येशु ने शताधिपति से कहा, “जाओ, तुम्हारे लिए वैसा ही होगा जैसा तुम्हारा विश्वास है.” उसी क्षण वह सेवक चंगा हो गया."},{"book":"मत्तियाह","chapter":"8","verse":"14","text":"जब येशु पेतरॉस के घर पर आए, उन्होंने उनकी सास को बुखार से पीड़ित पाया."},{"book":"मत्तियाह","chapter":"8","verse":"15","text":"उन्होंने उनके हाथ का स्पर्श किया और वह बुखार से मुक्त हो गई और उठकर उन सब की सेवा करने में जुट गई."},{"book":"मत्तियाह","chapter":"8","verse":"16","text":"जब संध्या हुई तब लोग दुष्टात्मा से पीड़ित लोगों को उनके पास लाने लगे और येशु अपने वचन मात्र से उन्हें दुष्टात्मा मुक्त करते गए, साथ ही रोगियों को स्वस्थ."},{"book":"मत्तियाह","chapter":"8","verse":"17","text":"यह भविष्यवक्ता यशायाह द्वारा की गई इस भविष्यवाणी की पूर्ति थी:"},{"book":"मत्तियाह","chapter":"8","verse":"18","text":"अपने आस-पास भीड़ को देख येशु ने शिष्यों को झील की दूसरी ओर जाने की आज्ञा दी."},{"book":"मत्तियाह","chapter":"8","verse":"19","text":"उसी समय एक शास्त्री ने आकर येशु से विनती की, “गुरुवर, आप जहां कहीं जाएंगे, मैं आपके साथ रहूंगा.”"},{"book":"मत्तियाह","chapter":"8","verse":"20","text":"येशु ने उसके उत्तर में कहा, “लोमड़ियों के पास उनकी गुफाएं तथा आकाश के पक्षियों के पास उनके बसेरे होते हैं, किंतु मनुष्य के पुत्र8:20 मनुष्य के पुत्र प्रभु येशु अपने ही बारे में कहने का एक तरीका के पास तो सिर रखने तक का स्थान नहीं है!”"},{"book":"मत्तियाह","chapter":"8","verse":"21","text":"एक अन्य शिष्य ने उनसे विनती की, “प्रभु मुझे पहले अपने पिता की अंत्येष्टि की अनुमति दे दीजिए.8:21 अर्थात अपने पिता का अंतिम संस्कार तक परिचर्या करने की अनुमति”"},{"book":"मत्तियाह","chapter":"8","verse":"22","text":"किंतु येशु ने उससे कहा, “मृत अपने मरे हुओं का प्रबंध कर लेंगे, तुम मेरे पीछे हो लो.”"},{"book":"मत्तियाह","chapter":"8","verse":"23","text":"जब उन्होंने नाव में प्रवेश किया उनके शिष्य भी उनके साथ हो लिए."},{"book":"मत्तियाह","chapter":"8","verse":"24","text":"अचानक झील में ऐसा प्रचंड आंधी उठी कि लहरों ने नाव को ढांक लिया, किंतु येशु इस समय सो रहे थे."},{"book":"मत्तियाह","chapter":"8","verse":"25","text":"इस पर शिष्यों ने येशु के पास जाकर उन्हें जगाते हुए कहा, “प्रभु, हमारी रक्षा कीजिए, हम नाश हुए जा रहे हैं!”"},{"book":"मत्तियाह","chapter":"8","verse":"26","text":"येशु ने उनसे कहा, “क्यों डर रहे हो, अल्पविश्वासियो!” वह उठे और उन्होंने आंधी और झील को डांटा, और उसी क्षण ही पूरी शांति छा गई."},{"book":"मत्तियाह","chapter":"8","verse":"27","text":"शिष्य हैरान रह गए, और विचार करने लगे, “ये किस प्रकार के व्यक्ति हैं कि आंधी और झील तक इनकी आज्ञा का पालन करते हैं!”"},{"book":"मत्तियाह","chapter":"8","verse":"28","text":"झील पार कर वे गदारा नामक प्रदेश में आए. वहां कब्रों की गुफाओं से निकलकर दुष्टात्मा से पीड़ित दो व्यक्ति उनके सामने आ गए. वे दोनों इतने अधिक हिंसक थे कि कोई भी उस रास्ते से निकल नहीं पाता था."},{"book":"मत्तियाह","chapter":"8","verse":"29","text":"येशु को देख वे दोनों चिल्ला-चिल्लाकर कहने लगे, “परमेश्वर-पुत्र, आपका हमसे क्या लेना देना? क्या आप समय से पहले ही हमें दुःख देने आ पहुंचे हैं?”"},{"book":"मत्तियाह","chapter":"8","verse":"30","text":"वहां कुछ दूर सूअरों का एक झुंड चर रहा था."},{"book":"मत्तियाह","chapter":"8","verse":"31","text":"दुष्टात्मा येशु से विनती करने लगे, “यदि आप हमें बाहर निकाल ही रहे हैं, तो हमें इन सूअरों के झुंड में भेज दीजिए.”"},{"book":"मत्तियाह","chapter":"8","verse":"32","text":"येशु ने उन्हें आज्ञा दी, “जाओ!” वे निकलकर सूअरों में प्रवेश कर गए और पूरा झुंड ढलान पर सरपट भागता हुआ झील में जा गिरा और डूब गया."},{"book":"मत्तियाह","chapter":"8","verse":"33","text":"रखवाले भागे और नगर में जाकर घटना का सारा हाल कह सुनाया; साथ ही यह भी कि उन दुष्टात्मा से पीड़ित व्यक्तियों के साथ क्या-क्या हुआ."},{"book":"मत्तियाह","chapter":"8","verse":"34","text":"सभी नागरिक नगर से निकलकर येशु के पास आने लगे. जब उन्होंने येशु को देखा तो उनसे विनती करने लगे कि वह उस क्षेत्र की सीमा से बाहर चले जाएं."}]}