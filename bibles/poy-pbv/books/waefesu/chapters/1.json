{"data":[{"book":"Waefesu","chapter":"1","verse":"1","text":"Neni Paulu, kwa mafiliru ga Mlungu, wera ntumintumi gwa Yesu Kristu."},{"book":"Waefesu","chapter":"1","verse":"2","text":"Manemu na ponga ga Tati gwetu Mlungu na Mtuwa gwetu Yesu Kristu gaweri pamuhera na mwenga."},{"book":"Waefesu","chapter":"1","verse":"3","text":"Kakwiswi Mlungu Tati gwa Mtuwa gwetu Yesu Kristu! Toziya mukulikolerana pamuhera na Kristu yomberi katutekeleriti twenga kwa kutupanana matekeleru goseri ga shirohu ga kumpindi kwa Mlungu."},{"book":"Waefesu","chapter":"1","verse":"4","text":"Su pamberi pa kuumbwa pasipanu, Mlungu katusyaguliti kala twenga tuweri wakuwi kwa kulikolerana pamuhera na Kristu, su tuweri wananagala pota na kuwera shidoda kulongolu kwakuwi. Toziya ya mafiliru gakuwi,"},{"book":"Waefesu","chapter":"1","verse":"5","text":"Mlungu kalongiti kala kuwera kupitira Yesu Kristu katutenditi twenga tuweri wana wakuwi, hangu ndo ntambu yakafiriti na shashimuherepeziyiti."},{"book":"Waefesu","chapter":"1","verse":"6","text":"Su twenga tumuzyumi Mlungu manemu gakuwi gana ukwisa, toziya yakatupanana hera Mwana gwakuwi yakamfira nentu!"},{"book":"Waefesu","chapter":"1","verse":"7","text":"Kwa mwazi gwakuwi Kristu, twenga twankulopoziwa na kulekiziwa vidoda vyatutenda. Ndo ntambu yauwera ukulu wa manemu ga Mlungu"},{"book":"Waefesu","chapter":"1","verse":"8","text":"gakatupananiti twenga kuvuwa!"},{"book":"Waefesu","chapter":"1","verse":"9","text":"Mlungu katenditi shilii shakapangiti kutenda na katutenditi tugamani galii gagalififiti, gakafiriti kugatenda kupitira Kristu."},{"book":"Waefesu","chapter":"1","verse":"10","text":"Aga hagatendeki mumashaka galii gakatuliti Mlungu pagasoka, guweriti gwakujojinira viwumbi vyoseri pamuhera, kila shintu kumpindi kwa Mlungu na pasipanu vilongoziwi na Kristu."},{"book":"Waefesu","chapter":"1","verse":"11","text":"Vintu vyoseri vitendeka ntambu yakafiriti Mlungu, yomberi katusyagula twenga tuweri wantu wakuwi kwa kulikolerana pamuhera na Kristu ntambu yakafiriti, kaamuwiti hangu kwanjira lupaga."},{"book":"Waefesu","chapter":"1","verse":"12","text":"Su twenga yatulongoleriti kumtumbira Kristu, tufiruwa tuwuzyumi ukwisa wa Mlungu!"},{"book":"Waefesu","chapter":"1","verse":"13","text":"Na mwenga viraa muwera wantu wa Mlungu, pampikaniriti unakaka wa ujumbi wa Shisoweru Shiwagira shashijegiti ulopoziya. Mwenga mumjimiriti Kristu na Mlungu kawatuliti shilangaliru kuwera wantu wakuwi kwa kuwapanana Rohu Mnanagala yakamlagiliti."},{"book":"Waefesu","chapter":"1","verse":"14","text":"Rohu Mnanagala ndo yakatutenda tuweri na unakaka kuwanka goseri Mlungu gakawalagiliti wantu wakuwi na shitwatira ashi shitulanguziya nakaka kuwera Mlungu hakawalekiziyi woseri yawawera wakuwi. Tuuzyumi ukwisa wakuwi!"},{"book":"Waefesu","chapter":"1","verse":"15","text":"Toziya ayi kwanjira pampikaniriti njimiru yenu kwa Mtuwa Yesu na mafiliru genu kwa wantu wa Mlungu,"},{"book":"Waefesu","chapter":"1","verse":"16","text":"ndekiti ndiri kumgambira Mlungu mayagashii toziya ya mwenga. Panumluwa Mlungu nuwalyaluwa ndiri,"},{"book":"Waefesu","chapter":"1","verse":"17","text":"su numuluwa Tati yakawera na ukwisa, Mlungu gwa Mtuwa gwetu Yesu Kristu, kawapanani Rohu gwakuwi yakawatenda mwenga muweri na luhala na kuwagubutulireni Mlungu, su mwenga hamummani nentu."},{"book":"Waefesu","chapter":"1","verse":"18","text":"Numuluwa Mlungu kawatangi mwenga mpati kulimana litumbiru lilii lyakawashemerani na ukwisa mkulu wa lifupu lya uhala lyakawatuliliti wantu wakuwi,"},{"book":"Waefesu","chapter":"1","verse":"19","text":"mpati kuumana uwezu wakuwi ntambu yawuwera mkulu nentu toziya ya twenga yatujimira. Uwezu awu wawutenda lihengu mngati mwa twenga, ulifana na makakala galii makulu nentu"},{"book":"Waefesu","chapter":"1","verse":"20","text":"gakamzyukisiyiti Kristu na kamkalasiya pahala pa ukolamlima kumpindi."},{"book":"Waefesu","chapter":"1","verse":"21","text":"Aku Kristu kawera mkulu gwa wakulu, kankukolamlima mukila kolamlima na wanauwezu na makakala na watuwa, kankukolamlima kila rohu yayitumbirwa mupasipanu na pasipanu payiza."},{"book":"Waefesu","chapter":"1","verse":"22","text":"Mlungu kamupananiti Yesu uwezu wa vintu vyoseri na kumtula kuwera mtuwi gwa vintu vyoseri mushipinga sha wantu yawamjimira Yesu."},{"book":"Waefesu","chapter":"1","verse":"23","text":"Shipinga sha wantu shawamjimira Mlungu ndo nshimba ya Kristu. Shipinga sha wantu shawamjimira Mlungu shimemiziwa na Kristu na Kristu kamemiziya kila shintu pahala poseri."}]}