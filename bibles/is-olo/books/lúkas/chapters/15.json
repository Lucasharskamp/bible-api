{"data":[{"book":"Lúkas","chapter":"15","verse":"1","text":"Skattheimtumenn voru þekktir að óheiðarleika. Þeir komu oft ásamt öðrum stórsyndurum til þess að hlusta á Jesú predika."},{"book":"Lúkas","chapter":"15","verse":"2","text":"Faríseunum og lögvitringunum líkaði meinilla að hann skyldi umgangast jafn fyrirlitlegt fólk, og meira að segja borða með því!"},{"book":"Lúkas","chapter":"15","verse":"3-4","text":"Jesús sagði þeim því eftirfarandi dæmisögu: „Segjum svo að þú ættir hundrað kindur, en ein þeirra villtist í burtu og týndist í óbyggðinni. Myndir þú þá ekki skilja hinar níutíu og níu eftir og fara að leita þeirrar sem týndist, uns þú fyndir hana?"},{"book":"Lúkas","chapter":"15","verse":"5","text":"Þá yrðir þú svo glaður að þú bærir hana heim á herðum þér."},{"book":"Lúkas","chapter":"15","verse":"6","text":"Og kallaðir saman vini þína og granna til að gleðjast með þér yfir því að týnda kindin skyldi hafa fundist."},{"book":"Lúkas","chapter":"15","verse":"7","text":"Á sama hátt verður meiri gleði á himnum vegna eins syndara sem snýr sér til Guðs, en yfir öðrum níutíu og níu sem ekki hafa villst frá Guði!"},{"book":"Lúkas","chapter":"15","verse":"8","text":"Tökum annað dæmi: Kona á tíu dýrmæta silfurpeninga og týnir einum þeirra. Hvað gerir hún þá? Hún kveikir ljós, leitar um allt og sópar hvern krók og kima þangað til hann finnst."},{"book":"Lúkas","chapter":"15","verse":"9","text":"Síðan kallar hún á vinkonur sínar og fær þær til að samgleðjast sér."},{"book":"Lúkas","chapter":"15","verse":"10","text":"Á sama hátt gleðjast englar Guðs einnig yfir hverjum þeim syndara sem gerir iðrun.“"},{"book":"Lúkas","chapter":"15","verse":"11","text":"„Maður nokkur átti tvo syni."},{"book":"Lúkas","chapter":"15","verse":"12","text":"Yngri sonurinn sagði við föður sinn: „Ég vil gjarnan fá minn hluta arfsins strax, í stað þess að bíða þangað til þú ert dáinn.“"},{"book":"Lúkas","chapter":"15","verse":"13","text":"Nokkrum dögum síðar tók yngri sonurinn saman föggur sínar og hélt til fjarlægs lands. Þar eyddi hann öllum peningunum í skemmtanir og skækjur."},{"book":"Lúkas","chapter":"15","verse":"14","text":"En þegar hann var að verða peningalaus kom mikil hungursneyð í því landi og hann tók að líða skort."},{"book":"Lúkas","chapter":"15","verse":"15","text":"Þá réð hann sig sem svínahirði hjá bónda einum."},{"book":"Lúkas","chapter":"15","verse":"16","text":"Hann varð svo hungraður að hann langaði jafnvel í baunahýðið sem svínin átu. Enginn gaf honum neitt."},{"book":"Lúkas","chapter":"15","verse":"17","text":"Að lokum áttaði hann sig á eymd sinni og sagði við sjálfan sig: „Verkamennirnir heima hjá föður mínum hafa nóg að borða og meira en það, en hér er ég að veslast upp af hungri!"},{"book":"Lúkas","chapter":"15","verse":"18","text":"Ég ætla að fara heim til pabba og segja: „Ég hef syndgað bæði gegn Guði og þér."},{"book":"Lúkas","chapter":"15","verse":"19","text":"Ég er ekki lengur verður að kallast sonur þinn. Viltu ráða mig sem verkamann hjá þér?“ “"},{"book":"Lúkas","chapter":"15","verse":"20","text":"Síðan lagði hann af stað heim til föður síns. Faðir hans sá til hans þegar hann nálgaðist, kenndi í brjósti um hann, hljóp á móti honum, faðmaði hann og kyssti."},{"book":"Lúkas","chapter":"15","verse":"21","text":"Þá sagði sonurinn: „Faðir, ég hef syndgað bæði gegn Guði og þér. Ég er ekki verður að kallast sonur þinn.“"},{"book":"Lúkas","chapter":"15","verse":"22","text":"Faðirinn kallaði þá til þjóna sinna og sagði: „Flýtið ykkur! Náið í fallegustu skikkjuna sem til er og færið hann í. Látið líka hring á fingur hans og sækið nýja skó handa honum."},{"book":"Lúkas","chapter":"15","verse":"23","text":"Slátrið síðan alikálfinum því að nú ætlum við að halda veislu!"},{"book":"Lúkas","chapter":"15","verse":"24","text":"Þessi sonur minn var dauður, en nú er hann lifnaður við. Hann var týndur, en nú er hann fundinn.“ Síðan hófst veislan."},{"book":"Lúkas","chapter":"15","verse":"25","text":"Meðan þetta gerðist var eldri sonurinn við vinnu úti á akri. Þegar hann kom heim, heyrði hann danstónlist frá húsinu"},{"book":"Lúkas","chapter":"15","verse":"26","text":"og spurði einn þjóninn hvað gengi á."},{"book":"Lúkas","chapter":"15","verse":"27","text":"„Bróðir þinn er kominn,“ svaraði þjónninn, „og faðir þinn lét slátra kálfinum, sem verið var að ala, og hefur nú stofnað til mikillar veislu til að fagna því að sonurinn er kominn heim heill á húfi.“"},{"book":"Lúkas","chapter":"15","verse":"28","text":"Þá reiddist eldri bróðirinn og vildi ekki fara inn. Faðir hans fór þá út og bað hann fyrir alla muni að koma inn."},{"book":"Lúkas","chapter":"15","verse":"29","text":"En hann svaraði: „Ég hef stritað fyrir þig öll þessi ár og aldrei neitað að gera neitt sem þú baðst mig. Þó hefur þú aldrei gefið mér svo mikið sem eina geit, allan þennan tíma, svo að ég gæti haldið veislu með vinum mínum."},{"book":"Lúkas","chapter":"15","verse":"30","text":"En þegar þessi sonur þinn kemur heim, hann sem eyddi peningum þínum í skækjur, þá heldur þú hátíð og slátrar besta kálfinum.“"},{"book":"Lúkas","chapter":"15","verse":"31","text":"En faðir hans sagði: „Sonur minn, þú ert alltaf hjá mér og allt sem ég á, átt þú með mér."},{"book":"Lúkas","chapter":"15","verse":"32","text":"En nú getum við ekki annað en glaðst, því hann er jú bróðir þinn. Hann var dauður, en er nú lifnaður við! Hann var týndur, en nú er hann fundinn.“ “"}]}