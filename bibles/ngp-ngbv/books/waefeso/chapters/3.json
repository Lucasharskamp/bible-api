{"data":[{"book":"Waefeso","chapter":"3","verse":"1","text":"Kwaivo, Miye Paulo mvugailwa ywa Yesu Kilisito, nalombeza Mnungu kwajili yenyu want'hu hi Wayahudi."},{"book":"Waefeso","chapter":"3","verse":"2","text":"Ikindedi mwiva kugamba kwa mbazi zakwe Mnungu nakanink'ha indima ino niidamanye kwajili yenyu."},{"book":"Waefeso","chapter":"3","verse":"3","text":"Mnungu kanigubuila mzungu wakwe ukefisile no kunitenda nimanye kwa sila ya magubuilo. Hiwandika kwa uguhi mwe mbuli ino,"},{"book":"Waefeso","chapter":"3","verse":"4","text":"Naho mnasoma ayo niwandike nomdahe kumanya ivo nikimanyize kinyele cha Kilisito."},{"book":"Waefeso","chapter":"3","verse":"5","text":"Aho kale want'hu hawagambilagwa kinyele icho, mna haluse Mnungu kawagubula wegala ulosi na walotezi wa Mnungu wakwe wasuntilwa, kwa sila ya Muye msuntilwa."},{"book":"Waefeso","chapter":"3","verse":"6","text":"Ikinyele chenye ni iki. Kwe sila ye Mbuli Yedi, want'hu hi Wayahudi wapata ndala hamwenga na Wayahudi mwo kuvikilwa ni Mnungu, woho nawo ni vilungo mwo mwili uudya, naho kwa hamwenga wahokela mwa yadya Mnungu awenk'hile lagano kwa sila ya Yesu Kilisito."},{"book":"Waefeso","chapter":"3","verse":"7","text":"Miye hitendigwa kunda mndima we Mbuli Yedi, no uwedi anink'hile Mnungu kwa udahi wakwe mkulu."},{"book":"Waefeso","chapter":"3","verse":"8","text":"Miye ni mdodo vitendese mwa want'hu wose wa Mnungu mna Mnungu kanilagisa uwedi wakwe vileke niwabilikize want'hu hi Wayahudi ugoli wakwe Kilisito hewiina kihimo,"},{"book":"Waefeso","chapter":"3","verse":"9","text":"naho niwatende want'hu waone mzungu wa Mnungu ukefisile ivo ukudamanywa, Mnungu muufi we vint'hu vose nakafisa kinyele iki kukongela aho nk'hongo ye vint'hu vose,"},{"book":"Waefeso","chapter":"3","verse":"10","text":"vileke inde haluse, kwe sila ya want'hu wamhuwile Kilisito, wakulu wa kulanga na wata udahi, wadahe kubunk'hula mzungu wa Mnungu ivo wili wi hengi."},{"book":"Waefeso","chapter":"3","verse":"11","text":"Mnungu nakadamanya imbuli iyo kutimila dia alongaga dya mazuwa ya ulo na ulo, idyo atendile kwa sila ya Kilisito Yesu Zumbe ywetu."},{"book":"Waefeso","chapter":"3","verse":"12","text":"Kwaviya chamhuwila Kilisito, chakeduvya, naho kina udahi wa kuita hameso ya Mnungu kikanda ne kindedi akukihokela."},{"book":"Waefeso","chapter":"3","verse":"13","text":"Naivo namlombeza Mnungu msekusokezwa kwa masulumizo hupata kwajili yenyu kwaviya ayo ni kwajili ye nt'hogola yenyu nk'hulu."},{"book":"Waefeso","chapter":"3","verse":"14","text":"Kwaivo nafika madi kulombeza hameso ha Tate,"},{"book":"Waefeso","chapter":"3","verse":"15","text":"uyo ichotoko che zink'holo ze vint'hu vose mwe isi na kwo ulanga."},{"book":"Waefeso","chapter":"3","verse":"16","text":"Namlombeza Mnungu viligane no ukulu we wedi wakwe utendese, awenk'heni nguvu kwa udahi wa Muye ywa Mnungu ywakwe, mtoge mioyo yenyu,"},{"book":"Waefeso","chapter":"3","verse":"17","text":"naho nalombeza Kilisito atende kaya mwe mioyo yenyu kwa kumhuwila. Naho mnde mtoga na nk'hongelo mwo lukunde,"},{"book":"Waefeso","chapter":"3","verse":"18","text":"vileke nyuwe hamwenga na want'hu wose wa Mnungu, mdahe kumanya ivo lukunde lwa Yesu lukwenela kwa uzangalamu, naho kwa uhale, na utali kuita kulanga, naho kwa utali wa hasi."},{"book":"Waefeso","chapter":"3","verse":"19","text":"Heiye, mdahe kumanya lukunde lwa Kilisito lukujink'ha umanyi wose, mmemezwe vitendese ukintizi wo ugima no udahi za Mnungu."},{"book":"Waefeso","chapter":"3","verse":"20","text":"Mnungu, adaha kudamanya kujink'ha yadya kikulombeza hegu kubanikanyanya, kuligana no ludole lwakwe zikudamanya ndima mndani mwetu."},{"book":"Waefeso","chapter":"3","verse":"21","text":"Ukulu unde kwa Mnungu na mwe difyo dya wahuwila wa Kilisito na mwa Kilisito Yesu mazuwa yose na ulo na ulo. Taile"}]}