{"data":[{"book":"Matouš","chapter":"27","verse":"1","text":"Ráno se opět sešli členové židovské velerady a domlouvali se, jak by přiměli Římany, aby potvrdili rozsudek smrti."},{"book":"Matouš","chapter":"27","verse":"2","text":"Potom poslali spoutaného Ježíše k římskému místodržiteli Pilátovi."},{"book":"Matouš","chapter":"27","verse":"3","text":"Když Jidáš viděl, že Ježíše odsoudili k smrti, hnulo se v něm svědomí, že ho zradil. Vzal třicet stříbrných, které dostal za zradu, a chtěl je vrátit představitelům velerady:"},{"book":"Matouš","chapter":"27","verse":"4","text":"„Zhřešil jsem, zradil jsem nevinného člověka!“ Oni však lhostejně odpověděli: „Do toho nám nic není, to je tvoje věc!“"},{"book":"Matouš","chapter":"27","verse":"5","text":"Jidáš odhodil peníze v chrámu, vyběhl ven a oběsil se."},{"book":"Matouš","chapter":"27","verse":"6","text":"Velekněží dali peníze sebrat a řekli si: „Co s nimi? Pro chrámovou pokladnu se nehodí. Lpí na nich krev!“"},{"book":"Matouš","chapter":"27","verse":"7","text":"Dohodli se tedy, že za ně koupí pozemek, kde si dříve hrnčíři kopali hlínu, a že tam budou pohřbívat cizince, kteří zemřou v Jeruzalémě."},{"book":"Matouš","chapter":"27","verse":"8","text":"A tak se tomu místu až dodnes říká „Krvavé pole“."},{"book":"Matouš","chapter":"27","verse":"9","text":"Tím se splnilo staré proroctví:"},{"book":"Matouš","chapter":"27","verse":"10","text":"a dali je podle Božího rozkazu"},{"book":"Matouš","chapter":"27","verse":"11","text":"Ježíš byl předveden před římského místodržitele Piláta. Ten se ho zeptal: „Tak ty jsi židovský král?“"},{"book":"Matouš","chapter":"27","verse":"12","text":"K dalším žalobám židovské velerady se však nevyjádřil."},{"book":"Matouš","chapter":"27","verse":"13","text":"„Neslyšíš, z čeho tě obviňují?“ ptal se Pilát."},{"book":"Matouš","chapter":"27","verse":"14","text":"Ale k jeho velkému údivu Ježíš mlčel, nehájil se."},{"book":"Matouš","chapter":"27","verse":"15","text":"Bývalo zvykem, že místodržitel o velikonočních svátcích propouštěl jednoho vězně podle přání lidu."},{"book":"Matouš","chapter":"27","verse":"16","text":"Tehdy právě Římané měli ve vězení zvlášť pověstného zločince jménem Barabáš."},{"book":"Matouš","chapter":"27","verse":"17","text":"Když se lid toho jitra shromáždil před Pilátovým domem, zeptal se jich místodržitel: „Koho vám mám propustit – Barabáše, nebo Ježíše Krista?“"},{"book":"Matouš","chapter":"27","verse":"18","text":"Věděl, že Ježíše udali velekněží, protože mu záviděli jeho popularitu."},{"book":"Matouš","chapter":"27","verse":"19","text":"V té chvíli dostal Pilát na soudcovském křesle vzkaz od své ženy: „Ruce pryč od toho nevinného člověka! Kvůli němu mne v noci pronásledovaly strašné sny.“"},{"book":"Matouš","chapter":"27","verse":"20","text":"Zástupci velerady zatím přesvědčovali lid, aby žádal svobodu pro Barabáše a pro Ježíše smrt."},{"book":"Matouš","chapter":"27","verse":"21","text":"Když se Pilát znovu zeptal, koho z těch dvou má propustit, ozval se pokřik: „Barabáše!“"},{"book":"Matouš","chapter":"27","verse":"22","text":"„A co mám udělat s Ježíšem Kristem?“ zeptal se Pilát. Dav křičel: „Ukřižuj ho!“"},{"book":"Matouš","chapter":"27","verse":"23","text":"Pilát ještě namítl: „Vždyť se ničeho zlého nedopustil.“ Ale křik davu se stupňoval: „Na kříž! Na kříž!“"},{"book":"Matouš","chapter":"27","verse":"24","text":"Pilát viděl, že jeho snaha zachránit Ježíše je marná a že napětí davu roste, umyl si přede všemi ruce a řekl: „Jsem čistý od krve toho člověka. Je nevinný, odpovědnost je na vás!“"},{"book":"Matouš","chapter":"27","verse":"25","text":"Nato dav volal: „Jeho krev na nás i na naše děti!“"},{"book":"Matouš","chapter":"27","verse":"26","text":"Barabáše jim tedy propustil, Ježíše nechal zbičovat a svolil, aby byl ukřižován."},{"book":"Matouš","chapter":"27","verse":"27","text":"Římští vojáci jej nejprve odvedli do vládní budovy a svolali k němu celou četu."},{"book":"Matouš","chapter":"27","verse":"28","text":"Svlékli ho a přes ramena mu přehodili rudý plášť."},{"book":"Matouš","chapter":"27","verse":"29","text":"Z trní upletli korunu, narazili mu ji na hlavu a do pravé ruky mu dali prut místo žezla. Pak před ním klekali a posměšně volali: „Ať žije židovský král!“"},{"book":"Matouš","chapter":"27","verse":"30","text":"Plivali na něj a tím prutem ho bili po hlavě."},{"book":"Matouš","chapter":"27","verse":"31","text":"Když se dost pobavili, vyměnili mu zase plášť za jeho šaty a vedli ho na popraviště."},{"book":"Matouš","chapter":"27","verse":"32","text":"Cestou popadli jednoho muže a přinutili ho, aby nesl Ježíšův kříž. Byl to Šimon z Kyrény."},{"book":"Matouš","chapter":"27","verse":"33","text":"Došli až na pahorek zvaný Golgota – Lebka."},{"book":"Matouš","chapter":"27","verse":"34","text":"Tam mu nabídli zkyslé víno s hořkou přísadou. Když ochutnal, odmítl."},{"book":"Matouš","chapter":"27","verse":"35","text":"Ukřižovali ho a pak mezi sebou losovali o jeho šaty. Tím se splnilo jedno z proroctví: „Rozebrali si můj oděv, o mé šaty losovali.“"},{"book":"Matouš","chapter":"27","verse":"36","text":"Pak se posadili a drželi stráž."},{"book":"Matouš","chapter":"27","verse":"37","text":"Nad hlavou mu připevnili nápis s označením viny: „Ježíš, král Židů.“"},{"book":"Matouš","chapter":"27","verse":"38","text":"Současně s ním byli po obou stranách ukřižováni dva zločinci."},{"book":"Matouš","chapter":"27","verse":"39","text":"Kolemjdoucí se Ježíšovi pošklebovali"},{"book":"Matouš","chapter":"27","verse":"40","text":"a vysmívali:"},{"book":"Matouš","chapter":"27","verse":"41-42","text":"K nim se přidali i členové velerady: „Podívejte se na zachránce! Sám se zachránit neumí. Židovský král – visí na kříži! Sestup dolů a uvěříme ti."},{"book":"Matouš","chapter":"27","verse":"43","text":"Dovolával se Boha, říkal, že je Boží Syn. Ať ho tedy Bůh vysvobodí!“"},{"book":"Matouš","chapter":"27","verse":"44","text":"Podobná slova se ozvala i z vedlejších křížů."},{"book":"Matouš","chapter":"27","verse":"45","text":"V poledne se nad celým krajem setmělo a tma trvala až do tří hodin."},{"book":"Matouš","chapter":"27","verse":"46","text":"Pak Ježíš hlasitě zvolal: „Eli, Eli, lema sabachtani?“ což znamená: „Bože můj, Bože můj, proč jsi mne opustil?“"},{"book":"Matouš","chapter":"27","verse":"47","text":"Někteří z těch, co stáli poblíž, se domnívali, že volá proroka Elijáše."},{"book":"Matouš","chapter":"27","verse":"48","text":"Jeden z nich běžel pro houbu, namočil ji v tom kyselém nápoji, nastrčil na prut a podával Ježíšovi k ústům."},{"book":"Matouš","chapter":"27","verse":"49","text":"Ostatní ho okřikovali: „Jen ho nech, ať vidíme, jestli mu přijde Elijáš na pomoc!“"},{"book":"Matouš","chapter":"27","verse":"50","text":"Potom Ježíš znovu vykřikl a zemřel."},{"book":"Matouš","chapter":"27","verse":"51","text":"V tom okamžiku se v chrámu roztrhla opona, zakrývající vstup do svatyně. Tak bylo naznačeno, že úloha bohoslužeb je Kristovou obětí naplněna a končí. Země se chvěla, skály pukaly"},{"book":"Matouš","chapter":"27","verse":"52-53","text":"a hroby se otvíraly. Když pak Ježíš vstal z mrtvých, mnozí v Jeruzalémě dosvědčovali, že viděli vzkříšené z těch hrobů. Byli předzvěstí toho, že Ježíš zvítězil nad smrtí a jednou vzkřísí všechny své věrné."},{"book":"Matouš","chapter":"27","verse":"54","text":"Když velitel s popravčí četou viděli zemětřesení a všechno, co se dělo, padla na ně hrůza a říkali: „On to byl opravdu Boží Syn!“"},{"book":"Matouš","chapter":"27","verse":"55","text":"Z povzdálí přihlíželo také mnoho žen, které přišly s Ježíšem až z Galileje a staraly se o něj a jeho učedníky."},{"book":"Matouš","chapter":"27","verse":"56","text":"Mezi nimi byla i Marie Magdaléna, Marie – matka Jakuba a Josefa, a matka Jakuba a Jana Zebedeových."},{"book":"Matouš","chapter":"27","verse":"57","text":"Když nastal večer, přišel jeden bohatý muž z Arimatie, jménem Josef, jeden z Ježíšových následovníků."},{"book":"Matouš","chapter":"27","verse":"58","text":"Dal se ohlásit u Piláta a prosil, aby mu vydal Ježíšovo tělo. Pilát mu vyhověl."},{"book":"Matouš","chapter":"27","verse":"59","text":"Josef zavinul Ježíšovo tělo do čistého plátna"},{"book":"Matouš","chapter":"27","verse":"60","text":"a uložil do hrobu, který si dal před nedávnem vytesat ve skále. Vchod do hrobky dal po pohřbu uzavřít těžkým balvanem. Pak odešel."},{"book":"Matouš","chapter":"27","verse":"61","text":"Dvě Marie – jedna z nich Marie Magdaléna – přihlížely pohřbu."},{"book":"Matouš","chapter":"27","verse":"62","text":"Druhý den v sobotu šli velekněží a farizejové k Pilátovi"},{"book":"Matouš","chapter":"27","verse":"63","text":"a řekli: „Pane, vzpomněli jsme si, že ten podvodník svého času řekl: ‚Třetího dne opět vstanu k životu.‘"},{"book":"Matouš","chapter":"27","verse":"64","text":"Dej tedy aspoň tři dny hlídat hrob, nebo přijdou jeho učedníci, ukradnou ho a pak budou lidem namlouvat, že vstal z mrtvých. A to by k tomu bludu ještě chybělo!“"},{"book":"Matouš","chapter":"27","verse":"65","text":"„Dobře,“ řekl Pilát, „postavte tam stráž, jak myslíte.“"},{"book":"Matouš","chapter":"27","verse":"66","text":"Oni šli, postavili tam stráž a dokonce zapečetili vstupní kámen."}]}