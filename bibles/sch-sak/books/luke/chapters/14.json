{"data":[{"book":"Luke","chapter":"14","verse":"1","text":"Sabathni voikhat chu, Pharisee ulien inkhat ina Jisua bu nêk rangin a siela, mîn an enrichika."},{"book":"Luke","chapter":"14","verse":"2","text":"Mi inkhat a ke, a bânngei inthing, Jisua kôma a honga."},{"book":"Luke","chapter":"14","verse":"3","text":"Jisua'n, Balam minchupungei le Phariseengei kôma, “Ei Balamin Sabathni mi mindam a phal mo, phal mak mo?” tiin a rekel ngeia."},{"book":"Luke","chapter":"14","verse":"4","text":"Hanchu an dâireka, Jisua'n damloi hah a sûra, a mindama, a min se zoia."},{"book":"Luke","chapter":"14","verse":"5","text":"Hanchu, Jisua'n an kôma, tumakhatin a nâipasal mo, a seratchal mo, Sabathnin tuikhura tâk senla, Sabathni nikhomrese, kelsuo kelen no tunui mo?14:5: Mat 12:11 a tia."},{"book":"Luke","chapter":"14","verse":"6","text":"Hannisenla ha chong hah tutên thuon thei mak ngei."},{"book":"Luke","chapter":"14","verse":"7","text":"An mi siel ngei mi senkhatin sukmun asa an thang, a mûn chu Jisua'n hi chongmintêk hih a ril ngeia."},{"book":"Luke","chapter":"14","verse":"8","text":"“Mîn inneina ruolhoia nangni an sielin, sukmun asana insung no roi.” nin nêka mi lien uol an sielin chu,14:8-10: Chvr 25:6,7"},{"book":"Luke","chapter":"14","verse":"9","text":"in pumapa no kôma hongin, “Ama hi mun ot roh” tîng a ta mâimôk takin mun innuoina insung ni tih."},{"book":"Luke","chapter":"14","verse":"10","text":"Manêk han, nang an siela anîn chu mun innuoina insung inla, a pumapa hong a ta, no kôma, “Mala, mun asana hong insung roh tîng a ta, hanchu, khuolmingei makunga mirit lông ni tih."},{"book":"Luke","chapter":"14","verse":"11","text":"Omlien ngei kai intem an ta, omchîn ngei chu minlutin om an tih,” a tia."},{"book":"Luke","chapter":"14","verse":"12","text":"Jisua'n a sielpu kôma khom, “Sûna mo, jâna mo, ruolhoi no tho tikin chu, na malngei mo, na lâibungngei mo, nu sûngsuokngei mo, nu bunga minei ngei mo, siel no roh, nônchu nang siel nôk an ta, nang thuon nôk an tih."},{"book":"Luke","chapter":"14","verse":"13","text":"Ruolhoi no thôn chu inriengngei, a ôingei, kholrangei, mitchongei siel roh,"},{"book":"Luke","chapter":"14","verse":"14","text":"nang an thuon theiloi sikin sat nang vur sâng a tih, midikngei inthoi nôk tika Pathien'n nang thuon a tih,” a tipea."},{"book":"Luke","chapter":"14","verse":"15","text":"Hanchu, a khêng otpui inkhatin a chongril a rieta, a kôma, “Pathien Rêngrama ruolhoia insung rang ngei chu idôra râisân a om rang mo na!” a tia."},{"book":"Luke","chapter":"14","verse":"16","text":"Jisua'n a kôma, “Mi inkhatin ruolhoi roiinpui tak a minsûka, mi tamtak a siela,"},{"book":"Luke","chapter":"14","verse":"17","text":"anêk zora tikin chu a mi siel ngei kôma, ‘Hong ta roi jâttin ânzoi zoi,’ iti rangin a tîrlâm a tîra."},{"book":"Luke","chapter":"14","verse":"18","text":"Hanchu an rêngin inlêmna an nei chita, A motontak han a kôma, ‘Loi ko rochôka, a en ke se rang, ni muduol roh,’ a tia."},{"book":"Luke","chapter":"14","verse":"19","text":"Mi dangin, seratchal bop rangnga ko rochôka, a enmindik rangin ke se rang ani, ni lei muduol roh,” a tia."},{"book":"Luke","chapter":"14","verse":"20","text":"Mi dangin, “inkenei suobil kêng ania, masikin hong thei no ning,” a tia."},{"book":"Luke","chapter":"14","verse":"21","text":"Ma tîrlâm hah a se sirin chu a pu a rila. A pumapa hah a takasia, a tîrlâm kôm, “Se lalai inla, kotmâingeia, lamlienngeia, inriengngei, a ôingei, mitchongei, kholrangei hongtuong ngei roh,” a tia."},{"book":"Luke","chapter":"14","verse":"22","text":"Tîrlâm han a kôma, “O, pu ni ti anghan ko thoa, ania, mun tamtak a la tong” a tia."},{"book":"Luke","chapter":"14","verse":"23","text":"Hanchu a pûn, a tîrlâm kôma han, “Sênla, lamliena, lamkêma mingei, ki in sipna rangin hongtuong lût roh."},{"book":"Luke","chapter":"14","verse":"24","text":"Nang ki ril, mi ki siel ngei han tutên ka ruolhoia sâk noni ngei a ti,” a tia."},{"book":"Luke","chapter":"14","verse":"25","text":"Voikhat chu mipui tampa Jisua leh an inruoia, an tieng ânheia, an kôma,"},{"book":"Luke","chapter":"14","verse":"26","text":"“Tutu a nû le a pa, a lômnu le a nâingei, a lâibungngei le a sarnungei, le ama takpum nêka, lungkham mi mu uol nônchu, ko kôma hongin ku ruoisi nithei no nih.14:26: Mat 10:37"},{"book":"Luke","chapter":"14","verse":"27","text":"Tukhom ama khros ruputa mi jûi loipu chu ka ruoisingei nithei no nih,”14:27: Mat 10:38; 16:24; Mk 8:34; Luk 9:23 a tia."},{"book":"Luke","chapter":"14","verse":"28","text":"Tumakhatin in insâng sin rang bôk senla, insungin a sin zoina rang sum a dôn le dônloi mindon bak a tih."},{"book":"Luke","chapter":"14","verse":"29","text":"Lungphûm a phûm suole, zoi thei khâi tano senla, a mu nâmin munuisan an tih."},{"book":"Luke","chapter":"14","verse":"30","text":"A in sin a phut nâka chu, zoi thei khâi mak tîng an tih."},{"book":"Luke","chapter":"14","verse":"31","text":"Hanchu, tu rêng mo, a mi isângsôm leh rêng danga mi isângsômnik leh ama doi ranga juong, a ngam rang le ngamloi rang, insungin a mindon bak loi rang?"},{"book":"Luke","chapter":"14","verse":"32","text":"A doi ngamloi rangin chu, alazana an la om lâiin, inngêina sin rangin thangthei tîr a tih."},{"book":"Luke","chapter":"14","verse":"33","text":"Ma anghan, tutu nangni khom a nei murdi a mâk riei nônchu ku ruoisi ni thei no tunui."},{"book":"Luke","chapter":"14","verse":"34","text":"“Michi hi asa, ania, a alna boi ta senla chu, min al nôk thei ni khâi mak."},{"book":"Luke","chapter":"14","verse":"35","text":"Pil rang khomin, ur rang khom sa mak, vôrpai rang vai kêng. Kuor nin dônin chu rangâi roi,” a tia."}]}