{"data":[{"book":"ЕЗЭКІІЛЯ","chapter":"17","verse":"1","text":"І было мне слова Гасподняе:"},{"book":"ЕЗЭКІІЛЯ","chapter":"17","verse":"2","text":"сыне чалавечы! прапануй загадку і скажы прыпавесьць дому Ізраілеваму."},{"book":"ЕЗЭКІІЛЯ","chapter":"17","verse":"3","text":"Скажы: так кажа Гасподзь Бог: вялікі арол зь вялікімі крыламі, з доўгімі пёрамі, пушысты, перысты прыляцеў на Ліван і зьняў з кедра вяршаліну,"},{"book":"ЕЗЭКІІЛЯ","chapter":"17","verse":"4","text":"сарваў верхні малады парастак і прынёс яго ў зямлю Ханаанскую, у горадзе гандляроў пасадзіў яго;"},{"book":"ЕЗЭКІІЛЯ","chapter":"17","verse":"5","text":"і ўзяў з насеньня гэтай зямлі і пасадзіў на зямлі насеньня, разьмясьціў каля вялікіх водаў, як садзяць вярбу."},{"book":"ЕЗЭКІІЛЯ","chapter":"17","verse":"6","text":"І яно вырасла і зрабілася вінаграднаю лазою, шырокаю, нізкаю ростам, гольле якое хілілася да яе, і карані яе былі пад ёю, і зрабілася вінаграднаю лазою - і дало парасьці і пусьціла вецьце."},{"book":"ЕЗЭКІІЛЯ","chapter":"17","verse":"7","text":"І яшчэ быў арол зь вялікімі крыламі і пушысты; і вось, гэтая вінаградная лаза пацягнулася да яго сваімі каранямі і працягнула да яго галіны свае, каб ён паліваў яе з барознаў расадніка свайго."},{"book":"ЕЗЭКІІЛЯ","chapter":"17","verse":"8","text":"Яна была пасаджана на добрым полі, каля вялікіх водаў, так што магла пускаць вецьце і радзіць плод, зрабіцца лазою цудоўнаю."},{"book":"ЕЗЭКІІЛЯ","chapter":"17","verse":"9","text":"Скажы: так кажа Гасподзь Бог: ці будзе ёй посьпех? Ці ня вырвуць карэньне яе і ці не абарвуць плады яе, так што яна ўсохне? усе маладыя галіны, што адрасьлі ад яе, усохнуць. І не зь вялікаю сілаю і ня з многімі людзьмі сарвуць яе з каранёў яе."},{"book":"ЕЗЭКІІЛЯ","chapter":"17","verse":"10","text":"І вось, хоць яна пасаджана, але ці будзе посьпех? ці ня высахне яна, як толькі дыхне на яе ўсходні вецер? высахне на градах, дзе вырасла."},{"book":"ЕЗЭКІІЛЯ","chapter":"17","verse":"11","text":"І было мне слова Гасподняе:"},{"book":"ЕЗЭКІІЛЯ","chapter":"17","verse":"12","text":"скажы мяцежнаму дому: хіба ня ведаеце, што гэта азначае? - Скажы: прыйшоў цар Вавілонскі ў Ерусалім, і ўзяў цара ягонага і князёў ягоных і прывёў іх да сябе ў Вавілон."},{"book":"ЕЗЭКІІЛЯ","chapter":"17","verse":"13","text":"І ўзяў іншага з царскага роду і ўчыніў зь ім спрымірэнства, і абавязаў яго клятваю і ўзяў моцных зямлі той з сабою,"},{"book":"ЕЗЭКІІЛЯ","chapter":"17","verse":"14","text":"каб царства было пакорлівае, каб не магло падняцца, каб захоўвалася спрымірэнства і стаяла цьвёрда."},{"book":"ЕЗЭКІІЛЯ","chapter":"17","verse":"15","text":"Але той адпаў ад яго, паслаўшы паслоў сваіх у Егіпет, каб далі яму коней і шмат людзей. Ці будзе яму посьпех? Ці ацалее той, хто гэта робіць? Ён парушыў спрымірэнства - і ці ацалее?"},{"book":"ЕЗЭКІІЛЯ","chapter":"17","verse":"16","text":"Жыву Я, кажа Гасподзь Бог: у месцы, дзе цар, які паставіў яго царом, і дадзеную яму клятву ён пагардзіў і парушыў спрымірэнства сваё зь ім, ён памрэ ў яго ў Вавілоне."},{"book":"ЕЗЭКІІЛЯ","chapter":"17","verse":"17","text":"Зь вялікаю сілаю і шматлікім народам фараон нічога ня зробіць дзеля яго ў гэтай вайне, калі будзе насыпаны вал і пабудаваны будуць абложныя вежы на пагібель многіх душаў."},{"book":"ЕЗЭКІІЛЯ","chapter":"17","verse":"18","text":"Ён пагардзіў клятваю, каб парушыць спрымірэнства, і вось, даў руку сваю і зрабіў усё гэта; ён не ацалее."},{"book":"ЕЗЭКІІЛЯ","chapter":"17","verse":"19","text":"Таму так кажа Гасподзь Бог: жыву Я! клятву Маю, якою ён пагардзіў, і спрымірэнства Маё, якое ён парушыў, Я абярну на яго галаву."},{"book":"ЕЗЭКІІЛЯ","chapter":"17","verse":"20","text":"І закіну на яго сетку Маю, і злоўлены будзе ў цянёты Мае; і прывяду яго ў Вавілон і там буду судзіцца зь ім за вераломства яго супроць Мяне."},{"book":"ЕЗЭКІІЛЯ","chapter":"17","verse":"21","text":"І ўсе ўцекачы ягоныя з усіх рушэньняў ягоных загінуць ад меча, а хто застанецца, разьвеяныя будуць па ўсіх вятрах; і ўведаеце, што Я, Гасподзь, сказаў гэта."},{"book":"ЕЗЭКІІЛЯ","chapter":"17","verse":"22","text":"Так кажа Гасподзь Бог: і вазьму я зь верху высокага кедра - і пасаджу; зь верхніх парасткаў ягоных адарву пяшчотную парасьліну і пасаджу на высокай і велічнай гары."},{"book":"ЕЗЭКІІЛЯ","chapter":"17","verse":"23","text":"На высокай гары Ізраілевай пасаджу яго, - і пусьціць вецьце і ўродзіць плод і зробіцца велічным кедрам, і будуць вадзіцца пад ім усякія птушкі, усякія крылатыя будуць вадзіцца ў цяні гольля яго."},{"book":"ЕЗЭКІІЛЯ","chapter":"17","verse":"24","text":"І ўведаюць усе дрэвы польныя, што Я, Гасподзь, высокае дрэва паніжаю, нізкае дрэва павышаю, зялёнае дрэва сушу, а сухое дрэва раблю квяцістым: Я, Гасподзь, сказаў і зраблю."}]}