{"data":[{"book":"لوقا","chapter":"22","verse":"1","text":"بےخمیری روٹی کی عید یعنی فسح کی عید قریب آ گئی تھی۔"},{"book":"لوقا","chapter":"22","verse":"2","text":"راہنما امام اور شریعت کے علما عیسیٰ کو قتل کرنے کا کوئی موزوں موقع ڈھونڈ رہے تھے، کیونکہ وہ عوام کے ردِ عمل سے ڈرتے تھے۔"},{"book":"لوقا","chapter":"22","verse":"3","text":"اُس وقت ابلیس یہوداہ اسکریوتی میں سما گیا جو بارہ رسولوں میں سے تھا۔"},{"book":"لوقا","chapter":"22","verse":"4","text":"اب وہ راہنما اماموں اور بیت المُقدّس کے پہرے داروں کے افسروں سے ملا اور اُن سے بات کرنے لگا کہ وہ عیسیٰ کو کس طرح اُن کے حوالے کر سکے گا۔"},{"book":"لوقا","chapter":"22","verse":"5","text":"وہ خوش ہوئے اور اُسے پیسے دینے پر متفق ہوئے۔"},{"book":"لوقا","chapter":"22","verse":"6","text":"یہوداہ رضامند ہوا۔ اب سے وہ اِس تلاش میں رہا کہ عیسیٰ کو ایسے موقع پر اُن کے حوالے کرے جب ہجوم اُس کے پاس نہ ہو۔"},{"book":"لوقا","chapter":"22","verse":"7","text":"بےخمیری روٹی کی عید آئی جب فسح کے لیلے کو قربان کرنا تھا۔"},{"book":"لوقا","chapter":"22","verse":"8","text":"عیسیٰ نے پطرس اور یوحنا کو آگے بھیج کر ہدایت کی، ”جاؤ، ہمارے لئے فسح کا کھانا تیار کرو تاکہ ہم جا کر اُسے کھا سکیں۔“"},{"book":"لوقا","chapter":"22","verse":"9","text":"اُنہوں نے پوچھا، ”ہم اُسے کہاں تیار کریں؟“"},{"book":"لوقا","chapter":"22","verse":"10","text":"اُس نے جواب دیا، ”جب تم شہر میں داخل ہو گے تو تمہاری ملاقات ایک آدمی سے ہو گی جو پانی کا گھڑا اُٹھائے چل رہا ہو گا۔ اُس کے پیچھے چل کر اُس گھر میں داخل ہو جاؤ جس میں وہ جائے گا۔"},{"book":"لوقا","chapter":"22","verse":"11","text":"وہاں کے مالک سے کہنا، ’اُستاد آپ سے پوچھتے ہیں کہ وہ کمرا کہاں ہے جہاں مَیں اپنے شاگردوں کے ساتھ فسح کا کھانا کھاؤں؟‘"},{"book":"لوقا","chapter":"22","verse":"12","text":"وہ تم کو دوسری منزل پر ایک بڑا اور سجا ہوا کمرا دکھائے گا۔ فسح کا کھانا وہیں تیار کرنا۔“"},{"book":"لوقا","chapter":"22","verse":"13","text":"دونوں چلے گئے تو سب کچھ ویسا ہی پایا جیسا عیسیٰ نے اُنہیں بتایا تھا۔ پھر اُنہوں نے فسح کا کھانا تیار کیا۔"},{"book":"لوقا","chapter":"22","verse":"14","text":"مقررہ وقت پر عیسیٰ اپنے شاگردوں کے ساتھ کھانے کے لئے بیٹھ گیا۔"},{"book":"لوقا","chapter":"22","verse":"15","text":"اُس نے اُن سے کہا، ”میری شدید آرزو تھی کہ دُکھ اُٹھانے سے پہلے تمہارے ساتھ مل کر فسح کا یہ کھانا کھاؤں۔"},{"book":"لوقا","chapter":"22","verse":"16","text":"کیونکہ مَیں تم کو بتاتا ہوں کہ اُس وقت تک اِس کھانے میں شریک نہیں ہوں گا جب تک اِس کا مقصد اللہ کی بادشاہی میں پورا نہ ہو گیا ہو۔“"},{"book":"لوقا","chapter":"22","verse":"17","text":"پھر اُس نے مَے کا پیالہ لے کر شکرگزاری کی دعا کی اور کہا، ”اِس کو لے کر آپس میں بانٹ لو۔"},{"book":"لوقا","chapter":"22","verse":"18","text":"مَیں تم کو بتاتا ہوں کہ اب سے مَیں انگور کا رس نہیں پیوں گا، کیونکہ اگلی دفعہ اِسے اللہ کی بادشاہی کے آنے پر پیوں گا۔“"},{"book":"لوقا","chapter":"22","verse":"19","text":"پھر اُس نے روٹی لے کر شکرگزاری کی دعا کی اور اُسے ٹکڑے کر کے اُنہیں دے دیا۔ اُس نے کہا، ”یہ میرا بدن ہے، جو تمہارے لئے دیا جاتا ہے۔ مجھے یاد کرنے کے لئے یہی کیا کرو۔“"},{"book":"لوقا","chapter":"22","verse":"20","text":"اِسی طرح اُس نے کھانے کے بعد پیالہ لے کر کہا، ”مَے کا یہ پیالہ وہ نیا عہد ہے جو میرے خون کے ذریعے قائم کیا جاتا ہے، وہ خون جو تمہارے لئے بہایا جاتا ہے۔"},{"book":"لوقا","chapter":"22","verse":"21","text":"لیکن جس شخص کا ہاتھ میرے ساتھ کھانا کھانے میں شریک ہے وہ مجھے دشمن کے حوالے کر دے گا۔"},{"book":"لوقا","chapter":"22","verse":"22","text":"ابنِ آدم تو اللہ کی مرضی کے مطابق کوچ کر جائے گا، لیکن اُس شخص پر افسوس جس کے وسیلے سے اُسے دشمن کے حوالے کر دیا جائے گا۔“"},{"book":"لوقا","chapter":"22","verse":"23","text":"یہ سن کر شاگرد ایک دوسرے سے بحث کرنے لگے کہ ہم میں سے یہ کون ہو سکتا ہے جو اِس قسم کی حرکت کرے گا۔"},{"book":"لوقا","chapter":"22","verse":"24","text":"پھر ایک اَور بات بھی چھڑ گئی۔ وہ ایک دوسرے سے بحث کرنے لگے کہ ہم میں سے کون سب سے بڑا سمجھا جائے۔"},{"book":"لوقا","chapter":"22","verse":"25","text":"لیکن عیسیٰ نے اُن سے کہا، ”غیریہودی قوموں میں بادشاہ وہی ہیں جو دوسروں پر حکومت کرتے ہیں، اور اختیار والے وہی ہیں جنہیں ’محسن‘ کا لقب دیا جاتا ہے۔"},{"book":"لوقا","chapter":"22","verse":"26","text":"لیکن تم کو ایسا نہیں ہونا چاہئے۔ اِس کے بجائے جو سب سے بڑا ہے وہ سب سے چھوٹے لڑکے کی مانند ہو اور جو راہنمائی کرتا ہے وہ نوکر جیسا ہو۔"},{"book":"لوقا","chapter":"22","verse":"27","text":"کیونکہ عام طور پر کون زیادہ بڑا ہوتا ہے، وہ جو کھانے کے لئے بیٹھا ہے یا وہ جو لوگوں کی خدمت کے لئے حاضر ہوتا ہے؟ کیا وہ نہیں جو کھانے کے لئے بیٹھا ہے؟ بےشک۔ لیکن مَیں خدمت کرنے والے کی حیثیت سے ہی تمہارے درمیان ہوں۔"},{"book":"لوقا","chapter":"22","verse":"28","text":"دیکھو، تم وہی ہو جو میری تمام آزمائشوں کے دوران میرے ساتھ رہے ہو۔"},{"book":"لوقا","chapter":"22","verse":"29","text":"چنانچہ مَیں تم کو بادشاہی عطا کرتا ہوں جس طرح باپ نے مجھے بھی بادشاہی عطا کی ہے۔"},{"book":"لوقا","chapter":"22","verse":"30","text":"تم میری بادشاہی میں میری میز پر بیٹھ کر میرے ساتھ کھاؤ اور پیو گے، اور تختوں پر بیٹھ کر اسرائیل کے بارہ قبیلوں کا انصاف کرو گے۔"},{"book":"لوقا","chapter":"22","verse":"31","text":"شمعون، شمعون! ابلیس نے تم لوگوں کو گندم کی طرح پھٹکنے کا مطالبہ کیا ہے۔"},{"book":"لوقا","chapter":"22","verse":"32","text":"لیکن مَیں نے تیرے لئے دعا کی ہے تاکہ تیرا ایمان جاتا نہ رہے۔ اور جب تُو مُڑ کر واپس آئے تو اُس وقت اپنے بھائیوں کو مضبوط کرنا۔“"},{"book":"لوقا","chapter":"22","verse":"33","text":"پطرس نے جواب دیا، ”خداوند، مَیں تو آپ کے ساتھ جیل میں بھی جانے بلکہ مرنے کو تیار ہوں۔“"},{"book":"لوقا","chapter":"22","verse":"34","text":"عیسیٰ نے کہا، ”پطرس، مَیں تجھے بتاتا ہوں کہ کل صبح مرغ کے بانگ دینے سے پہلے پہلے تُو تین بار مجھے جاننے سے انکار کر چکا ہو گا۔“"},{"book":"لوقا","chapter":"22","verse":"35","text":"پھر اُس نے اُن سے پوچھا، ”جب مَیں نے تم کو بٹوے، سامان کے لئے بیگ اور جوتوں کے بغیر بھیج دیا تو کیا تم کسی بھی چیز سے محروم رہے؟“"},{"book":"لوقا","chapter":"22","verse":"36","text":"اُس نے کہا، ”لیکن اب جس کے پاس بٹوا یا بیگ ہو وہ اُسے ساتھ لے جائے، بلکہ جس کے پاس تلوار نہ ہو وہ اپنی چادر بیچ کر تلوار خرید لے۔"},{"book":"لوقا","chapter":"22","verse":"37","text":"کلامِ مُقدّس میں لکھا ہے، ’اُسے مجرموں میں شمار کیا گیا‘ اور مَیں تم کو بتاتا ہوں، لازم ہے کہ یہ بات مجھ میں پوری ہو جائے۔ کیونکہ جو کچھ میرے بارے میں لکھا ہے اُسے پورا ہی ہونا ہے۔“"},{"book":"لوقا","chapter":"22","verse":"38","text":"اُنہوں نے کہا، ”خداوند، یہاں دو تلواریں ہیں۔“ اُس نے کہا، ”بس! کافی ہے!“"},{"book":"لوقا","chapter":"22","verse":"39","text":"پھر وہ شہر سے نکل کر معمول کے مطابق زیتون کے پہاڑ کی طرف چل دیا۔ اُس کے شاگرد اُس کے پیچھے ہو لئے۔"},{"book":"لوقا","chapter":"22","verse":"40","text":"وہاں پہنچ کر اُس نے اُن سے کہا، ”دعا کرو تاکہ آزمائش میں نہ پڑو۔“"},{"book":"لوقا","chapter":"22","verse":"41","text":"پھر وہ اُنہیں چھوڑ کر کچھ آگے نکلا، تقریباً اِتنے فاصلے پر جتنی دُور تک پتھر پھینکا جا سکتا ہے۔ وہاں وہ جھک کر دعا کرنے لگا،"},{"book":"لوقا","chapter":"22","verse":"42","text":"”اے باپ، اگر تُو چاہے تو یہ پیالہ مجھ سے ہٹا لے۔ لیکن میری نہیں بلکہ تیری مرضی پوری ہو۔“"},{"book":"لوقا","chapter":"22","verse":"43","text":"اُس وقت ایک فرشتے نے آسمان پر سے اُس پر ظاہر ہو کر اُس کو تقویت دی۔"},{"book":"لوقا","chapter":"22","verse":"44","text":"وہ سخت پریشان ہو کر زیادہ دل سوزی سے دعا کرنے لگا۔ ساتھ ساتھ اُس کا پسینہ خون کی بوندوں کی طرح زمین پر ٹپکنے لگا۔"},{"book":"لوقا","chapter":"22","verse":"45","text":"جب وہ دعا سے فارغ ہو کر کھڑا ہوا اور شاگردوں کے پاس واپس آیا تو دیکھا کہ وہ غم کے مارے سو گئے ہیں۔"},{"book":"لوقا","chapter":"22","verse":"46","text":"اُس نے اُن سے کہا، ”تم کیوں سو رہے ہو؟ اُٹھ کر دعا کرتے رہو تاکہ آزمائش میں نہ پڑو۔“"},{"book":"لوقا","chapter":"22","verse":"47","text":"وہ ابھی یہ بات کر ہی رہا تھا کہ ایک ہجوم آ پہنچا جس کے آگے آگے یہوداہ چل رہا تھا۔ وہ عیسیٰ کو بوسہ دینے کے لئے اُس کے پاس آیا۔"},{"book":"لوقا","chapter":"22","verse":"48","text":"لیکن اُس نے کہا، ”یہوداہ، کیا تُو ابنِ آدم کو بوسہ دے کر دشمن کے حوالے کر رہا ہے؟“"},{"book":"لوقا","chapter":"22","verse":"49","text":"جب اُس کے ساتھیوں نے بھانپ لیا کہ اب کیا ہونے والا ہے تو اُنہوں نے کہا، ”خداوند، کیا ہم تلوار چلائیں؟“"},{"book":"لوقا","chapter":"22","verse":"50","text":"اور اُن میں سے ایک نے اپنی تلوار سے امامِ اعظم کے غلام کا دہنا کان اُڑا دیا۔"},{"book":"لوقا","chapter":"22","verse":"51","text":"لیکن عیسیٰ نے کہا، ”بس کر!“ اُس نے غلام کا کان چھو کر اُسے شفا دی۔"},{"book":"لوقا","chapter":"22","verse":"52","text":"پھر وہ اُن راہنما اماموں، بیت المُقدّس کے پہرے داروں کے افسروں اور بزرگوں سے مخاطب ہوا جو اُس کے پاس آئے تھے، ”کیا مَیں ڈاکو ہوں کہ تم تلواریں اور لاٹھیاں لئے میرے خلاف نکلے ہو؟"},{"book":"لوقا","chapter":"22","verse":"53","text":"مَیں تو روزانہ بیت المُقدّس میں تمہارے پاس تھا، مگر تم نے وہاں مجھے ہاتھ نہیں لگایا۔ لیکن اب یہ تمہارا وقت ہے، وہ وقت جب تاریکی حکومت کرتی ہے۔“"},{"book":"لوقا","chapter":"22","verse":"54","text":"پھر وہ اُسے گرفتار کر کے امامِ اعظم کے گھر لے گئے۔ پطرس کچھ فاصلے پر اُن کے پیچھے پیچھے وہاں پہنچ گیا۔"},{"book":"لوقا","chapter":"22","verse":"55","text":"لوگ صحن میں آگ جلا کر اُس کے ارد گرد بیٹھ گئے۔ پطرس بھی اُن کے درمیان بیٹھ گیا۔"},{"book":"لوقا","chapter":"22","verse":"56","text":"کسی نوکرانی نے اُسے وہاں آگ کے پاس بیٹھے ہوئے دیکھا۔ اُس نے اُسے گھور کر کہا، ”یہ بھی اُس کے ساتھ تھا۔“"},{"book":"لوقا","chapter":"22","verse":"57","text":"لیکن اُس نے انکار کیا، ”خاتون، مَیں اُسے نہیں جانتا۔“"},{"book":"لوقا","chapter":"22","verse":"58","text":"تھوڑی دیر کے بعد کسی آدمی نے اُسے دیکھا اور کہا، ”تم بھی اُن میں سے ہو۔“"},{"book":"لوقا","chapter":"22","verse":"59","text":"تقریباً ایک گھنٹا گزر گیا تو کسی اَور نے اصرار کر کے کہا، ”یہ آدمی یقیناً اُس کے ساتھ تھا، کیونکہ یہ بھی گلیل کا رہنے والا ہے۔“"},{"book":"لوقا","chapter":"22","verse":"60","text":"لیکن پطرس نے جواب دیا، ”یار، مَیں نہیں جانتا کہ تم کیا کہہ رہے ہو!“"},{"book":"لوقا","chapter":"22","verse":"61","text":"خداوند نے مُڑ کر پطرس پر نظر ڈالی۔ پھر پطرس کو خداوند کی وہ بات یاد آئی جو اُس نے اُس سے کہی تھی کہ ”کل صبح مرغ کے بانگ دینے سے پہلے پہلے تُو تین بار مجھے جاننے سے انکار کر چکا ہو گا۔“"},{"book":"لوقا","chapter":"22","verse":"62","text":"پطرس وہاں سے نکل کر ٹوٹے دل سے خوب رویا۔"},{"book":"لوقا","chapter":"22","verse":"63","text":"پہرے دار عیسیٰ کا مذاق اُڑانے اور اُس کی پٹائی کرنے لگے۔"},{"book":"لوقا","chapter":"22","verse":"64","text":"اُنہوں نے اُس کی آنکھوں پر پٹی باندھ کر پوچھا، ”نبوّت کر کہ کس نے تجھے مارا؟“"},{"book":"لوقا","chapter":"22","verse":"65","text":"اِس طرح کی اَور بہت سی باتوں سے وہ اُس کی بےعزتی کرتے رہے۔"},{"book":"لوقا","chapter":"22","verse":"66","text":"جب دن چڑھا تو راہنما اماموں اور شریعت کے علما پر مشتمل قوم کی مجلس نے جمع ہو کر اُسے یہودی عدالتِ عالیہ میں پیش کیا۔"},{"book":"لوقا","chapter":"22","verse":"67","text":"اُنہوں نے کہا، ”اگر تُو مسیح ہے تو ہمیں بتا!“"},{"book":"لوقا","chapter":"22","verse":"68","text":"اور اگر تم سے پوچھوں تو تم جواب نہیں دو گے۔"},{"book":"لوقا","chapter":"22","verse":"69","text":"لیکن اب سے ابنِ آدم اللہ تعالیٰ کے دہنے ہاتھ بیٹھا ہو گا۔“"},{"book":"لوقا","chapter":"22","verse":"70","text":"سب نے پوچھا، ”تو پھر کیا تُو اللہ کا فرزند ہے؟“"},{"book":"لوقا","chapter":"22","verse":"71","text":"اِس پر اُنہوں نے کہا، ”اب ہمیں کسی اَور گواہی کی کیا ضرورت رہی؟ کیونکہ ہم نے یہ بات اُس کے اپنے منہ سے سن لی ہے۔“"}]}