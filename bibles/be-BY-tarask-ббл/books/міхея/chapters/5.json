{"data":[{"book":"МІХЕЯ","chapter":"5","verse":"1","text":"Цяпер узбурся, дачка полчышчаў: абкладзі нас аблогаю, трысьцінаю біцьмуць па шчацэ судзьдзю Ізраілевага."},{"book":"МІХЕЯ","chapter":"5","verse":"2","text":"І ты, Віфляеме - Эфрата, ці ж малы ты сярод тысячаў Юдавых? зь цябе пойдзе Мне Той, Які павінен быць Валадаром у Ізраілі, і Якога паходжаньне з пачатку, ад дзён вечных."},{"book":"МІХЕЯ","chapter":"5","verse":"3","text":"Таму Ён пакіне іх да часу, пакуль ня родзіць тая, што мае радзіць; тады вернуцца да сыноў Ізраіля і пазасталыя браты іхнія."},{"book":"МІХЕЯ","chapter":"5","verse":"4","text":"І стане Ён, і будзе пасьвіць у сіле Гасподняй, у велічы імя Госпада Бога Свайго і яны будуць жыць бясьпечна, бо тады Ён будзе вялікі да краёў зямлі."},{"book":"МІХЕЯ","chapter":"5","verse":"5","text":"І будзе Ён - мір. Калі Асур прыйдзе ў нашую зямлю і ўступіць у нашыя харомы, мы выставім супроць яго сем пастыраў і восем князёў."},{"book":"МІХЕЯ","chapter":"5","verse":"6","text":"І будуць яны пасьвіць зямлю Асура мечам і зямлю Нэмврода ў самай браме яе, і вось Ён выбавіць ад Асура, калі той прыйдзе ў зямлю нашую і калі ўступіць у межы нашыя."},{"book":"МІХЕЯ","chapter":"5","verse":"7","text":"І будзе астатак Якава сярод многіх народаў як раса ад Госпада, як зьліва на траву, і ён ня будзе залежаць ад чалавека і пакладацца на сыноў Адамавых."},{"book":"МІХЕЯ","chapter":"5","verse":"8","text":"І будзе астатак Якаваў паміж народамі, сярод многіх плямёнаў, як леў - сярод зьвяроў лясных, як ільвяня - сярод статку авечак, які, калі выступіць, дык топча і рве, і ніхто не ўратуе ад яго."},{"book":"МІХЕЯ","chapter":"5","verse":"9","text":"Падымецца рука твая над ворагамі тваімі, і ўсе непрыяцелі твае будуць вынішчаны."},{"book":"МІХЕЯ","chapter":"5","verse":"10","text":"І будзе ў той дзень, кажа Гасподзь: зьнішчу коней тваіх з асяродзьдзя твайго і зьнішчу калясьніцы твае,"},{"book":"МІХЕЯ","chapter":"5","verse":"11","text":"вынішчу гарады ў зямлі тваёй, і разбуру ўсе ўмацаваньні твае;"},{"book":"МІХЕЯ","chapter":"5","verse":"12","text":"і вырву чарадзействы з рукі тваёй, і варажбітоў па аблоках ня будзе ў цябе;"},{"book":"МІХЕЯ","chapter":"5","verse":"13","text":"зьнішчу балваноў тваіх і ідалаў з асяродзьдзя твайго, - і ня будзеш больш пакланяцца вырабам рук тваіх;"},{"book":"МІХЕЯ","chapter":"5","verse":"14","text":"выкараню з асяродзьдзя твайго сьвяшчэнныя гаі твае і спустошу гарады твае."},{"book":"МІХЕЯ","chapter":"5","verse":"15","text":"І ўчыню ў гневе і абурэньні помсту над народамі, якія будуць непаслухмяныя."}]}