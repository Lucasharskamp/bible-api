{"data":[{"book":"MARK","chapter":"13","verse":"1","text":"Te saaita Jesus ni uru mai ki taha te Hare Tapu TeAtua raa, tana disaipol tokotasi ki mee ake peelaa kiaa Ia, “Tisa nei, ttoka atu i naa tiputtipu taukalleka naa hare naa ma naa hatu teelaa e ppena ai naa hare naa!”"},{"book":"MARK","chapter":"13","verse":"2","text":"Jesus ki mee ake, “Koe e kkite i naa hui hare nei? Seai iloo se hatu ma ki tiiake ki moe i tana kina; naa hatu naa hakkaatoa ma ki seua mai ki laro.”"},{"book":"MARK","chapter":"13","verse":"3","text":"Jesus ni noho i aruna te Mouna naa Oliv te vasi e huri ake ki te Hare Tapu. Teenaa oo ake iloo Peter, James, John aa ko Andrew no vasiri seemuu kiaa Ia,"},{"book":"MARK","chapter":"13","verse":"4","text":"“Te tisa nei, naa vana nei ma ki ssura i te saaita hea? Aa maatou ma ki illoa peehea maa naa vana nei ku saaita koi?”"},{"book":"MARK","chapter":"13","verse":"5","text":"Jesus ki mee ake ki laatou, “Roorosi hakaraaoi iloo, ki see hanatu se tama no hakarereesia kootou."},{"book":"MARK","chapter":"13","verse":"6","text":"E tammaki naa tama ma ki hakalellesi maa laatou ko nau, ma ki ssura atu no taratara peelaa, ‘Nau nei ko te Mesaea!’ aa te lopo tama ma ki hakannoo ki naa tama naa."},{"book":"MARK","chapter":"13","verse":"7","text":"Aa kootou ki see ssopo naa manava kootou i naa llono kootou naa henua e tau aa i naa ffuro atu naa lono maa ni tau e mee mai i naa henua e mmao. Naa vana peenaa ma ki oti ku ssura, tevana iaa see mee maa te hakaoti te maarama nei ku tae mai."},{"book":"MARK","chapter":"13","verse":"8","text":"Naa henua e llasi ma ki tau ki laatou, aa naa nohorana ma ki hetaa ki laatou. Naa mahuke ma ki ruu i naa kina katoo, aa naa henua ma ki llave i naa one. Naa haaeo nei ko naa mataamua raa koi, e mee pee ko te tinae e kkono ki haanau."},{"book":"MARK","chapter":"13","verse":"9","text":"“Kootou ki roorosi hakaraaoi. Kootou ma ki tauhia no taakina ki naa hare koti. Kootou ma ki taaia iloto naa hare lotu naa Jew. Kootou ma ki toa no hakatuuria imua naa hakamau aa ma naa tuku i kootou e tautari kiaa nau, aa teenaa te saaita kootou ku hakaea ake te Lono Taukareka."},{"book":"MARK","chapter":"13","verse":"10","text":"Teenaa te Lono Taukareka raa ki tarataraina ki naa kanohenua hakkaatoa imua te hakaoti te maarama nei."},{"book":"MARK","chapter":"13","verse":"11","text":"Aa te saaita kootou e tauhia no taakina ki te koti raa, kootou see ssopo naa manava kootou ma kootou ma ki taratara peehea ki hakattonu kootou. Taratara ina koi naa taratara teelaa e kauatu, i teenaa seai ko koe naa ma ki taratara, teelaa are ko TeAitu Tapu TeAtua.13.11 Mt 10.17-20; Lk 12.11-12"},{"book":"MARK","chapter":"13","verse":"12","text":"Naa tama ma ki hookii naa tino taaina laatou ki taaia ki mmate. Naa tammana ma ki mee peenaa hoki ki naa tamalliki laatou. Naa tamalliki ma ki ffuri no hakatauttau ma naa maatua laatou, aa ki oti ku kauake naa maatua laatou raa ki naa tama ki taaia ki mmate."},{"book":"MARK","chapter":"13","verse":"13","text":"Te henua hakkaatoa ma ki lotoffaaeo i kootou, i kootou e tautari i aa nau. Tevana iaa te tama e hakataakoto tonu i aa nau no tae ki te hakaoti te maarama nei raa, te tama naa ma ki hakasaoria.13.13 Mt 10.22"},{"book":"MARK","chapter":"13","verse":"14","text":"“Kootou ma ki kkite te mee hakamataku e seu henua e tuu i tana kina see tau te tuu. Ttama e ppau naa mee nei ki hakataakoto hakaraaoi iloo ki iloa ia te mee nei. Te saaita naa raa, naa tama i Judea raa ki ffuro no mmuni i naa mouna vaaroto.13.14 Dan 9.27; 11.31; 12.11"},{"book":"MARK","chapter":"13","verse":"15","text":"Te tama e noho i te taffuu tana hare raa ma ki see hai saaita ki tere ki loto tana hare no too ana hekau."},{"book":"MARK","chapter":"13","verse":"16","text":"Te tama e noho iloto tana verena raa ma ki see hai saaita ki ahe ki tana hare no too se kkahu maana.13.16 Lk 17.31"},{"book":"MARK","chapter":"13","verse":"17","text":"Naa aso naa ma ki hakallika iloo i naa tinnae ma naa haahine e anaana naa tamalliki laatou koi punaammea."},{"book":"MARK","chapter":"13","verse":"18","text":"Kootou taku ki TeAtua ki see ssura naa vana nei i te ssao te laki."},{"book":"MARK","chapter":"13","verse":"19","text":"E kaamata mai iloo i te saaita TeAtua ni penapena te kerekere nei no tae mai ki te ssao nei, see hai haaeo e tae ki te hakallika naa haaeo teelaa ma ki ssura i naa aso naa. Aa see hai haaeo hoki ma ki ssura peenaa imuri.13.19 Dan 12.1; Rev 7.14"},{"book":"MARK","chapter":"13","verse":"20","text":"Tevana iaa te kooina naa aso naa haaeo naa ni tukua iho TeAtua ki laro; ki mee maa Ia ni see mee tana vana naa raa, ni see hai tama ma ki ora. Te kooina naa aso naa ni tosia mai a Ia ki see tammaki, i aa Ia e mee ki ora ana tama ni hakamaatino."},{"book":"MARK","chapter":"13","verse":"21","text":"“Ki mee maa se tama e mee atu, ‘Ttoka mai, teenei te Mesaea!’ ka mee atu hoki peelaa, ‘Ttoka atu, teelaa ia!’ kootou see hakannoo atu ki te tama naa."},{"book":"MARK","chapter":"13","verse":"22","text":"I te aa naa Mesaea hakalellesi ma naa pure hakalellesi ma ki hakassura atu iloto kootou. Naa tama naa ma ki ppena te lopo vana nnui ka hakassura te kau vana, teenaa ki hurisia naa manava naa tama TeAtua ni hiri, tevana iaa naa tama naa ma ki hai no naennae."},{"book":"MARK","chapter":"13","verse":"23","text":"Roorosi hakaraaoi iloo! Nau ku oti te hakaari atu hakaoti i naa vana hakkaatoa, imua te ssao naa seki tae mai."},{"book":"MARK","chapter":"13","verse":"24","text":"“I muri naa haaeo naa raa, te laa raa ma ki poouri, aa te marama raa ma ki see tii.13.24 Is 13.10; Ezek 32.7; Joel 2.10,31; 3.15; Rev 6.12"},{"book":"MARK","chapter":"13","verse":"25","text":"Naa mee haimmahi i te lani ma ki uettia no see ttaka tonu ki naa kina laatou, aa naa hetuu te lani ma ki maaoha mai ki laro.13.25 Is 34.4; Joel 2.10; Rev 6.13"},{"book":"MARK","chapter":"13","verse":"26","text":"I te saaita naa raa, te henua ma ki kkite i naa hakasura mai Ttama te Henua ma ana mahi iloto naa uruaoa.13.26 Dan 7.13; Rev 1.7"},{"book":"MARK","chapter":"13","verse":"27","text":"Teenaa a Ia ma ki heunatia a Ia ana ensol raa ki naa henua hakkaatoa i te kerekere nei no hakkutu mai ana tama ni hiri."},{"book":"MARK","chapter":"13","verse":"28","text":"“Kootou hakatuu i naa somo te laakau ‘fig’. Saaita naa laa te laakau naa e kaamata te matiri ake ana lau raa, kootou e illoa maa te sao te ua raa ku taupiri."},{"book":"MARK","chapter":"13","verse":"29","text":"Saaita kootou ku kkite i naa hakassura iho naa vana nei raa, kootou ku illoa maa te Tama te Henua raa ku taupiri koi ki au."},{"book":"MARK","chapter":"13","verse":"30","text":"Nau e kauatu te taratara maaoni nei: Saaita naa vana nei katoo ma ki ssura raa, naa tama koi ora i te saaita nei seki mmate are."},{"book":"MARK","chapter":"13","verse":"31","text":"Te lani ma te kerekere ma ki oo no oti, aku taratara raa iaa ma ki see lavaa te oti."},{"book":"MARK","chapter":"13","verse":"32","text":"“See hai tama e illoa maa teelaa ko te aso hea aa ma te saaita hea naa vana naa ma ki ssura. Naa ensol te lani raa iloo see illoa, aa te Ttama TeAtua raa hoki see iloa; teelaa ko te Tamana raa koi e iloa.13.32 Mt 24.36"},{"book":"MARK","chapter":"13","verse":"33","text":"Roorosi hakaraaoi iloo, ka taku ki TeAtua, i te aa i kootou see illoa i te ssao naa vana naa ma ki tae mai."},{"book":"MARK","chapter":"13","verse":"34","text":"E mee pee ko naa masike te hakamau i tana henua no hano ki telaa henua, ka tiiake ana poe raa ki mmata ake ki tana hare. Teenaa naa poe raa e mattino naa heuna laatou e kauake te hakamau laatou naa ki mee, aa te poe e roorosi i te tootoka raa ni hai ake te hakamau raa ki noho lokoi ka roorosi i te tootoka.13.34 Lk 12.36-38"},{"book":"MARK","chapter":"13","verse":"35","text":"Kootou roorosi hakaraaoi iloo, i te aa i kootou see illoa te saaita te tama e mee tana hare raa ma ki ahemai; ttama naa ma ki mee no ahemai i te laasuru, te tuaapoo, te tahaata poo, aa seai ma ko te saaita te laa e sopo."},{"book":"MARK","chapter":"13","verse":"36","text":"Ki mee maa Ia e hakateki no hakasura iho, a Ia ki see ttiri i kootou e mmoe."},{"book":"MARK","chapter":"13","verse":"37","text":"Taku taratara e kauatu ki kootou raa, teenaa nau e kauake ki te henua hakkaatoa: Kootou roorosi hakaraaoi iloo!”"}]}