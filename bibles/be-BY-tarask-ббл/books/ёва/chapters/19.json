{"data":[{"book":"ЁВА","chapter":"19","verse":"1","text":"І адказваў Ёў і сказаў:"},{"book":"ЁВА","chapter":"19","verse":"2","text":"дакуль будзеце мучыць душу маю і рваць мяне прамовамі?"},{"book":"ЁВА","chapter":"19","verse":"3","text":"Вось, ужо разоў дзесяць вы сарамацілі мяне і не саромеецеся ўціскаць мяне."},{"book":"ЁВА","chapter":"19","verse":"4","text":"Калі я і сапраўды зграшыў, дык грэх мой пры мне застаецца."},{"book":"ЁВА","chapter":"19","verse":"5","text":"Калі ж вы хочаце ўзьвялічыцца над мною і ўпікнуць мяне ганьбаю маёю,"},{"book":"ЁВА","chapter":"19","verse":"6","text":"дык ведайце, што Бог скінуў мяне і абклаў мяне Сваёю сеткаю."},{"book":"ЁВА","chapter":"19","verse":"7","text":"Вось, я крычу: крыўда! і ніхто ня слухае; енчу, і няма суду."},{"book":"ЁВА","chapter":"19","verse":"8","text":"Ён заступіў мне дарогу, і не магу прайсьці, і сьцежкі мае зацемрыў."},{"book":"ЁВА","chapter":"19","verse":"9","text":"Зьняў зь мяне славу маю і зьняў вянок з галавы маёй."},{"book":"ЁВА","chapter":"19","verse":"10","text":"Зусім спустошыў мяне, і я адыходжу; і, як дрэва, Ён вырваў надзею маю."},{"book":"ЁВА","chapter":"19","verse":"11","text":"Запалаў на мяне гневам Сваім і лічыць мяне сярод ворагаў Сваіх."},{"book":"ЁВА","chapter":"19","verse":"12","text":"Палкі Ягоныя прыйшлі разам і скіравалі дарогу сваю да мяне і разьмясьціліся вакол намёта майго."},{"book":"ЁВА","chapter":"19","verse":"13","text":"Братоў маіх Ён зьвёў ад мяне, і тыя, што ведалі мяне, цураюцца мяне."},{"book":"ЁВА","chapter":"19","verse":"14","text":"Пакінулі мяне блізкія мае, і знаёмыя мае забылі мяне."},{"book":"ЁВА","chapter":"19","verse":"15","text":"Прыхадні ў доме маім і служанкі мае чужым лічаць мяне; староньнім зрабіўся я ў вачах у іх."},{"book":"ЁВА","chapter":"19","verse":"16","text":"Клічу слугу майго, і ён не адгукаецца; вуснамі маімі павінен я ўмольваць яго."},{"book":"ЁВА","chapter":"19","verse":"17","text":"Дыханьне маё збрыдзела жонцы маёй, і я павінен умольваць яе дзеля дзяцей чэрава майго."},{"book":"ЁВА","chapter":"19","verse":"18","text":"Нават малыя дзеці пагарджаюць мною; падымаюся, і яны зьдзекуюцца зь мяне."},{"book":"ЁВА","chapter":"19","verse":"19","text":"Гідзяцца мною ўсе вернікі мае, і тыя, каго я любіў, абярнуліся супроць мяне."},{"book":"ЁВА","chapter":"19","verse":"20","text":"Косткі мае прыліплі да скуры маёй і мяса майго, і я застаўся толькі са скураю каля зубоў маіх."},{"book":"ЁВА","chapter":"19","verse":"21","text":"Умілажальцеся зь мяне вы, сябры мае, - бо рука Божая кранулася мяне."},{"book":"ЁВА","chapter":"19","verse":"22","text":"Навошта і вы перасьледуеце мяне, як Бог, і плоцьцю маёю ня можаце насыціцца?"},{"book":"ЁВА","chapter":"19","verse":"23","text":"О, калі б запісаны былі словы мае! калі б накрэсьлены былі яны ў кнізе"},{"book":"ЁВА","chapter":"19","verse":"24","text":"разцом жалезным з волавам, - на вечныя часы на камені выразаны былі!"},{"book":"ЁВА","chapter":"19","verse":"25","text":"Але я ведаю, Заступнік мой жывы і стане пасьля мяне над зямлёю. І пасьля таго як мая скура будзе разбурана,"},{"book":"ЁВА","chapter":"19","verse":"26","text":"і з плоці маёй я ўбачу Бога."},{"book":"ЁВА","chapter":"19","verse":"27","text":"Я ўбачу Яго сам; мае вочы, ня вочы іншага, убачаць Яго. Растае сэрца маё ў грудзях маіх!"},{"book":"ЁВА","chapter":"19","verse":"28","text":"Вам трэба было б сказаць: навошта мы перасьледуем яго? Быццам корань зла знойдзены ўва мне."},{"book":"ЁВА","chapter":"19","verse":"29","text":"Збойцеся меча, бо меч ёсьць помсьнік няпраўды, і ведайце, што ёсьць суд."}]}