{"data":[{"book":"Matej","chapter":"6","verse":"1","text":"“Pazite! Nemojte svoja dobra djela činiti javno da vam se drugi dive jer onda nećete primiti plaću od svojega nebeskog Oca."},{"book":"Matej","chapter":"6","verse":"2","text":"Zato kada daješ milodar, ne trubi pred sobom kao što to u sinagogama i na ulicama čine licemjeri da ih ljudi hvale. Zaista vam kažem, drugu nagradu osim te neće dobiti.6:2, 5 i 16 U grčkome: oni su već primili svoju plaću."},{"book":"Matej","chapter":"6","verse":"3","text":"Naprotiv, kada daješ milodar, neka tvoja ljevica ne zna što radi desnica."},{"book":"Matej","chapter":"6","verse":"4","text":"Udijeli svoj milodar potajno pa će te tvoj Otac, koji vidi i u tajnosti, nagraditi.”"},{"book":"Matej","chapter":"6","verse":"5","text":"“I kada se molite, ne budite poput licemjera koji se vole moliti u sinagogama i po uličnim raskrižjima da ih ljudi vide. Zaista vam kažem, drugu nagradu osim te neće dobiti."},{"book":"Matej","chapter":"6","verse":"6","text":"Ti, naprotiv, kada se moliš, uđi nekamo gdje ćeš biti sam, zatvori za sobom vrata te se pomoli Ocu u tajnosti, a tvoj će te Otac, koji vidi u tajnosti, nagraditi."},{"book":"Matej","chapter":"6","verse":"7","text":"Kad se molite, ne nabrajajte isprazne riječi kao pogani, koji misle da će biti uslišani zbog svojega nabrajanja."},{"book":"Matej","chapter":"6","verse":"8","text":"Ne činite kao oni jer vaš Otac dobro zna što vam je potrebno i prije nego što ga zamolite."},{"book":"Matej","chapter":"6","verse":"9","text":"Zato se vi molite ovako:"},{"book":"Matej","chapter":"6","verse":"10","text":"Neka dođe tvoje kraljevstvo."},{"book":"Matej","chapter":"6","verse":"11","text":"Kruh naš svagdašnji daj nam danas"},{"book":"Matej","chapter":"6","verse":"12","text":"i oprosti nam naše grijehe kao što i mi opraštamo onima koji griješe protiv nas."},{"book":"Matej","chapter":"6","verse":"13","text":"I ne dopusti da podlegnemo kušnji,"},{"book":"Matej","chapter":"6","verse":"14","text":"Jer ako oprostite ljudima njihove pogreške, i vaš će nebeski Otac vama oprostiti."},{"book":"Matej","chapter":"6","verse":"15","text":"Ali ne oprostite li vi drugima njihovih pogrešaka, ni vaš Otac neće vama oprostiti vaše grijehe."},{"book":"Matej","chapter":"6","verse":"16","text":"Kad postite, ne mrštite se kao licemjeri, koji izobliče lice kako bi ljudi opazili da poste. Zaista vam kažem, drugu nagradu osim te neće dobiti."},{"book":"Matej","chapter":"6","verse":"17","text":"Ali ti se, kada postiš, lijepo uredi"},{"book":"Matej","chapter":"6","verse":"18","text":"da tvoj post ne zapaze ljudi, nego samo tvoj Otac koji je u tajnosti. I tvoj će ti Otac, koji vidi u tajnosti, uzvratiti.”"},{"book":"Matej","chapter":"6","verse":"19","text":"“Ne zgrćite sebi blago ovdje na zemlji, gdje ga mogu izgristi moljci ili može zahrđati, gdje lopovi provaljuju i kradu."},{"book":"Matej","chapter":"6","verse":"20","text":"Stječite sebi blago na nebu, gdje ga ne mogu izgristi moljci ni hrđa, gdje lopovi ne provaljuju i ne kradu."},{"book":"Matej","chapter":"6","verse":"21","text":"Jer gdje ti je blago, ondje će ti biti i srce."},{"book":"Matej","chapter":"6","verse":"22","text":"Oko je poput svjetiljke tijelu. Ne budete li odviše brinuli za materijalna dobra jasno ćete vidjeti u životu,"},{"book":"Matej","chapter":"6","verse":"23","text":"ali ako za njih budete previše brinuli vid će vam biti zasjenjen i duboka će vam tama ispuniti život."},{"book":"Matej","chapter":"6","verse":"24","text":"Nitko ne može služiti dvojici gospodara. Ili će jednoga mrziti, a drugoga voljeti ili će jednome biti odan, a drugoga prezirati. Ne možete služiti i Bogu i bogatstvu."},{"book":"Matej","chapter":"6","verse":"25","text":"Zato vam kažem: Ne brinite se tjeskobno kako ćete preživjeti, što ćete jesti ili piti, ni u što ćete obući svoje tijelo! Nije li život vredniji od hrane, a tijelo od odjeće?"},{"book":"Matej","chapter":"6","verse":"26","text":"Pogledajte ptice nebeske! Niti siju, niti žanju, niti sabiru u žitnice jer ih hrani vaš nebeski Otac. A niste li vi mnogo vredniji od njih?"},{"book":"Matej","chapter":"6","verse":"27","text":"Može li tko od vas sebi brigama produžiti život barem i za jedan dan?"},{"book":"Matej","chapter":"6","verse":"28","text":"Zašto se onda brinuti za odjeću? Pogledajte samo poljske ljiljane! Niti se muče niti predu."},{"book":"Matej","chapter":"6","verse":"29","text":"A kažem vam da se ni kralj Salomon u svoj svojoj raskoši nije zaodjenuo kao jedan od njih."},{"book":"Matej","chapter":"6","verse":"30","text":"Pa ako Bog tako odijeva poljsku travu koja danas jest, a već se sutra baca u peć, zar se neće još i više brinuti za vas, malovjerni?"},{"book":"Matej","chapter":"6","verse":"31","text":"Ne brinite se tjeskobno i ne govorite: ‘Što ćemo jesti?’, ‘Što ćemo piti?’ ili ‘U što ćemo se obući?’"},{"book":"Matej","chapter":"6","verse":"32","text":"jer tako čine nevjernici. Vaš nebeski Otac zna da vam je sve to potrebno."},{"book":"Matej","chapter":"6","verse":"33","text":"Stoga najprije tražite Božje kraljevstvo i njegovu pravednost, pa će vam se i to nadodati."},{"book":"Matej","chapter":"6","verse":"34","text":"Ne brinite se zato tjeskobno za sutra jer će ono donijeti nove brige. Današnja vam je muka dovoljna za danas.”"}]}