{"data":[{"book":"Walawi","chapter":"3","verse":"1","text":"“Wone munhu kangulavya nhambiko ya kikala goya hali Mkulu Nguluwi, nhambiko ya heye ndo isenga ibuguma ama idala kulawa kuli chilundo, lelo igongolo alyo lileche kuwa na nongwa."},{"book":"Walawi","chapter":"3","verse":"2","text":"Kowika moko wa heye mchanya mwa mutwi mwa igongolo alyo na kulidumula singo hali lwizi lwa ihema lya Nguluwi. Awo watambika wawele ndo walelwa wa Aluni, woboholela danda ayo honhu ha kulavila nhambiko banzi zeng'ha."},{"book":"Walawi","chapter":"3","verse":"3","text":"Mafuta geng'ha galingugubika mitumbu ja igongolo lya nhambiko ayo ya kikala goya kogalakaza kota nhambiko yalingulavilwa Mkulu Nguluwi kwa chiluli."},{"book":"Walawi","chapter":"3","verse":"4","text":"Kolavya kahi zila figo mbili na mafuta gake hamwe na hala honhu hanojile ng'hatu ha chini."},{"book":"Walawi","chapter":"3","verse":"5","text":"Walelwa wa Aluni woilakaza honhu ha kulavila nhambiko mchanya mwa nhambiko ya kulakazwa iwele mchanya mwa ngodi, ayo ndo nhambiko ilingulavigwa kwa chiluli iwele na unhunyhililo unojile ulingumnojeza Mkulu Nguluwi."},{"book":"Walawi","chapter":"3","verse":"6","text":"“Wone nhambiko ayo ya kikala goya youlingumlavila Mkulu Nguluwi ndo kulawa kuli chilundo cha ming'holo ama mhene, lelo lihaguligwe ilume ama idala lilihela nongwa."},{"book":"Walawi","chapter":"3","verse":"7","text":"Wone munhu yolavya ing'holo lyana liwe nhambiko ya heye, lelo kolilavila hali Mkulu Nguluwi."},{"book":"Walawi","chapter":"3","verse":"8","text":"Kowika moko wa heye mchanya mwa mutwi wa ing'holo alyo na kulidumula singo hali ihema lya Nguluwi. Watambika wawele ndo walelwa wa Aluni, woboholela danda ayo hali honhu ha kulavila nhambiko banzi zeng'ha."},{"book":"Walawi","chapter":"3","verse":"9","text":"Hamba, kulawa kuli nhambiko ya kikala goya yalingulavilwa Mkulu Nguluwi kwa chiluli, komlavila mafuta na mafuta ga mumchila uwele udumuligwe habehi ng'hatu na chigudi cha mgongosango na mafuta geng'ha galingugubika mitumbu,"},{"book":"Walawi","chapter":"3","verse":"10","text":"na zila figo mbili na mafuta hamwe na honhu hanojile ng'hatu ha chini."},{"book":"Walawi","chapter":"3","verse":"11","text":"Mtambika kovilakaza avyo vyeng'ha mchanya mwa honhu ha kulavila nhambiko kota chilyo choyalingulavilwa Mkulu Nguluwi kwa chiluli."},{"book":"Walawi","chapter":"3","verse":"12","text":"“Wone nhambiko ya heye ndo mhene, lelo komlavila hali Mkulu Nguluwi."},{"book":"Walawi","chapter":"3","verse":"13","text":"Kowika moko wa heye mchanya mwa mutwi wa igongolo alyo na kulidumula singo hali ihema lya Nguluwi. Walelwa wa Aluni woboholela danda honhu ha kulavila nhambiko banzi zeng'ha."},{"book":"Walawi","chapter":"3","verse":"14","text":"Hamba kolavya kulawa kuli nhambiko ya kikala goya kwa Mkulu Nguluwi kwa chiluli, mafuta geng'ha galingugubika mitumbu,"},{"book":"Walawi","chapter":"3","verse":"15","text":"na zila figo mbili na mafuta, hamwe na honhu hanojile ng'hatu ha chini."},{"book":"Walawi","chapter":"3","verse":"16","text":"Mtambika kovilakaza mchanya mwa honhu ha kulavila nhambiko kota chilyo chilingulavigwa kwa chiluli, kulavya unhunyhililo wa kumnojeza Mkulu Nguluwi. Mafuta geng'ha ndo ga Mkulu Nguluwi."},{"book":"Walawi","chapter":"3","verse":"17","text":"Ndo mina ilajizo lya mazuwa gose kwa lulelo lweng'ha na honhu honeche holulingukala. Mleche kulya mafuta ne danda.”"}]}