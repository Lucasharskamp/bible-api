{"data":[{"book":"كِيتِسَيٍ","chapter":"13","verse":"1","text":"عِسِرَيِلَكَيٍ مَن نَشَ قٍ حَاشِ رَبَ عَلَتَلَ يَ عِ. نَ نَن عَ تٌشِ عَلَتَلَ نَشَ عٍ لُ قِلِسِتَكَيٍ سَفٌي حّ تٌنفٌ نَانِ بُن مَ."},{"book":"كِيتِسَيٍ","chapter":"13","verse":"2","text":"دَنَ بْنسْي مِشِ ندٍ نُ نَ سٌرَهَ نَشَن شِلِ مَنٌوَ. دِبَرِتَرٍ نَن نُ عَ شَ فِنّ رَ."},{"book":"كِيتِسَيٍ","chapter":"13","verse":"3","text":"عَلَتَلَ شَ مَلٍكّ نَشَ مِنِ نَ فِنّ مَ، عَ قَ عَ قَلَ عَ بّ، «هَلِ دِبَرِتَرٍ تٌ عِ رَ، عِ قَمَ تّفّدٍ، عِ قَ دِ شّمّ بَرِ."},{"book":"كِيتِسَيٍ","chapter":"13","verse":"4","text":"عِ نَشَ سٍسٍ مِن نَشَن نْمَ عِ سِيسِدٍ. عِ نَشَ سٍسٍ دٌن نَشَن مُ سّنِيّنشِ،"},{"book":"كِيتِسَيٍ","chapter":"13","verse":"5","text":"بَرِ مَ عِ قَمَ تّفّدٍ، عِ دِ شّمّ بَرِ. عِ نَشَ عَ شُنيِ بِ، بَرِ مَ يِ دِ قِشِ عَلَ نَن مَ بٍينُ عَ شَ بَرِ. نَ كُي عَ شِلِ ‹عَلَ شَ نَسَرِ.› عَ تَن نَن عِسِرَيِلَكَيٍ رَكِسِ قْلْمَ قِلِسِتَكَيٍ مَ.»"},{"book":"كِيتِسَيٍ","chapter":"13","verse":"6","text":"نَ فِنّ نَشَ سِفَ، عَ سَ عَ قَلَ عَ شَ مْرِ بّ، «عَلَ شَ مِشِ ندٍ بَرَ قَ ﭑ يِرٍ، عَ لُشِ ﭑ بّ عَلْ عَلَ شَ مَلٍكّ. عَ مَفَاشُ. ﭑ مُ عَ مَشْرِن عَ كٍلِشِ دّننَشّ، عَ قَن مُ عَ شِلِ قَلَ ﭑ بّ."},{"book":"كِيتِسَيٍ","chapter":"13","verse":"7","text":"عَ نَشَ عَ مَسٍن ﭑ بّ، ‹عِ قَمَ تّفّدٍ، عِ قَ دِ شّمّ بَرِ. عِ نَشَ سٍسٍ مِن نَشَن نْمَ عِ سِيسِدٍ. عِ نَشَ سٍسٍ دٌن نَشَن مُ سّنِيّنشِ، بَرِ مَ يِ دِ قِشِ عَلَ نَن مَ بٍينُ عَ شَ بَرِ، هَن عَ لَاشِرَ مَ تّمُي نَشّ. عَلَ شَ نَسَرِ نَ عَ رَ.›»"},{"book":"كِيتِسَيٍ","chapter":"13","verse":"8","text":"مَنٌوَ نَشَ عَلَتَلَ مَشَندِ يِ كِ، «ﭑ مَرِفِ، عِ مَن شَ عِ شَ مِشِ شّي مُشُ شْن مَ عَلَكٌ عَ شَ مُشُ شَرَن نَ دِ شُرُ كِ رَ.»"},{"book":"كِيتِسَيٍ","chapter":"13","verse":"9","text":"عَلَ نَشَ مَنٌوَ شَ دُبّ سُشُ، عَ مَن نَشَ عَ شَ مَلٍكّ شّي عَ شَ فِنّ شْن مَ. مَنٌوَ شَ فِنّ نُ دْشْشِ شّ مَ عَ شَ مْرِ مُ نُ نَ نَا."},{"book":"كِيتِسَيٍ","chapter":"13","verse":"10","text":"عَ تٌ عَ تٌ، عَ نَشَ عَ فِ كٍرٍن نَ، عَ سَ عَ قَلَ عَ شَ مْرِ بّ، «شّمّ نَشَن قَ ﭑ يِرٍ، عَ مَن بَرَ قَ.»"},{"book":"كِيتِسَيٍ","chapter":"13","verse":"11","text":"مَنٌوَ نَشَ كٍلِ، عَ بِرَ عَ شَ فِنّ قْشْ رَ. عَ تٌ نَ شّمّ لِ، عَ نَشَ عَ مَشْرِن، «عِ تَن نَن وْيّن ﭑ مَ فِنّ رَ؟» عَ نَشَ عَ يَابِ، «عِيٌ.»"},{"book":"كِيتِسَيٍ","chapter":"13","verse":"12","text":"مَنٌوَ مَن نَشَ عَ مَشْرِن، «عِ شَ مَسٍنيِ نَ كَمَلِ تّمُي نَشّ، عَ لَنمَ مُشُ شَ نَ دِ شُرُ دِ؟»"},{"book":"كِيتِسَيٍ","chapter":"13","verse":"13","text":"عَلَتَلَ شَ مَلٍكّ نَشَ عَ يَابِ، «عِ شَ فِنّ شَ عَ رَبَ عَلْ ﭑ عَ قَلَ عَ بّ كِ نَشّ."},{"book":"كِيتِسَيٍ","chapter":"13","verse":"14","text":"عَ نَشَ وّنِ سَنسِ بٌفِ يٌ دٌن، عَ نَشَ وّنِ نُن عَ مَنِيّ مِن، عَ نَشَ دٌنسٍ سّنِيّنتَرٍ دٌن. عَ شَ نَ بِرِن نَبَ عَلْ ﭑ عَ قَلَ عَ بّ كِ نَشّ.»"},{"book":"كِيتِسَيٍ","chapter":"13","verse":"15","text":"مَنٌوَ نَشَ عَ قَلَ عَلَتَلَ شَ مَلٍكّ بّ، «عِ شَ لُ بٍ سِندٍن، مُشُ شَ سِ حِن عِ بّ.»"},{"book":"كِيتِسَيٍ","chapter":"13","verse":"16","text":"عَلَتَلَ شَ مَلٍكّ نَشَ عَ يَابِ، «هَلِ ﭑ لُ بٍ، ﭑ مُ عِ شَ دٌنسٍ دٌنمَ، كْنْ شَ عِ وَ مَ سّرّشّ فَن دَاشِ تَن بَقٍ عَلَتَلَ بّ، نَ قَن.» مَنٌوَ مُ نُ عَ كٌلٌن عَلَتَلَ شَ مَلٍكّ نَن عَ رَ."},{"book":"كِيتِسَيٍ","chapter":"13","verse":"17","text":"مَنٌوَ نَشَ عَ مَشْرِن، «عِ شِلِ دِ؟ مُشُ شَ نَ كٌلٌن عَلَكٌ مُشُ شَ عِ مَتْشْ عِ شَ مَسٍنيِ كَمَلِمَ تّمُي نَشّ.»"},{"book":"كِيتِسَيٍ","chapter":"13","verse":"18","text":"عَلَتَلَ شَ مَلٍكّ نَشَ عَ مَشْرِن، «عِ وَ مَ ﭑ شِلِ كٌلٌنقٍ مُنقٍ رَ؟ فُندٌ نَن عَ رَ.»"},{"book":"كِيتِسَيٍ","chapter":"13","verse":"19","text":"مَنٌوَ نَشَ نَ سِ نُن قَرِن ندٍ بَ سّرّشّ فَن دَاشِ رَ قَنيٍ ندٍ قَرِ عَلَتَلَ بّ. نَ تّمُي كَابَنَكٌ ندٍ نَشَ رَبَ عٍ يَ شْرِ."},{"book":"كِيتِسَيٍ","chapter":"13","verse":"20","text":"نَ تّ نُ نَ تٍقٍ كٌورٍ مَ تّمُي نَشّ، عَلَتَلَ شَ مَلٍكّ قَن نَشَ تٍ كٌورٍ مَ نَ تّ كُي. مَنٌوَ نُن عَ شَ فِنّ تٌ نَ تٌ، عٍ نَشَ عٍ قٍلٍن بْشِ مَ."},{"book":"كِيتِسَيٍ","chapter":"13","verse":"21","text":"عَلَتَلَ شَ مَلٍكّ تٌ سِفَ، مَنٌوَ نُن عَ شَ فِنّ مُ نُ عَ تٌ سْنْن. عٍ نَشَ عَ كٌلٌن عَلَتَلَ شَ مَلٍكّ يَتِ يَتِ نَن نُ عَ رَ."},{"book":"كِيتِسَيٍ","chapter":"13","verse":"22","text":"مَنٌوَ نَشَ عَ قَلَ عَ شَ فِنّ بّ، «وٌن قَمَ قَشَدٍ يَ بَرِ مَ وٌن بَرَ عَلَ يَتِ يَتِ تٌ.»"},{"book":"كِيتِسَيٍ","chapter":"13","verse":"23","text":"عَ شَ فِنّ نَشَ عَ يَابِ، «شَ عَلَتَلَ وَ مَ وٌن قَشَقٍ نُ، عَ مُ وٌن مَ سّرّشّ فَن دَاشِ سُشُمَ نُ، عَ مُ نَ كَابَنَكٌ مَسٍنمَ وٌن بّ نُ.»"},{"book":"كِيتِسَيٍ","chapter":"13","verse":"24","text":"نَ دَنفِ شَنبِ، مَنٌوَ شَ فِنّ نَشَ دِ بَرِ. عٍ نَشَ عَ شِلِ قَلَ سَمِسٌن. عَ نَشَ مْ عَلَتَلَ شَ بَرَكّ كُي."},{"book":"كِيتِسَيٍ","chapter":"13","verse":"25","text":"عَلَتَلَ شَشِلِ نَشَ فٌرٌ سَمِسٌن مَ عَ سِنفٍ رَ مَشَنٍ دَنَ، تَا نَشَن نَ سٌرَهَ نُن عٍسٍتَيٌلِ تَفِ."}]}