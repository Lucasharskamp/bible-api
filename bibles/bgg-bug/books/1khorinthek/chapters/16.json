{"data":[{"book":"1 Khorinthek","chapter":"16","verse":"1","text":"Thuh shii, Judea hà rai pha Hamangkhung-aphuii pha bran shii nong phi pha nathek è zey pha bang chiang shii now bo. Nathek ne rek chid, gu è Galathia pha charchthek shii nathek shii nyie rek bo è yao pha ji rek bo."},{"book":"1 Khorinthek","chapter":"16","verse":"2","text":"Zab pha Deobari shii nathek ne bang khrab ne ruii bo, nathek è khama wiang pha sasab è ruii chid, chiih-è ragia rek bo. Ji-è gu wuii shii bang ne dinne athan chid phro."},{"book":"1 Khorinthek","chapter":"16","verse":"3","text":"Gu wuiithok pha iidoh shii, nathek shii nuii phi rone yaophi pha jigigam phi, chiih-è ithek shii thoh ne nathek ro lasen shii Jerusalem hà wuii yi pha ro."},{"book":"1 Khorinthek","chapter":"16","verse":"4","text":"Gu shii wuii pha magak arone, ithek ne gu rog shii nyawuii mua phro."},{"book":"1 Khorinthek","chapter":"16","verse":"5","text":"Gu Mesidonia hà wuii ched pha iidoh shii nathek shii wuii ruii phro—nyieliieshii gu ne Mesidonia hà wuii chid pha um ro."},{"book":"1 Khorinthek","chapter":"16","verse":"6","text":"Gu nathek rog shii ìujia ishak nyarai gieng, yangne hakhangshak yi jongdang pha rai pha ro, chiih-è chiihphado shii gu dinne khi hà wuii ne de nathek ne gu lumuii shii athodang pha nong mua phro."},{"book":"1 Khorinthek","chapter":"16","verse":"7","text":"Gu ne nathek shii ìujia si pha asi pha, Ithong è ishak phi arone, gu nathek rog shii bajo ishak rai pha luthong phro."},{"book":"1 Khorinthek","chapter":"16","verse":"8","text":"Gu ichiih Iphisus shii Phenthekhosth pha inai thog pha rai pha ro."},{"book":"1 Khorinthek","chapter":"16","verse":"9","text":"Ji shii thiisa hà gidieg bajo um magunde thiisa hàne boh blia pha khriig chua um ro."},{"book":"1 Khorinthek","chapter":"16","verse":"10","text":"Thimothi yi nathek lumuii hà wuii ruii arone, nathek duchoi shii wie ho rone aishii than yi pha ho bo, nyieliieshii ai de gu duiine Ithong ro blia rek pha bran ro."},{"book":"1 Khorinthek","chapter":"16","verse":"11","text":"Hanyie magungde aishii ariig bieyie rabo, jishii nathek ne airo idang pha lumuii shii liijiing hà nong phi bo, jiè ai ne iidoh gui shii dunthok din phro; migipho rog shii iidoh thog din pha gu ne aishii luthong phro."},{"book":"1 Khorinthek","chapter":"16","verse":"12","text":"Thuh abam Apholos chiang shii. Awai abam rog shii, gai migiphothek rog shii nathek hà wuii yi pha gu è idang lubu bo rek phi. Jishii ai ne hì pha ishak shii dun chid phrone zab athan ba ro. Jishii ai chua mua arone, ai ne wuii dun phro."},{"book":"1 Khorinthek","chapter":"16","verse":"13","text":"Nowbthan bo, migi shii chuh è riu bo, arum pha gang rek bo."},{"book":"1 Khorinthek","chapter":"16","verse":"14","text":"Naro zab pha blia ne miie è rek bo."},{"book":"1 Khorinthek","chapter":"16","verse":"15","text":"Nathek ne Sthephanas chiih-è airo haliing phothek chiang shii ne thieg. Ithek ne Akhaya shii zab è igobi Masipho rey chiih-è Hamangkhung-aphuii ro bran shii blia rek pha zab awaithek shii phi muii. Gu ijakthek, gu nathek shii khung,"},{"book":"1 Khorinthek","chapter":"16","verse":"16","text":"Hanyie magungde ithek rog blia rek gieng, chiih-è ithek ne hì rek pha dumuii shii gieng bo."},{"book":"1 Khorinthek","chapter":"16","verse":"17","text":"Gu Sthephanas, Forthunathus chiih-è Achaikhus, wuii ruii pha miyao ji shii bajo sang, ithek ne nathek oi pha ji shii zab rek"},{"book":"1 Khorinthek","chapter":"16","verse":"18","text":"chiih-è ithek shii sang yi pha duiine, ithek è nathek shii de sang ba yi phro. Hì-è rek pha branthek ne riig sapho ro."},{"book":"1 Khorinthek","chapter":"16","verse":"19","text":"Asia pha du-ùa shii charchthek pho è nathek ro salam thoh ge ro, Akhuila chiih-è Phrisila chiih-è ithek hò shii si pha charchthek è de lao ne Masipho ro salam thoh ge phro."},{"book":"1 Khorinthek","chapter":"16","verse":"20","text":"Ichiih pha zab pha migiphothek shii de salam thoh ge, Nawaithek chung jia è gairog shii liijiing pha khichiug rai bo."},{"book":"1 Khorinthek","chapter":"16","verse":"21","text":"Gui ro wad è hì zey, Phaul è salam ro."},{"book":"1 Khorinthek","chapter":"16","verse":"22","text":"Hanyie è Ithong shii amiie arone ai lakhung shii ne mucho um ro!"},{"book":"1 Khorinthek","chapter":"16","verse":"23","text":"Ithong Isu ro liijiing ne nathek rog shii um bo."},{"book":"1 Khorinthek","chapter":"16","verse":"24","text":"Isu Masi beng è guro miie ne zab nathek rog shii um bo."}]}