{"data":[{"book":"ibriṇaḥ","chapter":"4","verse":"1","text":"aparaṁ tadviśrāmaprāptēḥ pratijñā yadi tiṣṭhati tarhyasmākaṁ kaścit cēt tasyāḥ phalēna vañcitō bhavēt vayam ētasmād bibhīmaḥ|"},{"book":"ibriṇaḥ","chapter":"4","verse":"2","text":"yatō 'smākaṁ samīpē yadvat tadvat tēṣāṁ samīpē'pi susaṁvādaḥ pracāritō 'bhavat kintu taiḥ śrutaṁ vākyaṁ tān prati niṣphalam abhavat, yatastē śrōtārō viśvāsēna sārddhaṁ tannāmiśrayan|"},{"book":"ibriṇaḥ","chapter":"4","verse":"3","text":"tad viśrāmasthānaṁ viśvāsibhirasmābhiḥ praviśyatē yatastēnōktaṁ, \"ahaṁ kōpāt śapathaṁ kr̥tavān imaṁ, pravēkṣyatē janairētai rna viśrāmasthalaṁ mama|\" kintu tasya karmmāṇi jagataḥ sr̥ṣṭikālāt samāptāni santi|"},{"book":"ibriṇaḥ","chapter":"4","verse":"4","text":"yataḥ kasmiṁścit sthānē saptamaṁ dinamadhi tēnēdam uktaṁ, yathā, \"īśvaraḥ saptamē dinē svakr̥tēbhyaḥ sarvvakarmmabhyō viśaśrāma|\""},{"book":"ibriṇaḥ","chapter":"4","verse":"5","text":"kintvētasmin sthānē punastēnōcyatē, yathā, \"pravēkṣyatē janairētai rna viśrāmasthalaṁ mama|\""},{"book":"ibriṇaḥ","chapter":"4","verse":"6","text":"phalatastat sthānaṁ kaiścit pravēṣṭavyaṁ kintu yē purā susaṁvādaṁ śrutavantastairaviśvāsāt tanna praviṣṭam,"},{"book":"ibriṇaḥ","chapter":"4","verse":"7","text":"iti hētōḥ sa punaradyanāmakaṁ dinaṁ nirūpya dīrghakālē gatē'pi pūrvvōktāṁ vācaṁ dāyūdā kathayati, yathā, \"adya yūyaṁ kathāṁ tasya yadi saṁśrōtumicchatha, tarhi mā kurutēdānīṁ kaṭhināni manāṁsi vaḥ|\""},{"book":"ibriṇaḥ","chapter":"4","verse":"8","text":"aparaṁ yihōśūyō yadi tān vyaśrāmayiṣyat tarhi tataḥ param aparasya dinasya vāg īśvarēṇa nākathayiṣyata|"},{"book":"ibriṇaḥ","chapter":"4","verse":"9","text":"ata īśvarasya prajābhiḥ karttavya ēkō viśrāmastiṣṭhati|"},{"book":"ibriṇaḥ","chapter":"4","verse":"10","text":"aparam īśvarō yadvat svakr̥takarmmabhyō viśaśrāma tadvat tasya viśrāmasthānaṁ praviṣṭō janō'pi svakr̥takarmmabhyō viśrāmyati|"},{"book":"ibriṇaḥ","chapter":"4","verse":"11","text":"atō vayaṁ tad viśrāmasthānaṁ pravēṣṭuṁ yatāmahai, tadaviśvāsōdāharaṇēna kō'pi na patatu|"},{"book":"ibriṇaḥ","chapter":"4","verse":"12","text":"īśvarasya vādō'maraḥ prabhāvaviśiṣṭaśca sarvvasmād dvidhārakhaṅgādapi tīkṣṇaḥ, aparaṁ prāṇātmanō rgranthimajjayōśca paribhēdāya vicchēdakārī manasaśca saṅkalpānām abhiprētānāñca vicārakaḥ|"},{"book":"ibriṇaḥ","chapter":"4","verse":"13","text":"aparaṁ yasya samīpē svīyā svīyā kathāsmābhiḥ kathayitavyā tasyāgōcaraḥ kō'pi prāṇī nāsti tasya dr̥ṣṭau sarvvamēvānāvr̥taṁ prakāśitañcāstē|"},{"book":"ibriṇaḥ","chapter":"4","verse":"14","text":"aparaṁ ya uccatamaṁ svargaṁ praviṣṭa ētādr̥śa ēkō vyaktirarthata īśvarasya putrō yīśurasmākaṁ mahāyājakō'sti, atō hētō rvayaṁ dharmmapratijñāṁ dr̥ḍham ālambāmahai|"},{"book":"ibriṇaḥ","chapter":"4","verse":"15","text":"asmākaṁ yō mahāyājakō 'sti sō'smākaṁ duḥkhai rduḥkhitō bhavitum aśaktō nahi kintu pāpaṁ vinā sarvvaviṣayē vayamiva parīkṣitaḥ|"},{"book":"ibriṇaḥ","chapter":"4","verse":"16","text":"ataēva kr̥pāṁ grahītuṁ prayōjanīyōpakārārtham anugrahaṁ prāptuñca vayam utsāhēnānugrahasiṁhāsanasya samīpaṁ yāmaḥ|"}]}