{"data":[{"book":"କଲସିୟ","chapter":"1","verse":"1","text":"ମାପୁରୁଦି ବଦାଦାନ୍‌ କ୍ରିସ୍ତ ଜିସୁଦି ଅରେନ୍‍ ପ୍ରେରିତ ସିସୁ, ପାଉଲ ମାରି ତଡ଼ାନ୍‌ ତିମତି"},{"book":"କଲସିୟ","chapter":"1","verse":"2","text":"କଲସିଦୁ ମାନି ସାଦୁରିଙ୍ଗ୍‌ ମାରି କ୍ରିସ୍ତବିସ୍‌ବାସ୍‌ସିର୍‌ ତଡ଼ାନ୍‌କୁ ନି ତାଙ୍ଗିକ୍ ଲାକ୍‌ତୁ ଇୟା ଆକୁ ରାସ୍‌ସିନାନ୍‌,"},{"book":"କଲସିୟ","chapter":"1","verse":"3","text":"ମାପୁ ମି ଉଣ୍ତିଙ୍ଗ୍‌ ପାର୍‌ତାନା କିଜି ମା ପ୍ରବୁ ଜିସୁ କ୍ରିସ୍ତଦି ବୁବା ମାପୁରୁଙ୍ଗୁଁ ୱିଜୁଦିନ୍ ଦନ୍ୟବାଦ୍‌ ସିଜିନାପ୍‌;"},{"book":"କଲସିୟ","chapter":"1","verse":"4","text":"ଇରିଙ୍ଗ୍‌ କ୍ରିସ୍ତ ଜିସୁଦିମାନୁ ମି ବିସ୍‌ବାସ୍‌ ମାରି ମାପୁରୁଦି ୱିଜେରି ଲୋକା ଉଣ୍ତିଙ୍ଗ୍‌ ଜିବନ୍‍ନନି ବିସୟ୍‌ ୱେର୍ହାମାନାପ୍,"},{"book":"କଲସିୟ","chapter":"1","verse":"5","text":"ଏସ୍ତିୱାଲେ ସୁସମାଚାର୍‌ତି ସତ୍‌ ବାକ୍ୟ ମି ଲାକ୍‍ତୁ ଆଗ୍‍ଡ଼ି ୱାତାତ୍‍, ମିର୍‌ ଆୟାମାଣାନ୍‍ ସିଆୟ୍‍ଆତିମାନି ଆସାଦି ମାଟା ୱେର୍‌ଇମାର୍‍ଇଦେର୍‌ । ମିର୍‌ ଆମାକା ଆସା କିନିଦେର୍‍, ଆମାକା ମି ଉଣ୍ତିଙ୍ଗ୍‌ ମୁସ୍‌କୁପୁର୍‌ତୁ ନେଗେନ୍‍ ତେବାନାତ୍‍, ତାନି ମୁସ୍‌କୁ ମି ବିସ୍‍ବାସ୍‍ ମାରି ଜିବନ୍‍ନୋନିକା ତିଆର୍‌ଆତାମାନାତ୍‌ ।"},{"book":"କଲସିୟ","chapter":"1","verse":"6","text":"ଆମା ସୁସମାଚାର୍‌ ପ୍ରଚାର୍‍ତି ଉଣ୍ତିଙ୍ଗ୍‌ ମିର୍‌ ଆଗ୍‍ଡ଼ିନେ ମାପୁରୁଦି ଦୟା ବିସୟ୍‍ ୱେର୍‌ଇଦେର୍‌ ମାରି ତେନି ସତ୍‍ତିକା ଅଡ଼୍‍ବିତିଦେର୍‍, ଆୟା ସୁସମାଚାର୍‌ ଇଲେଇ ସାରା ଜଗତ୍‌ଦୁ ୱେଙ୍ଗିଁତାମାନାତ୍‍ ମାରି ଆର୍ସିବାଦ୍‌ ତାସିନାତ୍‍ ।"},{"book":"କଲସିୟ","chapter":"1","verse":"7","text":"୧:୭ କଲସିୟ ୪:୧୨; ପିଲିମନ ୧:୨୩.ମା ତରିଟାନ୍‌ କ୍ରିସ୍ତଦି ଅରେନ୍‍ ବିସ୍‌ବାସ୍‌ତାନ୍‌ ସେବାକିନିକାନ୍‌ ମାରି ମା ଲାଡ୍‍ତି ଅର୍‍ସେପାଣିକିନି ଏପାଫ୍ରାଦିମାଣ୍‌ନା ମିର୍‌ ମାପୁରୁଦି ଆୟା ଦୟା ବିସୟ୍‌ କିତିମାନିଦେର୍‌;"},{"book":"କଲସିୟ","chapter":"1","verse":"8","text":"ପବିତ୍ର ଆତ୍ମା ମିଙ୍ଗିଁ ସିତିମାନି ଜିବନ୍‌ନୋନି ବିସୟ୍‌ତାନ୍‌ ୱାନ୍‌ ମାଙ୍ଗିଁ ୱେର୍‌ତାମାନାନ୍‌ ।"},{"book":"କଲସିୟ","chapter":"1","verse":"9","text":"ଇୟାଉଣ୍ତିଙ୍ଗ୍‌ ମି ବିସୟ୍‌ତାନ୍‌ ୱେନି ନାଣ୍ତିରାନ୍‌ ମାପ୍‌ ବା ମି ଉଣ୍ତିଙ୍ଗ୍‌ ୱିଜୁଦିନ୍‍ ପାର୍‌ତାନା କିଜିନାପ୍‌ । ପବିତ୍ରଆତ୍ମା ସିତିମାନି ୱିଜୁ ବୁଦି ମାରି ବୁଜାନି ସାକ୍ତିଦାନ୍‌ ମାପୁରୁଦି ବଦା ପୁରାଦାନ୍‌ ମିର୍‌ ଏଣ୍ତେସ୍‌ ନେସ୍‌ତେଙ୍ଗ୍‌ ଆଟ୍‌ନିଦେର୍‌, ଇୟାଉଣ୍ତିଙ୍ଗ୍‌ ମି ଉଣ୍ତିଙ୍ଗ୍‌ ମାପ୍‌ ପାର୍‍ତନା କିଜିନାପ୍‍ ।"},{"book":"କଲସିୟ","chapter":"1","verse":"10","text":"ଆର୍‌ତିଙ୍ଗ୍‌, ମିର୍‌ ପ୍ରବୁଦି ବଦାଦି ୱାଜା ଜିଦେଙ୍ଗ୍‌ ଆଟ୍‍ନିଦେର୍‍ ମାରି ୱାନି ୱେଡ଼ିକାଦି ପାଣି କିଦେଙ୍ଗ୍‌ ଆଟ୍‍ନିଦେର୍‍ । ମିର୍‌ ଜିବନ୍‍ତୁ ୱିଜୁ ରକମ୍‍ତି ନେଗି ପାଣି କିଦେଙ୍ଗ୍‌ ଆଟ୍‍ନିଦେର୍‍ ମାରି ମାପୁରୁଦି ବିସୟ୍‍ତାନ୍‍ ମି ବୁଦି ପିର୍‍ନାତ୍‍ ।"},{"book":"କଲସିୟ","chapter":"1","verse":"11","text":"ମାରି ୱିଜୁ ବିସୟ୍‌ତୁ ମିର୍‌ ଏଣ୍ତେସ୍‌ ସାସ୍‌ତାନ୍‌ ମାରି ସାସ୍‌ କିଦେଙ୍ଗ୍‌ ଆଟ୍‌ନିଦେର୍‌, ଇୟାଉଣ୍ତିଙ୍ଗ୍‌ ୱାନି ଗୌରବ୍‌ଦି ସାକ୍ତି ଦାନ୍‌ ମିର୍‌ ବପୁ ଆଦୁ,"},{"book":"କଲସିୟ","chapter":"1","verse":"12","text":"ମାରି ଆମା ବୁବା ମାପୁରୁ ଜାୟ୍‌ତି ରାଜିଦୁ ୱାନି ଲୋକା ଉଣ୍ତିଙ୍ଗ୍‌ ଆମାକା ରକିୟାକିଜି ଇଟ୍‌ତାମାନାନ୍‌, ୱାନି ମିସାନି ଉଣ୍ତିଙ୍ଗ୍‌ ୱାନ୍‌ ଜେ ମିଙ୍ଗିଁ ଆସ୍‌କିତାମାନାନ୍‌, ଇୟାଉଣ୍ତିଙ୍ଗ୍‌ ୱାନିଙ୍ଗ୍‌ ୱେଡ଼ିକାଦି ୱାଲେ ଦନ୍ୟବାଦ୍‌ ସିଦୁ ।"},{"book":"କଲସିୟ","chapter":"1","verse":"13","text":"ୱାନ୍‌ ମାଙ୍ଗିଁ ସିକାଟିଦି ସାକ୍ତିଦାନ୍‌ ଉଦାର୍‌ କିତାମାନାନ୍‌ ମାରି ତିର୍‌ତାନ୍‌ ମାଙ୍ଗିଁ ୱାନି ଲାଡ୍‍ତି ମାରିନ୍‌ତି ରାଜିଦୁ ତାତାମାନାନ୍‌,"},{"book":"କଲସିୟ","chapter":"1","verse":"14","text":"୧:୧୪ ଏପିସିୟ ୧:୭.ଆୟା ମାରିନ୍‌ତି ମାଣାନ୍‌ ମାପୁ ମୁକୁଡ଼ାତା ମାନାପ୍‌, ମାରି, ମା ପାପ୍‌ କେମା ଆତାମାନାପ୍‌ ।"},{"book":"କଲସିୟ","chapter":"1","verse":"15","text":"କ୍ରିସ୍ତ ତରାୟ୍‌ଆଇ ମାପୁରୁଦି ତରାଇଆନି ମୁର୍ତିୱାଜା, ୱାନ୍‌ ଆଗ୍‌ଡ଼ି ଜନମ୍‌ଆତି ମାରିନ୍‌, ୱିଜୁ ଗାଡ଼୍‍ଆତିମାନି ବିସୟ୍‌ତିମାଣ୍‌କୁ ପେରିକାନ୍‌ ।"},{"book":"କଲସିୟ","chapter":"1","verse":"16","text":"ଇରିଙ୍ଗ୍‌ ୱାନି ମାଣାନ୍‌ ମାପୁରୁ ମୁସ୍‍କୁପୁର୍‍ତୁ ନି ଦୁନିଆଦୁ ୱିଜୁ ତରାନିକା ମାରି ତରାଇକା ଜିନିସ୍‍, ଆତ୍ମାଦି ସାକ୍ତିୱିଜୁ, ସାଲାକିନିମାଲିକ୍‌, ସାସନ୍‌କିନିକାର୍‍ ମାରି ୱିଜୁ ଅଦିକାରିରିଙ୍ଗ୍‍ ତିଆର୍‍ କିତାନ୍‍ । ୱାନି ମାଣୁକୁ ମାରି ୱାନି ଉଣ୍ତିଙ୍ଗ୍‌ ମାପୁରୁ ସାରାଦୁନିଆଦିଙ୍ଗ୍‌ ତିଆର୍‌ କିତାନ୍‌ ।"},{"book":"କଲସିୟ","chapter":"1","verse":"17","text":"ୱିଜୁ ବିସୟ୍‌ ତିଆର୍‌ ଆନି ଆଗ୍‍ଡ଼ିନେ କ୍ରିସ୍ତ ମାନାନ୍‌ ମାରି ୱାନିୱାଲେ ମିସାନି ମାଣାନ୍‌ ୱିଜୁ ବିସୟ୍‌ ନିଜେ ନିଜେଦି ଗାଡ଼୍‌ଆତିମାନି ବାଡିଦୁ ମାନେ ।"},{"book":"କଲସିୟ","chapter":"1","verse":"18","text":"୧:୧୮ ଏପିସିୟ ୧:୨୨,୨୩.ମାରି, ୱାନ୍‌ ୱାନି ପାର୍‌ତନା କିନି ମଣ୍ତଲିୱାଜା ମେନ୍ଦଲ୍‌ତି ତାଲା, ଆୟା ମେନ୍ଦଲ୍‍ତି ୱାନ୍‌ ଜିବନ୍‍ ସାକ୍ତି, ସାତିୱାରିମାଣାନ୍‍କୁ ୱାନ୍‌ ପାର୍‍ତୁମ୍‍ ଜନମ୍‍ ଆତିମାନି କଡ଼, ୱିଜୁ ବିସୟ୍‍ତୁ ପାର୍‍ତୁମ୍‍ ବାଡି ପୟ୍‍ନି ଉଣ୍ତିଙ୍ଗ୍‍ ଆଗ୍‌ଡ଼ିଆନାନ୍‌ ।"},{"book":"କଲସିୟ","chapter":"1","verse":"19","text":"ଇରିଙ୍ଗ୍‌ ମାପୁରୁଦି ବଦା ଇସାବ୍‌ତାନ୍‌ ମାରିନ୍‌ ନିଜେ ମାପୁରୁଦି ପୁରାଗୁଣ୍‍ ଆସ୍‍ତାମାନାନ୍‍ ।"},{"book":"କଲସିୟ","chapter":"1","verse":"20","text":"୧:୨୦ ଏପିସିୟ ୨:୧୬.ମାରିନ୍‌ତି ମାଣ୍‌କୁ ମାପୁରୁ ସାରାଦୁନିଆଦିଙ୍ଗ୍‌ ନିଜେଦି ଲାକ୍‌ତୁ ଡ଼େସି ତାତେଙ୍ଗ୍‌ ଇଜି ତିର୍‌ କିତାନ୍‌, କ୍ରୁସକାଟ୍‌ଦୁ ୱାନି ମାରିନ୍‌ତି ସାତିମାଣାନ୍‌ ମାପୁରୁ ସାନ୍ତି ତିଆର୍‌ କିତାମାନାନ୍‌ ମାରି ପୃତିବି ନି ମୁସ୍‌କୁପୁର୍‌ତୁ ମାନି ୱିଜୁ ବିସୟ୍‌ତିଙ୍ଗ୍‌ ନିଜେଦି ଲାକ୍‌ତୁ ଡ଼େସି ତାତାମାନାନ୍‌ ।"},{"book":"କଲସିୟ","chapter":"1","verse":"21","text":"ଉନ୍‌ଡ୍ରେ ବେଡ଼ାଦୁ ତାଗ୍‌ଇ ପାଣି ନି ତାଗ୍‍ଇ ସିନ୍ତା କିଜିମାନିଙ୍ଗ୍‌ ମିର୍‌ ମାପୁରୁଦିମାଣୁକୁ ଆକ ମାର୍‌ଇଦେର୍‌ ମାରି ୱାନି ସାତ୍ରୁ ମାର୍‌ଇଦେର୍‌ ।"},{"book":"କଲସିୟ","chapter":"1","verse":"22","text":"ମାତର୍‌ ଇଲେଇ ୱାନ୍‌ ମିଙ୍ଗିଁ ବା ୱାନି ଆଗ୍‌ଡ଼ି ପବିତ୍ର, ନିନ୍ଦା ମାରି ଦସ୍‍ସିଲିକା କିଜି ତାନି ଉଣ୍ତିଙ୍ଗ୍‌ ୱାନି ମାରିନ୍‌ତି ମେନ୍ଦଲ୍‌ତାନ୍‌ ସାତି ମାଣୁକୁ ମିଙ୍ଗିଁ ନିଜେଦି ୱାଲେ ମାରିଡ଼େସି ମିସାକିତା ମାନାନ୍‌ ।"},{"book":"କଲସିୟ","chapter":"1","verse":"23","text":"ମିର୍‌ ଏସ୍‌କାଙ୍ଗ୍‌ ବିସ୍‌ବାସ୍‌ତାନ୍‌ କୁନାଦି ମାରି ଡାଟ୍‌ତାନ୍‌ ତେବାଜି ମାରି ସୁସମାଚାର୍‌ ୱେନି ୱାଲେ ଆମା ଆସା କିତିମାର୍‌ଇଦେର୍‌, ଆବେଟ୍‌କୁ ତିଲାମାଟ୍‌ । ଆର୍‌ତିଙ୍ଗ୍‌ ଏଣ୍ତେସ୍‌ବା ଇୟାୱିଜୁ ଫଲ୍‌ ପୟ୍‌ନିଦେର୍‌; ଆୟା ସୁସମାଚାର୍‌ ନେ ସାରା ପୃତିବିଦି ୱିଜେରି ଲାକ୍‌ତୁ ପ୍ରଚାର୍‌ ଆତାମାନାତ୍‌, ମାରି ନାନ୍‌ ପାଉଲ ଆବେଣି ଅରେନ୍‍ ବିସ୍‌ବାସ୍‌ତି ସେବାକିନିକିନ୍ଦା ଆତାମାନା ।"},{"book":"କଲସିୟ","chapter":"1","verse":"24","text":"ନାନ୍‌ ମି ଉଣ୍ତିଙ୍ଗ୍‌ ଆମାୱିଜୁ ଦୁଃକ୍‌କାସ୍ଟୁ କିଜିନା, ଆୟାଉଣ୍ତିଙ୍ଗ୍‌ ଇଲେଇ ୱେଡ଼ିକା କିଜିନା, ମାରି କ୍ରିସ୍ତଦି ଆମା ଦୁଃକ୍‌କାସ୍ଟୁ ମାରି ମାନାଦେ, ଆକା ନାନ୍‌ ୱାନି ମେନ୍ଦଲ୍‌ତିୱାଜା ମଣ୍ତଲିଦି ଉଣ୍ତିଙ୍ଗ୍‌ ନା ମେନ୍ଦଲ୍‌ତାନ୍ ପୁରା କିନି ଉଣ୍ତିଙ୍ଗ୍‌ ସାକା କିଜିନା ।"},{"book":"କଲସିୟ","chapter":"1","verse":"25","text":"ମି ନେଗି ଉଣ୍ତିଙ୍ଗ୍‌ ଇୟା ପାଣି କିଦେଙ୍ଗ୍‍ଁ ନାନୁ ମାପୁରୁଦି ମାଣାନ୍‌ ମଣ୍ତଲିଦି ଅରେନ୍‍ ସେବାକିନିକାନ୍‌ ୱାଜା ଆସ୍‌କିତାମାନାନ୍‌ । ୱାନି ସୁସମାଚାର୍‌ ପୁରାଦାନ୍‌ ପ୍ରଚାର୍‌ କିନିକା ନା ପାଣି,"},{"book":"କଲସିୟ","chapter":"1","verse":"26","text":"ଆୟା ସୁସମାଚାର୍‌ ଉନ୍‌ଡ୍ରି ମାର୍‍ଗିତି ମାଟା, ପୁର୍ବେଦିକାଡ଼ାଦୁ ପୁର୍ବେଦିଡକ୍‌ରା ଦାଦାରିମାଣୁକୁ ମାର୍‌ଗିତା ମାର୍‌ର୍ହାତ୍‌, ମାତର୍‌ ଇଲେଇ ୱାନି ସାଦୁରି ଲାକ୍‌ତୁ ୱେଙ୍ଗିଁସିକିତା ମାନାନ୍‌ ।"},{"book":"କଲସିୟ","chapter":"1","verse":"27","text":"ମାପୁରୁ ଅଣଜିହୁଦି ଲୋକା ଲାକ୍‌ତୁ ଆୟା ମାର୍‌ଗିତିମାର୍‌ଇ ମାଟା ୱେର୍‍ତେଙ୍ଗ୍‍ ବଦା କିତାନ୍‌, ୱାନି ଇୟା ନାଣ୍ତଦାରା ମାରି ଗୌରବ୍‌ତି ମାଟା ସାରା ଦୁନିଆଦି ଲୋକା ଉଣ୍ତିଙ୍ଗ୍‌ ନେଗିକା । ଆୟା ସତ୍‌ତି ମାଟା ଆଜିନାତ୍‍, ମି ମାନୁବା କ୍ରିସ୍ତ ମାନାନ୍‌ । ଇୟାତାନି ଅର୍ତ, ମିର୍‌ ମାପୁରୁଦି ଗୌରବ୍‌ତୁ ମିସାତିମାନିଦେର୍‌ ।"},{"book":"କଲସିୟ","chapter":"1","verse":"28","text":"ଆୟାଉଣ୍ତିଙ୍ଗ୍‌ ମାପୁ ୱିଜେରି ଲାକ୍‌ତୁ କ୍ରିସ୍ତଙ୍ଗ୍‌ ପ୍ରଚାର୍‌ କିଜିନାପ୍‌, ମାରି ୱିଜୁ ଲୋକାଙ୍ଗ୍‌ ସେତେନା ମାରି ପୁରା ବୁଦି ୱାଲେ ସିକିୟା ସିଜିନାପ୍‌, ଏଣ୍ତେସ୍‌ ମାପୁ ୱିଜୁ ଲୋକାଙ୍ଗ୍‌ କ୍ରିସ୍ତଦି ୱାଲେ ମିସା କିଜି ଅରେନ୍‍ ପୁରାନେଗି ଲୋକ୍‌ ୱାଜା ମାପୁରୁଦି ଆଗ୍‌ଡ଼ି ତାତେଙ୍ଗ୍‌ ଆଟ୍‍ନାପ୍‍ ।"},{"book":"କଲସିୟ","chapter":"1","verse":"29","text":"ଇୟାତାନିଙ୍ଗ୍‌ ପୁରା କିନି ଉଣ୍ତିଙ୍ଗ୍‌ ନା ମାନୁ ପାଣିସିନିସାକ୍ତି ମାନିଙ୍ଗ୍‌ କ୍ରିସ୍ତସିତିମାନି ପେରି ସାକ୍ତିଦିଙ୍ଗ୍‌ ବ୍ୟବ୍‌ଆର୍‌ କିଜିନାନ୍‌ ସାନିଜିନିୱାଜା ସେସ୍ଟା ନି କାସ୍ଟୁପାଣି କିଜିନା ।"}]}