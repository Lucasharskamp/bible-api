{"data":[{"book":"Acts","chapter":"6","verse":"1","text":"Тӑм хӑтԓәтән, хун утәԓтыты хŏйат арамәс, грек йасәӈән пŏтәртты иудейәт йэврей йасәӈән пŏтәртты иудейәт пеԓа айәԓта ўшмащты питсәт, щи урәӈән, мўйа ԓыв шукаԓ имиԓаԓ кашәӈ хӑтәԓ ԓэтŏт орттыйән мŏхты хӑйԓайәт."},{"book":"Acts","chapter":"6","verse":"2","text":"Щиӈәԋща кӑтхŏщйаӈ апостол, хŏԓ утәԓтәты йох йӑха ӑкәтман, йастәсәт: «Мўӈева йӑм хун, Турәм йасәӈ хӑйман, пӑсанәт пеԓа нумәсты."},{"book":"Acts","chapter":"6","verse":"3","text":"Пӑ щӑԓта, хӑнам йох, нын кўтән эԓты ԓэрамтәм йӑм, Йэмәӈ Ԓыԓән пӑ ŏшән–щащән тэкнәм, ԓапәт хŏйат пирыйаты: ԓывиԓаԓ тӑм вер верты ԓощәԓтәԓув."},{"book":"Acts","chapter":"6","verse":"4","text":"Мўӈ пӑ ивевән пойәк вер пӑ йасәӈ туты вер хŏща уԓты питԓув»."},{"book":"Acts","chapter":"6","verse":"5","text":"Пӑ тӑм йастәм щир хŏԓ ӑктәщәм мŏхета рӑхи ус; пӑ Стефан, эвәԓты щирән пӑ Йэмәӈ Ԓыԓән тэкнәм ху, пӑ Филипп, пӑ Прохор, пӑ Никанор, пӑ Тимон, пӑ Пармен, пӑ Антиохия вош эԓты уԓты Николай, прозелита6:5 прозелит - словарьән ванты; уԓәм ху, пирысайәт;"},{"book":"Acts","chapter":"6","verse":"6","text":"Ԓыв апостоләт йэщаԓт ԓощәԓтәсайәт, пӑ апостоләт пойәкщәсәт пӑ ԓыв нўмпиԓаԓа йошԓаԓ катәԓсәԓаԓ."},{"book":"Acts","chapter":"6","verse":"7","text":"Пӑ Турәм йасәӈ лакки ԓӑрпиԓәс, пӑ утәԓтәты хŏйатәт Иерусалимән йӑма арамәсәт; пӑ Турма йир верты икет эԓты ар пеләк ŏтәт эвәԓты вер пеԓа пайтәссәт."},{"book":"Acts","chapter":"6","verse":"8","text":"Стефан пӑ, эвәԓты верән пӑ йурән тэкәнман, вŏԓаӈ вантыԓԓаӈәԓ верәт пӑ йэмәӈ посәт мир хŏща верәс."},{"book":"Acts","chapter":"6","verse":"9","text":"Тухәԓ, щиты айәԓты Либертинәт, пӑ Киринейәт, пӑ Александрийәт иудейәт пойәкщәты хот эԓты уԓты мŏхет, пӑ тухәԓ Киликия пӑ Асия эԓты уԓты мŏхет, Стефан пиԓән ўра вортты питсәт;"},{"book":"Acts","chapter":"6","verse":"10","text":"туп ԓыв, Стефан Йэмәӈ Ԓыԓ йурән ŏшәӈа–щащәӈа пŏтәртәм щир йэщаԓт, нэмәԓты ԓощәԓтәты ӑт верәтсәт."},{"book":"Acts","chapter":"6","verse":"11","text":"Щиӈәԋща ԓыв тухԓәт хӑԋайән йастәты утәԓтәсԓаԓ: «Мўӈ хуԓԓысэв, хŏты ԓўв нўрмәԓтты йасӈәт Моисей эԓты пӑ Турәм эԓты йастыԓыйәс»."},{"book":"Acts","chapter":"6","verse":"12","text":"Щӑԓта мир пӑ уна уԓты икет, пӑ Закона утәԓтәты икет хўщсайәт пӑ, ӑратман, ԓўвеԓ ԋӑрэмәсэԓ пӑ синедриона тусэԓ."},{"book":"Acts","chapter":"6","verse":"13","text":"Щӑԓта ԋаԓмиты хŏйатәт этәԓтәсәт, хŏйтат пŏтәртсәт: «Тӑм хŏйат нўрасты йасӈәт Турәм Хот пӑ Закон пеԓа йастәты ӑт вŏԓыйәԓ."},{"book":"Acts","chapter":"6","verse":"14","text":"Мўӈ хуԓԓысэв, хŏты ԓўв пŏтәртәс, мӑтты Назарет эԓты уԓты Иисус тӑм Турәм хот шўкатԓәԓы пӑ мўӈева Моисейән мийәм уԓәпса щирәт па щира верԓәԓы»."},{"book":"Acts","chapter":"6","verse":"15","text":"Пӑ хŏԓ, синедрионән опсәм ŏтәт, ԓўв пеԓайәԓ ватман, ԓўв вешәԓ ангел веш хŏрасән ватсэԓ."}]}