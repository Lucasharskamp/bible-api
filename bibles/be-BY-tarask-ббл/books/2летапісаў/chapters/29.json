{"data":[{"book":"2 ЛЕТАПІСАЎ","chapter":"29","verse":"1","text":"Эзэкія зацараваў у дваццаць пяць гадоў, і дваццаць дзевяць гадоў валадарыў у Ерусаліме; імя маці яго Авія, дачка Захара."},{"book":"2 ЛЕТАПІСАЎ","chapter":"29","verse":"2","text":"І рабіў ён заўгоднае ў вачах Гасподніх гэтак сама, як рабіў Давід, бацька ягоны."},{"book":"2 ЛЕТАПІСАЎ","chapter":"29","verse":"3","text":"У першы год валадараньня свайго, у першы месяц, ён адчыніў дзьверы дома і аднавіў іх,"},{"book":"2 ЛЕТАПІСАЎ","chapter":"29","verse":"4","text":"і загадалі прыйсьці сьвятарам і лявітам, і сабраў іх на пляцы ўсходнім,"},{"book":"2 ЛЕТАПІСАЎ","chapter":"29","verse":"5","text":"і сказаў ім: паслухайе мяне, лявіты. Сёньня асьвяцецеся самі і асьвяцеце дом Госпада Бога бацькоў вашых, і выкіньце нячыстае са сьвятыні."},{"book":"2 ЛЕТАПІСАЎ","chapter":"29","verse":"6","text":"Бо бацькі нашыя рабілі беззаконна, і рабілі незаўгоднае ў вачах Госпада Бога нашага, і пакінулі Яго, і адвялі яны твары свае ад жытлішча Гасподняга, і павярнуліся сьпінаю,"},{"book":"2 ЛЕТАПІСАЎ","chapter":"29","verse":"7","text":"і замкнулі дзьверы бабінца, і патушылі сьвяцільні, і не палілі дымленьня, і ня ўзносілі цэласпаленьняў у сьвятыні Бога Ізраілевага."},{"book":"2 ЛЕТАПІСАЎ","chapter":"29","verse":"8","text":"І быў гнеў Госпада на Юдэю і на Ерусалім, і Ён аддаў іх на ганьбу, на спусташэньне і на пасьмешышча, як вы бачыце на вочы вашыя."},{"book":"2 ЛЕТАПІСАЎ","chapter":"29","verse":"9","text":"І вось загінулі бацькі нашыя ад меча, а сыны нашыя і дочкі нашыя і жонкі нашыя за гэта ў палоне дагэтуль."},{"book":"2 ЛЕТАПІСАЎ","chapter":"29","verse":"10","text":"Цяпер у мяне на сэрцы - заключыць запавет з Госпадам Богам Ізраілевым, хай ухіліць ад нас полымя гневу Свайго."},{"book":"2 ЛЕТАПІСАЎ","chapter":"29","verse":"11","text":"Дзеці мае, ня будзьце неахайныя, бо вас выбраў Гасподзь стаяць прад абліччам Ягоным і быць у Яго службітамі і запальвачамі дымленьня."},{"book":"2 ЛЕТАПІСАЎ","chapter":"29","verse":"12","text":"І ўсталі лявіты: Махат, сын Амасая, і Ёэль, сын Азарыі, з сыноў Каатавых; і з сыноў Мэрарыных; Кіс, сын Аўдыя, і Азарыя, сын Егалелела; і з племя Гірсонавага: Ёах, сын Зімы, і Элдэн, сын Ёаха;"},{"book":"2 ЛЕТАПІСАЎ","chapter":"29","verse":"13","text":"і з сыноў Эліцафанавых: Шымры і Еэл; і з сыноў Асафавых: Захар і Матанія;"},{"book":"2 ЛЕТАПІСАЎ","chapter":"29","verse":"14","text":"і з сыноў Эманавых: Ехіэл і Шымэй; і з сыноў Ідытунавых: Шэмая і ўзіел."},{"book":"2 ЛЕТАПІСАЎ","chapter":"29","verse":"15","text":"Яны сабралі братоў сваіх і асьвяціліся, і пайшлі па загадзе цара ачышчаць дом Гасподні па словах Госпада."},{"book":"2 ЛЕТАПІСАЎ","chapter":"29","verse":"16","text":"І ўвайшлі сьвятары ўсярэдзіну дома Гасподняга дзеля ачышчэньня, і вынесьлі ўсё нячыстае, што знайшлі ў храме Гасподнім, на двор дома Гасподняга, а лявіты ўзялі гэта, каб вынесьці прэч да патока Кедрона."},{"book":"2 ЛЕТАПІСАЎ","chapter":"29","verse":"17","text":"І пачалі ачышчаць у першы дзень першага месяца, і ў восьмы дзень таго самага месяца ўвайшлі ў бабінец Гасподні; і асьвячалі дом Гасподні восем дзён, а на шаснаццаты дзень першага месяца закончылі."},{"book":"2 ЛЕТАПІСАЎ","chapter":"29","verse":"18","text":"І прыйшлі ў дом да цара Эзэкіі і сказалі: мы ачысьцілі дом Гасподні, і ахвярнік для цэласпаленьняў, і ўвесь посуд яго, і стол для пакладных хлябоў, і ўвесь посуд яго;"},{"book":"2 ЛЕТАПІСАЎ","chapter":"29","verse":"19","text":"і ўвесь посуд, які занядбаў цар Ахаз у час валадараньня свайго, у беззаконьні сваім, мы падрыхтавалі і асьвяцілі, і вось ён перад ахвярнікам Гасподнім."},{"book":"2 ЛЕТАПІСАЎ","chapter":"29","verse":"20","text":"І ўстаў цар Эзэкія з самага рана і сабраў начальнікаў горада, і пайшоў у дом Гасподні."},{"book":"2 ЛЕТАПІСАЎ","chapter":"29","verse":"21","text":"І прывялі сем цялят і сем бараноў, і сем ягнят і сем казлоў на ахавяру за грэх царства і за сьвятыню і за Юдэю; і загадаў ён сынам Ааронавым, сьвятарам, узьнесьці цэласпаленьне на ахвярнік Гасподні."},{"book":"2 ЛЕТАПІСАЎ","chapter":"29","verse":"22","text":"І закалолі цялят, і ўзялі сьвятары кроў, і акрапілі ахвярнік, і закалолі бараноў, і акрапілі крывёю ахвярнік, і закалолі ягнят, і акрапілі крывёю ахвярнік."},{"book":"2 ЛЕТАПІСАЎ","chapter":"29","verse":"23","text":"І прывялі казлоў за грэх перад аблічча цара і сходу, і яны ўсклалі рукі свае на іх."},{"book":"2 ЛЕТАПІСАЎ","chapter":"29","verse":"24","text":"І закалолі іх сьвятары, і ачысьцілі крывёю іхняй ахвярнік для загладжваньня грахоў усяго Ізраіля, бо за ўсяго Ізраіля загадаў цар прынесьці цэласпаленьне і ахвяру за грэх."},{"book":"2 ЛЕТАПІСАЎ","chapter":"29","verse":"25","text":"І паставіў ён лявітаў у доме Гасподнім з кімваламі, псалтырамі і цытрамі, па статуце Давіда і Гада, празорліўца царовага, і Натана прарока, бо ад Госпада быў статут гэты праз прарокаў Ягоных."},{"book":"2 ЛЕТАПІСАЎ","chapter":"29","verse":"26","text":"І сталі лявіты з музычнымі спарудамі Давідавымі і сьвятары з трубамі."},{"book":"2 ЛЕТАПІСАЎ","chapter":"29","verse":"27","text":"І загадаў Эзэкія ўзьнесьці цэласпаленьне на ахвярнік. І ў той час, як пачалося цэласпаленьне, пачалося сьпяваньне Госпаду, пад гукі труб і спарудаў Давіда, цара Ізраілевага."},{"book":"2 ЛЕТАПІСАЎ","chapter":"29","verse":"28","text":"І ўвесь сход маліўся, і сьпевакі сьпявалі, і трубілі трубы, пакуль не закончылася цэласпаленьне."},{"book":"2 ЛЕТАПІСАЎ","chapter":"29","verse":"29","text":"Пасьля заканчэньня цэласпаленьня, цар і ўсе, хто быў пры ім, укленчылі і пакланіліся."},{"book":"2 ЛЕТАПІСАЎ","chapter":"29","verse":"30","text":"І сказаў цар Эзэкія і князі лявітам, каб яны славілі Госпада словамі Давіда і Асафа празорліўца, і яны славілі з радасьцю, і кленчылі і кланяліся."},{"book":"2 ЛЕТАПІСАЎ","chapter":"29","verse":"31","text":"І Эзэкія сказаў далей: цяпер вы прысьвяцілі сябе Госпаду; прыступайце і прыносьце ахвяры і падзякавальныя прынашэньні ў дом Гасподні. І панёс сход ахвяры і падзякавальныя прынашэньні, і кожны, хто прыхільны быў сэрцам, - цэласпаленьні."},{"book":"2 ЛЕТАПІСАЎ","chapter":"29","verse":"32","text":"І быў лік цэласпаленьняў, якія прывёў сход: семдзесят валоў, сто бараноў, дзьвесьце ягнят - усё гэта на цэласпаленьне Госпаду."},{"book":"2 ЛЕТАПІСАЎ","chapter":"29","verse":"33","text":"Іншых сьвяшчэнных ахвяраў было: шасьцьсот з буйнога быдла і тры тысячы з дробнага быдла."},{"book":"2 ЛЕТАПІСАЎ","chapter":"29","verse":"34","text":"Але сьвятароў было мала, і яны не маглі зьдзіраць скуру з усіх цэласпаленьняў, і дапамагалі ім браты іхнія лявіты, да заканчэньня справы і пакуль асьвяціліся іншыя сьвятары, бо лявіты былі больш старанныя ў асьвячэньні сябе, чым сьвятары."},{"book":"2 ЛЕТАПІСАЎ","chapter":"29","verse":"35","text":"Прытым цэласпаленьняў было мноства з тлушчам і мірных ахвяраў і з паліваньнем пры цэласпаленьні. Так адноўдена служэньне ў доме Гасподнім."},{"book":"2 ЛЕТАПІСАЎ","chapter":"29","verse":"36","text":"І радаваўся Эзэкія і ўвесь народ за тое, што Бог так схіліў народ, бо гэта ўчынілася неспадзявана."}]}