{"data":[{"book":"Ayyukan Manzanni","chapter":"24","verse":"1","text":"Bayan kwana biyar sai Ananiyas babban firist ya tafi Kaisariya tare da waɗansu daga cikin dattawa da kuma wani lauya mai suna Tertullus, suka kawo ƙararsu game da Bulus a gaban gwamna."},{"book":"Ayyukan Manzanni","chapter":"24","verse":"2","text":"Sa’ad da aka shigo da Bulus, sai Tertullus ya shiga kai ƙararsa a gaban Felis yana cewa, “Mun daɗe muna zaman lafiya a ƙarƙashinka, hangen nesanka kuma ya kawo gyare-gyare a wannan ƙasa."},{"book":"Ayyukan Manzanni","chapter":"24","verse":"3","text":"Ko’ina da kuma a kowace hanya, ya mafifici Felis, mun amince da wannan da godiya marar iyaka."},{"book":"Ayyukan Manzanni","chapter":"24","verse":"4","text":"Amma don kada in ƙara gajiyar da kai, ina roƙonka ka yi haƙuri ka saurari ɗan taƙaitaccen jawabinmu."},{"book":"Ayyukan Manzanni","chapter":"24","verse":"5","text":"“Mun tarar da wannan mutum fitinanne ne, yana tā-da-na-zaune-tsaye a tsakanin Yahudawa ko’ina a duniya. Shi shugaban ɗarikar Nazarawa"},{"book":"Ayyukan Manzanni","chapter":"24","verse":"6","text":"har ma ya yi ƙoƙari ya ƙazantar da haikali; shi ya sa muka kama shi.24.6 Waɗansu rubuce-rubucen hannu na dā suna da shi, sun kuwa so su hukunta shi bisa ga doka. 7 Amma shugaban, Lisiyas, ya zo ya ɗauke shi daga hannunmu ƙarfi da yaji, 8 yana kuma umarci masu zarginsa su zo gabanka"},{"book":"Ayyukan Manzanni","chapter":"24","verse":"8","text":"Ta wurin bincika shi da kanka za ka gane gaskiyar game da dukan waɗannan zargin da muke kawo a kansa.”"},{"book":"Ayyukan Manzanni","chapter":"24","verse":"9","text":"Yahudawa ma suka goyi bayan zargin, suna tabbatar cewa waɗannan abubuwa haka suke."},{"book":"Ayyukan Manzanni","chapter":"24","verse":"10","text":"Da gwamna ya yi masa alama yă yi magana, sai Bulus ya amsa ya ce, “Na san cewa ka yi shekaru da yawa kana mulki a wannan ƙasa; saboda haka ina farin ciki in kāre kaina."},{"book":"Ayyukan Manzanni","chapter":"24","verse":"11","text":"Da sauƙi za ka iya tabbatar cewa, bai fi kwana goma sha biyu da suka wuce ne na tafi Urushalima, domin yin sujada ba."},{"book":"Ayyukan Manzanni","chapter":"24","verse":"12","text":"Masu zargina ba su same ni ina gardama da kowa a haikali, ko kuma ina tā da hankalin jama’a a majami’u ko kuwa wani wuri dabam a cikin birni ba."},{"book":"Ayyukan Manzanni","chapter":"24","verse":"13","text":"Ba kuwa za su iya tabbatar maka ƙarar da suke yi yanzu a kaina ba."},{"book":"Ayyukan Manzanni","chapter":"24","verse":"14","text":"Amma na yarda cewa ina bauta wa Allah na kakanninmu a matsayin mai bin Hanyar da suke kira ɗarika. Na gaskata dukan abin da ya amince da Doka da yake kuma a rubuce cikin Annabawa,"},{"book":"Ayyukan Manzanni","chapter":"24","verse":"15","text":"ina kuma da irin bege ɗaya ga Allah yadda mutanen nan suke da shi, cewa akwai tashin matattu masu adalci da masu mugunta duka."},{"book":"Ayyukan Manzanni","chapter":"24","verse":"16","text":"Saboda haka, ina ƙoƙari kullum in kasance da lamiri mai tsabta a gaban Allah da mutane."},{"book":"Ayyukan Manzanni","chapter":"24","verse":"17","text":"“Bayan ’yan shekaru da dama da ba na nan, sai na dawo Urushalima don in kawo wa mutanena kyautai saboda matalauta in kuma yi sadaka."},{"book":"Ayyukan Manzanni","chapter":"24","verse":"18","text":"Ni tsarkake ne sa’ad da suka same ni cikin filin haikalin ina yin haka. Babu taro tare da ni, ba kuwa ina tā da hankali ba."},{"book":"Ayyukan Manzanni","chapter":"24","verse":"19","text":"Amma akwai waɗansu Yahudawa daga lardin Asiya, waɗanda ya kamata suna a nan a gabanka su kawo ƙara in suna da wani a kaina."},{"book":"Ayyukan Manzanni","chapter":"24","verse":"20","text":"Ko kuwa waɗannan da suke a nan su faɗi laifin da suka same ni da shi sa’ad da na tsaya a gaban Majalisa,"},{"book":"Ayyukan Manzanni","chapter":"24","verse":"21","text":"sai ko wannan abu ɗaya kaɗai da na ɗaga murya na faɗi yayinda nake tsaye a gabansu cewa, ‘A game da tashin matattu ake mini shari’a a gabanku yau.’ ”"},{"book":"Ayyukan Manzanni","chapter":"24","verse":"22","text":"Sai Felis, wanda yake da cikakken sani game da Hanyar, ya ɗaga sauraron ƙarar. Ya ce, “In Lisiyas shugaban ƙungiyar soja ya iso, zan yanke muku shari’a.”"},{"book":"Ayyukan Manzanni","chapter":"24","verse":"23","text":"Ya yi wa jarumin umarni yă tsare Bulus amma yă ba shi ’yanci yă kuma bar abokansa su lura da bukatunsa."},{"book":"Ayyukan Manzanni","chapter":"24","verse":"24","text":"Bayan ’yan kwanaki da dama sai Felis ya zo da matarsa Durusilla, mutuniyar Yahuda. Sai ya aika a zo da Bulus ya kuma saurare shi da yake magana game da bangaskiya cikin Kiristi Yesu."},{"book":"Ayyukan Manzanni","chapter":"24","verse":"25","text":"Da Bulus ya ci gaba jawabi a kan adalci, kamunkai da kuma hukunci mai zuwa, sai Felis ya tsorata ya ce, “Yanzu kam, ya isa haka! Kana iya tafi. In na sami zarafi, zan kira ka.”"},{"book":"Ayyukan Manzanni","chapter":"24","verse":"26","text":"A wani fanni yana sa rai cewa Bulus zai ba shi toshiyar baki, saboda haka ya yi ta aika a kira masa Bulus yă yi magana da shi."},{"book":"Ayyukan Manzanni","chapter":"24","verse":"27","text":"Da shekaru biyu suka wuce, sai Forsiyus Festus, ya gāji Felis, amma domin Felis ya so yă biya wa Yahudawa bukata, sai ya bar Bulus a kurkuku."}]}