{"data":[{"book":"Sams-Zgame","chapter":"122","verse":"1","text":"Vahe'mo'za nagrikura hu'za, enketa Ra Anumzamofo mono nontegama vanune hu'za nehazage'na, tusiza hu'na musena nehue."},{"book":"Sams-Zgame","chapter":"122","verse":"2","text":"Hagi menina Jerusalemia rankafaraminteti ufreta kumapina oti'none."},{"book":"Sams-Zgame","chapter":"122","verse":"3","text":"Jerusalemi rankumapima me'nea nontamina magopi magopi hu'za eri hankaveti'za ki'nazageno, kuma'mo'a hankavetino knare huno me'ne."},{"book":"Sams-Zgame","chapter":"122","verse":"4","text":"Ra Anumzamofo vahe Israeli vahe'mo'za trakemo'ma hihoma huno hu'nea kante ante'za, nagate nofite hu'za anantega mareri'za Ra Anumzamofona susu hunente'za, agi ome ahentesga nehaze."},{"book":"Sams-Zgame","chapter":"122","verse":"5","text":"Hagi mani'neza keagama refko'ma nehaza tratami anantera me'ne. Ana tratamintera Deviti naga'mo'za kinima mani'za esaza kini tratami me'ne."},{"book":"Sams-Zgame","chapter":"122","verse":"6","text":"Rimpa fruma huno manizankura Jerusalemi rankumakura nunamu hunteho. Jerusalemi kuma'ma avesi nentaza vahe'mo'za makazampina knare hu'za hage'za marerigahaze!"},{"book":"Sams-Zgame","chapter":"122","verse":"7","text":"Jerusalemi kuma'moka kuma keginamofo agu'afina arimpa fru huno mani avu'ava zamo megahie. Ana nehanigeno kini vahe'mofo nontamimpina hazenkea omanesige'za knare hu'za manigahaze."},{"book":"Sams-Zgame","chapter":"122","verse":"8","text":"Nagrira nafu nagna'zane, rone'nimo'zanema Jerusalemi kumapima mani'naza nagaku nagesa nentahi'na, Jerusalemi kumapina hara omena arimpa fru'za mesanie hu'na nehue."},{"book":"Sams-Zgame","chapter":"122","verse":"9","text":"Ra Anumzana tagri Anumzamofo mono noma me'nea zanku nagesa nentahi'na, Jerusalemi kuma'mokagura nunamuna nehanugenka maka zampina knare hunka hagenka marerigahane."}]}