{"data":[{"book":"1 Samuel","chapter":"18","verse":"1","text":"Bere a Dawid ne Saulo kasa wiei no, ohyiaa ɔhenebabarima Yonatan. Wɔn baanu no dɔɔ wɔn ho wɔn ho prɛko pɛ na wɔbɛyɛɛ nnamfo pa ara."},{"book":"1 Samuel","chapter":"18","verse":"2","text":"Efi saa da no, Saulo gyee Dawid tenaa ahemfi hɔ a wampɛ sɛ ɔbɛsan akɔ ne fi."},{"book":"1 Samuel","chapter":"18","verse":"3","text":"Na Yonatan ne Dawid yɛɛ apam sɛ, wɔbɛyɛ nnamfo."},{"book":"1 Samuel","chapter":"18","verse":"4","text":"Na Yonatan de ne batakari, nhyɛase, afoa, agyan ne nkyekyeremu maa Dawid de sɔw apam no ano."},{"book":"1 Samuel","chapter":"18","verse":"5","text":"Biribiara a Saulo ka kyerɛɛ Dawid sɛ ɔnyɛ no, Dawid yɛɛ no pɛpɛɛpɛ. Enti Saulo yɛɛ no nʼasraafo so ɔsahene, maa nʼakofo ne wɔn mpanyimfo nyinaa de anigye penee so."},{"book":"1 Samuel","chapter":"18","verse":"6","text":"Nanso bere a Israelfo nkonimdifo rekɔ fie, na Dawid akum Filistini no, mmea fifi nkurow a ɛbɛn ɔkwan no ho no bɛtwee mmommomme hyiaa Ɔhene Saulo a na wɔde anigye reto nnwom, bɔ akasae ne kyɛnkyɛn."},{"book":"1 Samuel","chapter":"18","verse":"7","text":"Wɔresaw no, wɔtoo dwom se:"},{"book":"1 Samuel","chapter":"18","verse":"8","text":"Eyi maa Saulo bo fuw yiye. Ɔkae se, “Eyi ase ne dɛn? Wɔde mpem du mpem du abata Dawid din ho, na me de, wɔde apem apem pɛ. Dɛn na aka sen sɛ wobesi no hene?”"},{"book":"1 Samuel","chapter":"18","verse":"9","text":"Efi saa bere no, Saulo tuu nʼani sii Dawid so."},{"book":"1 Samuel","chapter":"18","verse":"10","text":"Ade kyee no, Onyankopɔn honhom bɛhyɛɛ Saulo so. Na ɔrehyɛ nkɔm wɔ ne fi, bere a na Dawid rebɔ ne sanku sɛnea na ɔtaa yɛ no. Na Saulo kura peaw"},{"book":"1 Samuel","chapter":"18","verse":"11","text":"na ɔkaa wɔ ne tirim se, “Mesina Dawid atare ɔfasu no.” Nanso Dawid huruw sii nkyɛn na oguanee mpɛn abien."},{"book":"1 Samuel","chapter":"18","verse":"12","text":"Na Saulo suro Dawid, efisɛ na Awurade agyaw no akɔ Dawid afa."},{"book":"1 Samuel","chapter":"18","verse":"13","text":"Enti Saulo yii Dawid fii ne ho na ɔma ɔkɔyɛɛ ɔsafohene wɔ asraafo apem so, na, Dawid dii saa nsraadɔm no anim de wɔn kɔɔ ɔsa."},{"book":"1 Samuel","chapter":"18","verse":"14","text":"Biribiara a Dawid yɛe no, odii nkonim wɔ mu, efisɛ na Awurade ka ne ho."},{"book":"1 Samuel","chapter":"18","verse":"15","text":"Saulo huu eyi no, osuroo no."},{"book":"1 Samuel","chapter":"18","verse":"16","text":"Nanso Israel ne Yuda nyinaa dɔɔ Dawid, efisɛ na odi nʼakofo anim kɔ ɔsa a, odi nkonim."},{"book":"1 Samuel","chapter":"18","verse":"17","text":"Da bi, Saulo ka kyerɛɛ Dawid se, “Mepɛ sɛ mede me babea panyin Merab ma wo aware. Nea edi kan ne sɛ wobɛkyerɛ sɛ woyɛ ɔkofo kɛse a wobɛko Awurade ko no.” Na Saulo kaa wɔ ne tirim se, “Merenteɛ me nsa wɔ ne so. Mɛma wakɔko atia Filistifo no na wɔakum no.”"},{"book":"1 Samuel","chapter":"18","verse":"18","text":"Na Dawid ka kyerɛɛ Saulo se, “Me sɛɛ ne hena a mɛyɛ ɔhene ase? Me fi ne mʼagya abusua a ɛwɔ Israel nka hwee?”"},{"book":"1 Samuel","chapter":"18","verse":"19","text":"Enti bere no duu sɛ wɔde Saulo babea Merab ma Dawid aware no, wɔde no maa Adriel a ofi Meholat aware."},{"book":"1 Samuel","chapter":"18","verse":"20","text":"Na Saulo babea Mikal dɔ Dawid, enti bere a Saulo tee no, ɛyɛɛ no anigye."},{"book":"1 Samuel","chapter":"18","verse":"21","text":"Saulo kaa wɔ ne tirim se, “Mede no bɛma no na wafa so ayɛ afiri a ɛbɛma Filistifo nsa aka no akum no.” Na ɔka kyerɛɛ Dawid se, “Afei, ɔkwan a ɛto so abien a wobɛfa so ayɛ mʼase no abue ama wo.”"},{"book":"1 Samuel","chapter":"18","verse":"22","text":"Na Saulo hyɛɛ ne nkoa se, “Monka no kokoa mu nkyerɛ Dawid se, ‘Hwɛ, ɔhene ani sɔ wo, na yɛn nyinaa pɛ wʼasɛm. Adɛn nti na wompɛ sɛ woyɛ ɔhene ase barima?’ ”"},{"book":"1 Samuel","chapter":"18","verse":"23","text":"Wotii saa nsɛm yi mu kyerɛɛ Dawid. Nanso Dawid kae se, “Ohiani ba a me fi nni bi, mususuw sɛ ɛyɛ ade a ɛda fam sɛ obi bɛyɛ ɔhene nʼase ana?”"},{"book":"1 Samuel","chapter":"18","verse":"24","text":"Nkoa no kɔkaa asɛm a Dawid ka kyerɛɛ wɔn no kyerɛɛ Saulo no,"},{"book":"1 Samuel","chapter":"18","verse":"25","text":"Saulo kae se, “Monkɔka nkyerɛ Dawid se, ‘Ɔhene nhwehwɛ ti nsa biara sɛ Filistifo ɔha mmarima ano were. Mʼatamfo so aweretɔ nko ara ne ade a mepɛ.’ ” Na Saulo adwene ara ne sɛ wobekum Dawid wɔ akono."},{"book":"1 Samuel","chapter":"18","verse":"26","text":"Dawid de anigye penee adebisa no so. Enti ansa na bere no duu no,"},{"book":"1 Samuel","chapter":"18","verse":"27","text":"Dawid ne ne mmarima kɔ kokum Filistifo no ahannu. Ɔde wɔn mmarima ano were brɛɛ ɔhene. Enti Saulo de ne babea Mikal maa Dawid aware."},{"book":"1 Samuel","chapter":"18","verse":"28","text":"Saulo huu sɛ Awurade ka Dawid ho, na ne babea Mikal nso dɔ Dawid no,"},{"book":"1 Samuel","chapter":"18","verse":"29","text":"Saulo kɔɔ so suroo no, na ne nna a aka no mu no, Dawid kɔɔ so yɛɛ Saulo tamfo."},{"book":"1 Samuel","chapter":"18","verse":"30","text":"Bere biara a Filistifo asraafo tow hyɛɛ Israel so no, Dawid dii nkonim sen Saulo asahene a wɔaka no. Eyi maa Dawid gyee din wɔ asase no so nyinaa."}]}