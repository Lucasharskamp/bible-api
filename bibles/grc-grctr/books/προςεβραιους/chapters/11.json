{"data":[{"book":"ΠΡΟΣ ΕΒΡΑΙΟΥΣ","chapter":"11","verse":"1","text":"Ἔστι δὲ πίστις ἐλπιζομένων ὑπόστασις, πραγμάτων ἔλεγχος οὐ βλεπομένων."},{"book":"ΠΡΟΣ ΕΒΡΑΙΟΥΣ","chapter":"11","verse":"2","text":"Ἐν ταύτῃ γὰρ ἐμαρτυρήθησαν οἱ πρεσβύτεροι."},{"book":"ΠΡΟΣ ΕΒΡΑΙΟΥΣ","chapter":"11","verse":"3","text":"Πίστει νοοῦμεν κατηρτίσθαι τοὺς αἰῶνας ῥήματι Θεοῦ, εἰς τὸ μὴ ἐκ φαινομένων τὰ βλεπόμενα γεγονέναι."},{"book":"ΠΡΟΣ ΕΒΡΑΙΟΥΣ","chapter":"11","verse":"4","text":"Πίστει πλείονα θυσίαν Ἄβελ παρὰ Κάϊν προσήνεγκε τῷ Θεῷ, δι᾿ ἧς ἐμαρτυρήθη εἶναι δίκαιος, μαρτυροῦντος ἐπὶ τοῖς δώροις αὐτοῦ τοῦ Θεοῦ· καὶ δι᾿ αὐτῆς ἀποθανὼν ἔτι 11.4 λαλεῖται ¦ λαλεῖ Er. Sc.λαλεῖται."},{"book":"ΠΡΟΣ ΕΒΡΑΙΟΥΣ","chapter":"11","verse":"5","text":"Πίστει Ἐνὼχ μετετέθη τοῦ μὴ ἰδεῖν θάνατον, καὶ οὐχ εὑρίσκετο, διότι μετέθηκεν αὐτὸν ὁ Θεός· πρὸ γὰρ τῆς μεταθέσεως αὐτοῦ μεμαρτύρηται εὐηρεστηκέναι τῷ Θεῷ·"},{"book":"ΠΡΟΣ ΕΒΡΑΙΟΥΣ","chapter":"11","verse":"6","text":"χωρὶς δὲ πίστεως ἀδύνατον εὐαρεστῆσαι· πιστεῦσαι γὰρ δεῖ τὸν προσερχόμενον τῷ Θεῷ, ὅτι ἔστι, καὶ τοῖς ἐκζητοῦσιν αὐτὸν μισθαποδότης γίνεται."},{"book":"ΠΡΟΣ ΕΒΡΑΙΟΥΣ","chapter":"11","verse":"7","text":"Πίστει χρηματισθεὶς Νῶε περὶ τῶν μηδέπω βλεπομένων, εὐλαβηθεὶς κατεσκεύασε κιβωτὸν εἰς σωτηρίαν τοῦ οἴκου αὐτοῦ· δι᾿ ἧς κατέκρινε τὸν κόσμον, καὶ τῆς κατὰ πίστιν δικαιοσύνης ἐγένετο κληρονόμος."},{"book":"ΠΡΟΣ ΕΒΡΑΙΟΥΣ","chapter":"11","verse":"8","text":"Πίστει καλούμενος Ἀβραὰμ ὑπήκουσεν ἐξελθεῖν εἰς τὸν τόπον ὃν ἤμελλε λαμβάνειν εἰς κληρονομίαν, καὶ ἐξῆλθε μὴ ἐπιστάμενος ποῦ ἔρχεται."},{"book":"ΠΡΟΣ ΕΒΡΑΙΟΥΣ","chapter":"11","verse":"9","text":"Πίστει παρῴκησεν εἰς τὴν γῆν τῆς ἐπαγγελίας, ὡς ἀλλοτρίαν, ἐν σκηναῖς κατοικήσας μετὰ Ἰσαὰκ καὶ Ἰακώβ, τῶν συγκληρονόμων τῆς ἐπαγγελίας τῆς αὐτῆς·"},{"book":"ΠΡΟΣ ΕΒΡΑΙΟΥΣ","chapter":"11","verse":"10","text":"ἐξεδέχετο γὰρ τὴν τοὺς θεμελίους ἔχουσαν πόλιν, ἧς τεχνίτης καὶ δημιουργὸς ὁ Θεός."},{"book":"ΠΡΟΣ ΕΒΡΑΙΟΥΣ","chapter":"11","verse":"11","text":"Πίστει καὶ αὐτὴ Σάρρα δύναμιν εἰς καταβολὴν σπέρματος ἔλαβε, καὶ παρὰ καιρὸν ἡλικίας ἔτεκεν, ἐπεὶ πιστὸν ἡγήσατο τὸν ἐπαγγειλάμενον."},{"book":"ΠΡΟΣ ΕΒΡΑΙΟΥΣ","chapter":"11","verse":"12","text":"Διὸ καὶ ἀφ᾿ ἑνὸς ἐγεννήθησαν, καὶ ταῦτα νενεκρωμένου, καθὼς τὰ ἄστρα τοῦ οὐρανοῦ τῷ πλήθει, καὶ ὡσεὶ ἄμμος ἡ παρὰ τὸ χεῖλος τῆς θαλάσσης ἡ ἀναρίθμητος."},{"book":"ΠΡΟΣ ΕΒΡΑΙΟΥΣ","chapter":"11","verse":"13","text":"Κατὰ πίστιν ἀπέθανον οὗτοι πάντες, μὴ λαβόντες τὰς ἐπαγγελίας, ἀλλὰ πόρρωθεν αὐτὰς ἰδόντες, καὶ πεισθέντες, καὶ ἀσπασάμενοι, καὶ ὁμολογήσαντες ὅτι ξένοι καὶ παρεπίδημοί εἰσιν ἐπὶ τῆς γῆς."},{"book":"ΠΡΟΣ ΕΒΡΑΙΟΥΣ","chapter":"11","verse":"14","text":"Οἱ γὰρ τοιαῦτα λέγοντες ἐμφανίζουσιν ὅτι πατρίδα ἐπιζητοῦσι."},{"book":"ΠΡΟΣ ΕΒΡΑΙΟΥΣ","chapter":"11","verse":"15","text":"Καὶ εἰ μὲν ἐκείνης ἐμνημόνευον ἀφ᾿ ἧς ἐξῆλθον, εἶχον ἂν καιρὸν ἀνακάμψαι."},{"book":"ΠΡΟΣ ΕΒΡΑΙΟΥΣ","chapter":"11","verse":"16","text":"Νυνὶ δὲ κρείττονος ὀρέγονται, τοῦτ᾿ ἔστιν, ἐπουρανίου· διὸ οὐκ ἐπαισχύνεται αὐτοὺς ὁ Θεός, Θεὸς ἐπικαλεῖσθαι αὐτῶν· ἡτοίμασε γὰρ αὐτοῖς πόλιν."},{"book":"ΠΡΟΣ ΕΒΡΑΙΟΥΣ","chapter":"11","verse":"17","text":"Πίστει προσενήνοχεν Ἀβραὰμ τὸν Ἰσαὰκ πειραζόμενος, καὶ τὸν μονογενῆ προσέφερεν ὁ τὰς ἐπαγγελίας ἀναδεξάμενος,"},{"book":"ΠΡΟΣ ΕΒΡΑΙΟΥΣ","chapter":"11","verse":"18","text":"πρὸς ὃν ἐλαλήθη, ὅτι Ἐν Ἰσαὰκ κληθήσεταί σοι σπέρμα·"},{"book":"ΠΡΟΣ ΕΒΡΑΙΟΥΣ","chapter":"11","verse":"19","text":"λογισάμενος ὅτι καὶ ἐκ νεκρῶν ἐγείρειν δυνατὸς ὁ Θεός· ὅθεν αὐτὸν καὶ ἐν παραβολῇ ἐκομίσατο."},{"book":"ΠΡΟΣ ΕΒΡΑΙΟΥΣ","chapter":"11","verse":"20","text":"Πίστει περὶ μελλόντων εὐλόγησεν Ἰσαὰκ τὸν Ἰακὼβ καὶ τὸν Ἠσαῦ."},{"book":"ΠΡΟΣ ΕΒΡΑΙΟΥΣ","chapter":"11","verse":"21","text":"Πίστει Ἰακὼβ ἀποθνῄσκων ἕκαστον τῶν υἱῶν Ἰωσὴφ εὐλόγησε, καὶ προσεκύνησεν ἐπὶ τὸ ἄκρον τῆς ῥάβδου αὐτοῦ."},{"book":"ΠΡΟΣ ΕΒΡΑΙΟΥΣ","chapter":"11","verse":"22","text":"Πίστει Ἰωσὴφ τελευτῶν περὶ τῆς ἐξόδου τῶν υἱῶν Ἰσραὴλ ἐμνημόνευσε, καὶ περὶ τῶν ὀστέων αὐτοῦ ἐνετείλατο."},{"book":"ΠΡΟΣ ΕΒΡΑΙΟΥΣ","chapter":"11","verse":"23","text":"Πίστει Μωσῆς γεννηθεὶς ἐκρύβη τρίμηνον ὑπὸ τῶν πατέρων αὐτοῦ, διότι εἶδον ἀστεῖον τὸ παιδίον· καὶ οὐκ ἐφοβήθησαν τὸ διάταγμα τοῦ βασιλέως."},{"book":"ΠΡΟΣ ΕΒΡΑΙΟΥΣ","chapter":"11","verse":"24","text":"Πίστει Μωσῆς μέγας γενόμενος ἠρνήσατο λέγεσθαι υἱὸς θυγατρὸς Φαραώ,"},{"book":"ΠΡΟΣ ΕΒΡΑΙΟΥΣ","chapter":"11","verse":"25","text":"μᾶλλον ἑλόμενος συγκακουχεῖσθαι τῷ λαῷ τοῦ Θεοῦ ἢ πρόσκαιρον ἔχειν ἁμαρτίας ἀπόλαυσιν·"},{"book":"ΠΡΟΣ ΕΒΡΑΙΟΥΣ","chapter":"11","verse":"26","text":"μείζονα πλοῦτον ἡγησάμενος τῶν ἐν Αἰγύπτῳ θησαυρῶν τὸν ὀνειδισμὸν τοῦ Χριστοῦ· ἀπέβλεπε γὰρ εἰς τὴν μισθαποδοσίαν."},{"book":"ΠΡΟΣ ΕΒΡΑΙΟΥΣ","chapter":"11","verse":"27","text":"Πίστει κατέλιπεν Αἴγυπτον, μὴ φοβηθεὶς τὸν θυμὸν τοῦ βασιλέως· τὸν γὰρ ἀόρατον ὡς ὁρῶν ἐκαρτέρησε."},{"book":"ΠΡΟΣ ΕΒΡΑΙΟΥΣ","chapter":"11","verse":"28","text":"Πίστει πεποίηκε τὸ Πάσχα καὶ τὴν πρόσχυσιν τοῦ αἵματος, ἵνα μὴ ὁ ὀλοθρεύων τὰ πρωτότοκα θίγῃ αὐτῶν."},{"book":"ΠΡΟΣ ΕΒΡΑΙΟΥΣ","chapter":"11","verse":"29","text":"Πίστει διέβησαν τὴν Ἐρυθρὰν θάλασσαν ὡς διὰ ξηρᾶς· ἧς πεῖραν λαβόντες οἱ Αἰγύπτιοι κατεπόθησαν."},{"book":"ΠΡΟΣ ΕΒΡΑΙΟΥΣ","chapter":"11","verse":"30","text":"Πίστει τὰ τείχη Ἰεριχὼ ἔπεσε, κυκλωθέντα ἐπὶ ἑπτὰ ἡμέρας."},{"book":"ΠΡΟΣ ΕΒΡΑΙΟΥΣ","chapter":"11","verse":"31","text":"Πίστει Ῥαὰβ ἡ πόρνη οὐ συναπώλετο τοῖς ἀπειθήσασι, δεξαμένη τοὺς κατασκόπους μετ᾿ εἰρήνης."},{"book":"ΠΡΟΣ ΕΒΡΑΙΟΥΣ","chapter":"11","verse":"32","text":"Καὶ τί ἔτι λέγω; Ἐπιλείψει γάρ με διηγούμενον ὁ χρόνος περὶ Γεδεών, Βαράκ τε καὶ Σαμψὼν καὶ Ἰεφθάε, Δαβίδ τε καὶ Σαμουὴλ καὶ τῶν προφητῶν·"},{"book":"ΠΡΟΣ ΕΒΡΑΙΟΥΣ","chapter":"11","verse":"33","text":"οἳ διὰ πίστεως κατηγωνίσαντο βασιλείας, εἰργάσαντο δικαιοσύνην, ἐπέτυχον ἐπαγγελιῶν, ἔφραξαν στόματα λεόντων,"},{"book":"ΠΡΟΣ ΕΒΡΑΙΟΥΣ","chapter":"11","verse":"34","text":"ἔσβεσαν δύναμιν πυρός, ἔφυγον στόματα μαχαίρας, ἐνεδυναμώθησαν ἀπὸ ἀσθενείας, ἐγενήθησαν ἰσχυροὶ ἐν πολέμῳ, παρεμβολὰς ἔκλιναν ἀλλοτρίων."},{"book":"ΠΡΟΣ ΕΒΡΑΙΟΥΣ","chapter":"11","verse":"35","text":"Ἔλαβον γυναῖκες ἐξ ἀναστάσεως τοὺς νεκροὺς αὐτῶν· ἄλλοι δὲ ἐτυμπανίσθησαν, οὐ προσδεξάμενοι τὴν ἀπολύτρωσιν, ἵνα κρείττονος ἀναστάσεως τύχωσιν·"},{"book":"ΠΡΟΣ ΕΒΡΑΙΟΥΣ","chapter":"11","verse":"36","text":"ἕτεροι δὲ ἐμπαιγμῶν καὶ μαστίγων πεῖραν ἔλαβον, ἔτι δὲ δεσμῶν καὶ φυλακῆς·"},{"book":"ΠΡΟΣ ΕΒΡΑΙΟΥΣ","chapter":"11","verse":"37","text":"ἐλιθάσθησαν, ἐπρίσθησαν, ἐπειράσθησαν, ἐν φόνῳ μαχαίρας ἀπέθανον· περιῆλθον ἐν μηλωταῖς, ἐν αἰγείοις δέρμασιν, ὑστερούμενοι, θλιβόμενοι, κακουχούμενοι —"},{"book":"ΠΡΟΣ ΕΒΡΑΙΟΥΣ","chapter":"11","verse":"38","text":"ὧν οὐκ ἦν ἄξιος ὁ κόσμος — ἐν ἐρημίαις πλανώμενοι καὶ ὄρεσι καὶ σπηλαίοις καὶ ταῖς ὀπαῖς τῆς γῆς."},{"book":"ΠΡΟΣ ΕΒΡΑΙΟΥΣ","chapter":"11","verse":"39","text":"Καὶ οὗτοι πάντες, μαρτυρηθέντες διὰ τῆς πίστεως, οὐκ ἐκομίσαντο τὴν ἐπαγγελίαν,"},{"book":"ΠΡΟΣ ΕΒΡΑΙΟΥΣ","chapter":"11","verse":"40","text":"τοῦ Θεοῦ περὶ ἡμῶν κρεῖττόν τι προβλεψαμένου, ἵνα μὴ χωρὶς ἡμῶν τελειωθῶσι."}]}