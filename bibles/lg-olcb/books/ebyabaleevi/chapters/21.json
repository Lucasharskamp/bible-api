{"data":[{"book":"Ebyabaleevi","chapter":"21","verse":"1","text":"Awo Mukama n’agamba Musa nti, “Yogera ne bakabona, batabani ba Alooni, obagambe nti tewabanga omuntu eyeeretako obutali bulongoofu olw’okukwata ku mufu mu bantu be,"},{"book":"Ebyabaleevi","chapter":"21","verse":"2","text":"wabula ng’amulinako oluganda olw’okumpi. Gamba nga nnyina, oba kitaawe, oba mutabani we, oba muwala we, oba muganda we,"},{"book":"Ebyabaleevi","chapter":"21","verse":"3","text":"oba mwannyina embeerera atamanyi musajja, gw’alinako obuvunaanyizibwa kubanga tabeerangako na bba, kubanga ayinza okwereetako obutali bulongoofu."},{"book":"Ebyabaleevi","chapter":"21","verse":"4","text":"Kabona nga bw’ali omukulembeze, tekimusaanira kwereetako obutali bulongoofu wakati mu bantu be."},{"book":"Ebyabaleevi","chapter":"21","verse":"5","text":"Bakabona tebamwangako nviiri ku mitwe gyabwe, wadde okumwako ebirevu byabwe, oba okusala emisale ku mibiri gyabwe."},{"book":"Ebyabaleevi","chapter":"21","verse":"6","text":"Kibasaanira okubeeranga abatukuvu eri Katonda waabwe balemenga okuleetera erinnya lya Katonda waabwe obutali bulongoofu. Kubanga be batuusa ebiweebwayo ebyokebwa mu muliro eri Mukama, ye mmere ya Katonda waabwe, noolwekyo kibasaanira okubeeranga abatukuvu."},{"book":"Ebyabaleevi","chapter":"21","verse":"7","text":"Tebawasanga mukazi malaaya oba atali mulongoofu, oba oyo agobeddwa ewa bba; kubanga bakabona batukuvu eri Katonda waabwe."},{"book":"Ebyabaleevi","chapter":"21","verse":"8","text":"Mubayisenga ng’abatukuvu, kubanga be bawaayo emmere eya Katonda wammwe. Mubayisenga ng’abatukuvu; kubanga Nze Mukama atukuza mmwe, ndi mutukuvu."},{"book":"Ebyabaleevi","chapter":"21","verse":"9","text":"Era omwana omuwala owa kabona bw’anaakubanga obwamalaaya, bw’atyo ne yeereetako obutali bulongoofu, anaabeeranga aleetedde kitaawe obutali bulongoofu; anaayokebwanga mu muliro."},{"book":"Ebyabaleevi","chapter":"21","verse":"10","text":"“Kabona Asinga Obukulu, nga ye mukulembeze mu baganda be, era nga ye yafukibwako amafuta ag’omuzeeyituuni ku mutwe gwe, era nga yayawulibwa ayambalenga ebyambalo by’Obwakabona, tasaanira kusumululanga nviiri ze ku mutwe gwe n’azita, wadde okuyuzanga ebyambalo bye."},{"book":"Ebyabaleevi","chapter":"21","verse":"11","text":"Tayingiranga mu kifo omuli omulambo, aleme kwereetako obutali bulongoofu. Omulambo ne bwe gunaabanga ogwa kitaawe oba ogwa nnyina."},{"book":"Ebyabaleevi","chapter":"21","verse":"12","text":"Era n’ekifo kya Katonda we ekitukuvu taakivengamu oba okukireetako obutali bulongoofu, kubanga yayawulibwa bwe yafukibwako amafuta ag’omuzeeyituuni ga Katonda we. Nze Mukama Katonda."},{"book":"Ebyabaleevi","chapter":"21","verse":"13","text":"Anaawasanga omukazi mbeerera atamanyanga musajja."},{"book":"Ebyabaleevi","chapter":"21","verse":"14","text":"Tawasanga nnamwandu, oba omukazi bba gwe yagoba, oba omukazi eyeereeseeko obutali bulongoofu olw’okukuba obwamalaaya; naye anaawasanga omukazi embeerera ng’amuggya mu bantu be;"},{"book":"Ebyabaleevi","chapter":"21","verse":"15","text":"aleme okuleetera ezzadde lye obutali bulongoofu wakati mu bantu be. Kubanga Nze Mukama Katonda amutukuza.”"},{"book":"Ebyabaleevi","chapter":"21","verse":"16","text":"Awo Mukama n’agamba Musa nti,"},{"book":"Ebyabaleevi","chapter":"21","verse":"17","text":"“Tegeeza Alooni nti mu zadde lye, okuyita mu mirembe gyonna, bwe munaabangamu omuntu aliko akamogo ku mubiri gwe taasemberenga kuwaayo emmere ya Katonda we."},{"book":"Ebyabaleevi","chapter":"21","verse":"18","text":"Kubanga tewaabengawo muntu yenna aliko akamogo ku mubiri gwe anaasemberanga. Gamba: omuzibe w’amaaso, oba omulema, oba eyakyama ennyindo, oba eyakulako ekintu ekyasukkirira obuwanvu;"},{"book":"Ebyabaleevi","chapter":"21","verse":"19","text":"oba omuntu alina ekigere ekyagongobala, oba omukono ogwalemala,"},{"book":"Ebyabaleevi","chapter":"21","verse":"20","text":"oba ow’ebbango, oba nakalanga, oba atalaba bulungi, oba ng’omubiri gwe gumusiiwa yeetakulatakula, oba ng’alina amabwa agakulukuta, oba nga yayabika enjagi."},{"book":"Ebyabaleevi","chapter":"21","verse":"21","text":"Tewaabengawo wa mu zadde lya Alooni kabona ng’aliko akamogo anakkirizibwanga okusembera okuleeta ebiweebwayo eri Mukama Katonda, ebyokebwa mu muliro. Kubanga aliko akamogo; tekiimusaanirenga kusembera n’okuwaayo ekiweebwayo eri Katonda we."},{"book":"Ebyabaleevi","chapter":"21","verse":"22","text":"Anaayinzanga okulya ku mmere entukuvu ennyo eya Katonda we;"},{"book":"Ebyabaleevi","chapter":"21","verse":"23","text":"naye olwokubanga aliko akamogo ku mubiri gwe, taasaanirenga kusemberera ggigi, oba okulaga okumpi n’ekyoto, n’aleetera ebifo byange ebitukuvu obutali bulongoofu. Kubanga Nze Mukama Katonda abitukuza.”"},{"book":"Ebyabaleevi","chapter":"21","verse":"24","text":"Bw’atyo Musa n’ategeeza Alooni ne batabani be, awamu n’abaana bonna aba Isirayiri ebigambo ebyo byonna."}]}