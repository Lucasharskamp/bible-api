{"data":[{"book":"Hesekiel","chapter":"4","verse":"1","text":"“Na afei, onipa ba, fa ntayaa bi to wʼanim na kurukyerɛw Yerusalem kuropɔn mfoni wɔ so."},{"book":"Hesekiel","chapter":"4","verse":"2","text":"Afei tua nʼano: Di ntuano dwuma ahorow tia no, yɛ pie tia no, yɛ mpampim ne nsraban wɔ ho, na sisi mpuran twa ne ho dantaban."},{"book":"Hesekiel","chapter":"4","verse":"3","text":"Afei, fa dade kyɛmfɛre to ɔfasu wɔ wo ne kuropɔn no ntam na dan wʼani kyerɛ no. Wobetua kuropɔn no ano na wo na wubetua nʼano. Eyi bɛyɛ nsɛnkyerɛnne ama Israelfi."},{"book":"Hesekiel","chapter":"4","verse":"4","text":"“Afei da wo benkum so na fa Israel bɔne to wo ho so. Wobɛsoa wɔn bɔne nna dodow a wode da wo fa so no."},{"book":"Hesekiel","chapter":"4","verse":"5","text":"Mede wɔn bɔne mfe no ayɛ nna dodow ama wo. Enti nnafua ahaasa ne aduɔkron na wode bɛsoa Israelfi bɔne."},{"book":"Hesekiel","chapter":"4","verse":"6","text":"“Ɛno akyi no, da bio wɔ wo nifa so na soa Yudafo bɔne adaduanan a da koro biara bɛyɛ afe baako."},{"book":"Hesekiel","chapter":"4","verse":"7","text":"Dan wʼani kyerɛ Yerusalem ntuano no na fa nsa pan hyɛ nkɔm tia no."},{"book":"Hesekiel","chapter":"4","verse":"8","text":"Mede ntampehama bɛkyekyere wo sɛnea worentumi nnan wo ho kosi sɛ nna a wɔde tua mo ano no bɛba nʼawie."},{"book":"Hesekiel","chapter":"4","verse":"9","text":"“Fa atoko ne awi, asɛ ne asedua, kɔkɔte ne aburow; fa ne nyinaa gu adekora kuruwa mu na fa to brodo a wubedi. Eyi na wubedi wɔ nnafua ahaasa ne aduɔkron a woda wo fa so no."},{"book":"Hesekiel","chapter":"4","verse":"10","text":"Kari aduan gram ahannu ne aduasa (230) aduonu a wubedi no da koro biara wɔ bere ano, bere ano."},{"book":"Hesekiel","chapter":"4","verse":"11","text":"Afei susuw nsu sukuruwa baako na nom no bere ano bere ano."},{"book":"Hesekiel","chapter":"4","verse":"12","text":"Di aduan no sɛnea anka wubedi atoko ɔfam; to ma nnipa nhu na fa onipa agyanan yɛ ogya.”"},{"book":"Hesekiel","chapter":"4","verse":"13","text":"Awurade kae se: “Saa ara na Israelfo bedi aduan a wɔagu ho fi wɔ amanaman a mɛpam wɔn akɔ so no.”"},{"book":"Hesekiel","chapter":"4","verse":"14","text":"Na mekae se, “Ɛnte saa, Otumfo Awurade! Minguu me ho fi da. Efi me mmofraase besi saa bere yi, minnii aboa funu anaa nea nkekaboa bi akum no atetew ne mu da. Nam a ɛho agu fi nkaa mʼano da.”"},{"book":"Hesekiel","chapter":"4","verse":"15","text":"Awurade kae se, “eye, mɛma wode nantwi agyanan asi onipa de anan mu, na woato wo brodo wɔ so.”"},{"book":"Hesekiel","chapter":"4","verse":"16","text":"Afei ɔka kyerɛɛ me se, “Onipa ba, metwa aduan a wɔde ba Yerusalem so. Nnipa no de ahoyeraw bedi aduan a wɔkyekyɛ mu na wɔde abasamtu anom nsu a wɔkyekyɛ,"},{"book":"Hesekiel","chapter":"4","verse":"17","text":"efisɛ aduan ne nsu ho bɛyɛ na. Wɔn ho bedwiriw wɔn sɛ wohu wɔn ho wɔn ho, na wɔn bɔne nti wɔbɛfonfɔn.”"}]}