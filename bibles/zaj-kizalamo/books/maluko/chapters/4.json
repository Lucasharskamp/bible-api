{"data":[{"book":"MALUKO","chapter":"4","verse":"1","text":"Yesu kasonga kufundiza mumgwazo wa Idilamba da Galilaya. Wanhu kombenakombena wammemela womzunguluka wakala dale kulu, avo kengila mngalawa na kakala himo. Ija ingalawa ikala mumgwazo wa idilamba, na ididale da wanhu wakala wemile mhwani, mulugigo lwa igamazi."},{"book":"MALUKO","chapter":"4","verse":"2","text":"Kawafundiza vinhu bwando mmahala."},{"book":"MALUKO","chapter":"4","verse":"3","text":"Yolonga, “Tegelezeni! Mulimi kachola kuhanda mbeyu."},{"book":"MALUKO","chapter":"4","verse":"4","text":"Viyakalile yomiza, ziyagwe zilagalila mnzila, ndege weza wazija."},{"book":"MALUKO","chapter":"4","verse":"5","text":"Ziyagwe zilagalila muna uulongo uli na mabwe, hakalile na ulongo mdodo. Hima zimbeyu zota, kwavija ulongo ukala mdodo."},{"book":"MALUKO","chapter":"4","verse":"6","text":"Zua vidilawile diilukuza imiche, na kwavija ikala na mizizi midodo imiche inyala."},{"book":"MALUKO","chapter":"4","verse":"7","text":"Mbeyu ziyagwe zilagalila mmizomola, imizomola ikula na kuizingiliza imiche, avo hailelile."},{"book":"MALUKO","chapter":"4","verse":"8","text":"Ila ziyagwe zilagalila hana ulongo unogile, zota, zikula na kulela, ziyagwe zilela malongo madatu, ziyagwe zilela malongo sita, na ziyagwe zilela mia.”"},{"book":"MALUKO","chapter":"4","verse":"9","text":"Yesu kamambukiza, “Munhu yali na magwiti na yahulike!”"},{"book":"MALUKO","chapter":"4","verse":"10","text":"Yesu viyakalile yeiyeka, wanahina zake longo dimwe na wabili na wanhu wakalile womtegeleza, wamcholela wamulongela yawalongele nhegulo ya mahala gaja."},{"book":"MALUKO","chapter":"4","verse":"11","text":"Yesu kawedika, “Mweye mgweleligwa nyong'onyo za Undewa wa Mulungu, ila wanhu wali kunze wohulika vinhu vose mmahala,"},{"book":"MALUKO","chapter":"4","verse":"12","text":"giladi,"},{"book":"MALUKO","chapter":"4","verse":"13","text":"Abaho, Yesu kawauza, “Avo kamba hamditanga hala dino, mogatangaze mahala gayagwe?"},{"book":"MALUKO","chapter":"4","verse":"14","text":"Imunhu yohanda kohanda imbuli ya Mulungu."},{"book":"MALUKO","chapter":"4","verse":"15","text":"Wanhu wayagwe walinga kamba mbeyu zilagalile mnzila, haja imbuli ya Mulungu viihandigwe. Kipigiti kikija viwoihulika, Mwenembago kokwiza na kuisola imbuli ya Mulungu ihandigwe mgati yao."},{"book":"MALUKO","chapter":"4","verse":"16","text":"Wanhu wayagwe walinga kamba mbeyu zilagalile muulongo uli na mabwe. Woihulika imbuli ya Mulungu, na kipigiti kikija woibokela mkudeng'ha."},{"book":"MALUKO","chapter":"4","verse":"17","text":"Ila haiwengila mgati ng'hani avo haikala kipigiti kitali. Uhalawila mgayo ama kugazigwa sama ya imbuli ya Mulungu, woileka hima."},{"book":"MALUKO","chapter":"4","verse":"18","text":"Wanhu wayagwe walinga kamba mbeyu zilagalile mmizomola. Wanhu wano iwo waihulike imbuli ya Mulungu,"},{"book":"MALUKO","chapter":"4","verse":"19","text":"ila mzahimzahi wa ulumwengu uno, kunogela mali na msulukilo wa vinhu bwando viyagwe mmioyo yao voizingiliza imbuli ya Mulungu, avo hawalela mujo."},{"book":"MALUKO","chapter":"4","verse":"20","text":"Ila wanhu wayagwe walinga kamba mbeyu zilagalile muna ulongo unogile. Waihulika imbuli ya Mulungu na waitogola na kulela mujo, wayagwe malongo madatu, wayagwe malongo sita na wayagwe mia.”"},{"book":"MALUKO","chapter":"4","verse":"21","text":"Yesu kagendelela kulonga, “Vino kuna munhu yogala mng'anda kiwenge na kukigubika na kinongo ama kukika hauvungu wa lusazi? Nokona si vivo! Kokika mkingolobweda."},{"book":"MALUKO","chapter":"4","verse":"22","text":"Kinhu chochose kifisigwe chovumbuligwa, na kinhu chochose kigubikigwe chogubuligwa."},{"book":"MALUKO","chapter":"4","verse":"23","text":"Munhu yali na magwiti na yahulike.”"},{"book":"MALUKO","chapter":"4","verse":"24","text":"Vivija kawalongela, “Gagelegezeni ng'hani gaja gomuhulika! Mhima iija yondamuwapimile wayagwe, iyo mhima yondampimilwe mweye, tena yobanziliza."},{"book":"MALUKO","chapter":"4","verse":"25","text":"Waja wali na kinhu wokongezeligwa, na waja walibule kinhu, wobokigwa hata kija ikinhu kidodo kiwalinacho.”"},{"book":"MALUKO","chapter":"4","verse":"26","text":"Yesu kagendelela kulonga, “Undewa wa Mulungu ulinga na munhu yomiza mbeyu mumgunda wake."},{"book":"MALUKO","chapter":"4","verse":"27","text":"Ikilo kowasa na imisi kameso, kipigiti kino chose zimbeyu zozuka na kukula. Ila mwenyego havimanya mbuli zino vuzitendeka."},{"book":"MALUKO","chapter":"4","verse":"28","text":"Ulongo wenyego woutenda umche ukule na kulela. Wosonga koneka umche, abaho matepo, abaho ngano muna imikungwi."},{"book":"MALUKO","chapter":"4","verse":"29","text":"Ngano ihakangala, iyo imunhu kosonga kusenga na zele jake, kwavija kipigiti cha kusenga kivika.”"},{"book":"MALUKO","chapter":"4","verse":"30","text":"Yesu kalonga, “Undewa wa Mulungu tuulinge na choni? Tuulonge mdihala jaki?"},{"book":"MALUKO","chapter":"4","verse":"31","text":"Ulinga kamba munhu yasolile mbeyu ya haladali, mbeyu ndodo kubita mbeyu zose muulumwengu, na kuzihanda muisi."},{"book":"MALUKO","chapter":"4","verse":"32","text":"Mkipigiti kiguhi yokula yowa biki kulu ng'hani kubanza mibiki yose na kulava mitambi mikulu mbaka ndege wokwiza na kuzenga mvulu zao muna imbeho yake.”"},{"book":"MALUKO","chapter":"4","verse":"33","text":"Yesu kawapetela wanhu mbuli zake mmahala bwando galingile na gano. Kawalongela kamba viwadahile kuvitanga."},{"book":"MALUKO","chapter":"4","verse":"34","text":"Halongile nao chochose bila mahala. Ila viyakalile yeiyeka na wanahina zake, kawalongela kila kinhu."},{"book":"MALUKO","chapter":"4","verse":"35","text":"Ichungulo ya zua didija, Yesu kawalongela wanahina zake, “Tuloke mwambu wa ikabili wa idilamba.”"},{"book":"MALUKO","chapter":"4","verse":"36","text":"Avo wadileka dale da wanhu, wanahina wengila mngalawa ija Yesu yaakalile yeshile kukala, wamsola wachola hamoja nayo. Ngalawa ziyagwe vivija zikala bahaja."},{"book":"MALUKO","chapter":"4","verse":"37","text":"Baho dilawilila kukuzumbi, na mawimbi gasonga kuikunhiza ingalawa, avo isonga kumema mazi."},{"book":"MALUKO","chapter":"4","verse":"38","text":"Yesu kakala kukisogo mwa ingalawa kawasa kuno pala jake kasagamila muna umto. Wanahina wamulamusa wamulongela, “Mkulufunzi! Hukona vihile vitulonda kudanganhika?”"},{"book":"MALUKO","chapter":"4","verse":"39","text":"Yesu kema wima kadikomhokela dibeho, yolonga, “Nyamala!” Na kagalongela ga mawimbi, “Ituze!” Beho dinyamala, na kukala hapozike."},{"book":"MALUKO","chapter":"4","verse":"40","text":"Abaho, Yesu kawalongela wanahina zake, “Habali mkona bwembwe? Mng'hali mwabule nhamanila?”"},{"book":"MALUKO","chapter":"4","verse":"41","text":"Ila wakala wodumba ng'hani na wakala wokiilongela, “Munhu waki ino? Hata beho na mawimbi vomuhulika!”"}]}