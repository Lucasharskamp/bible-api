{"data":[{"book":"مَرَكِ","chapter":"8","verse":"1","text":"نَ سَشَنيِ، حَمَ فبٍفبٍ مَن نُ بَرَ عٍ مَلَن. دٌنسٍ تٌ مُ نُ عٍ يِ رَ، عِسَ نَشَ عَ قْشِرَبِرّيٍ شِلِ، عَ عَ مَسٍن عٍ بّ،"},{"book":"مَرَكِ","chapter":"8","verse":"2","text":"«ﭑ بَرَ كِنِكِنِ يِ حَمَ مَ، بَرِ مَ عَ شِ سَشَن نَن يِ كِ، عٍ نَ ﭑ يِرٍ. دٌنسٍ يٌ مُ عٍ بّ يِ كِ."},{"book":"مَرَكِ","chapter":"8","verse":"3","text":"ﭑ نَ عَ قَلَ يَ، عٍ شَ سِفَ عٍ شْنيِ كَامّ رَ عٍ مَ، عٍ تْورْ مَ نّ كِرَ شْن كِ قَنيِ. ندٍيٍ نَ عٍ يَ مَ، عٍ كٍلِدٍ مَكُيَ.»"},{"book":"مَرَكِ","chapter":"8","verse":"4","text":"عِسَ قْشِرَبِرّيٍ نَشَ عَ يَابِ، «تَامِ سْتْمَ دِ يِ وُلَ كُي نَشَن يِ حَمَ وَ سَمَ؟»"},{"book":"مَرَكِ","chapter":"8","verse":"5","text":"عِسَ نَشَ عٍ مَشْرِن، «تَامِ فُندِ يٍرِ نَ وٌ يِ؟» عٍ نَشَ عَ يَابِ، «سٌلٌقٍرٍ.»"},{"book":"مَرَكِ","chapter":"8","verse":"6","text":"عِسَ نَشَ عَ قَلَ حَمَ بّ عٍ شَ دْشْ بْشِ. عَ نَشَ نَ تَامِ فُندِ سٌلٌقٍرٍ تٌنفٌ، عَ عَلَ نُوَلِ سَ. عَ تٌ عٍ عِفِرَ، عَ نَشَ عٍ سٌ عَ قْشِرَبِرّيٍ يِ رَ، عٍ شَ عٍ عِتَشُن حَمَ مَ. عٍ قَن نَشَ عَ رَبَ نَ كِ."},{"book":"مَرَكِ","chapter":"8","verse":"7","text":"يّشّ لَنمَ ندٍيٍ قَن نُ نَ عٍ يِ رَ. عِسَ تٌ عَلَ نُوَلِ سَ عٍ شَ قٍ رَ، عَ نَشَ عَ قَلَ، عَ عٍ قَن شَ عِتَشُن."},{"book":"مَرَكِ","chapter":"8","verse":"8","text":"حَمَ نَشَ عَ دّفٍ هَن عٍ وَ سَ. دٌنسٍ دْنشْي قَن نَشَ مَتٌنفٌ هَن دٍبٍ سٌلٌقٍرٍ نَشَ رَقٍ."},{"book":"مَرَكِ","chapter":"8","verse":"9","text":"مِشِ وُلُ نَانِ حْندْن نَن نُ نَ نَا. عِسَ تٌ عٍ رَفبِلٍن،"},{"book":"مَرَكِ","chapter":"8","verse":"10","text":"عَ نَشَ تٍ كُنكُي كُي كٍرٍن نَ، عٍ نُن عَ قْشِرَبِرّيٍ نَشَ سِفَ دَلَمَنُتَ بْشِ مَ."},{"book":"مَرَكِ","chapter":"8","verse":"11","text":"قَرِ سّنِيٍ نَشَ قَ، عٍ نُن عِسَ نَشَ وْيّن قْلْ. عٍ تٌ نُ وَ مَ عَ مَتٌقٍ، عٍ نَشَ عَ مَشْرِن عَ شَ تْنشُمَ مَكَابَشِ ندٍ مَسٍن عٍ بّ كٍلِقٍ كٌورٍ مَ."},{"book":"مَرَكِ","chapter":"8","verse":"12","text":"نَ نَشَ عِسَ بْحّ تْورْ كِ قَنيِ. عَ نَشَ عَ مَسٍن، «مُنقٍ رَ يِ وَشَتِ مِشِيٍ ﭑ مَشْرِنمَ تْنشُمَ مَكَابَشِ مَ؟ ﭑ شَ نْندِ قَلَ وٌ بّ، تْنشُمَ يٌ مُ قِمَ يِ وَشَتِ مِشِيٍ مَ.»"},{"book":"مَرَكِ","chapter":"8","verse":"13","text":"نَ شَنبِ عَ نَشَ كٍلِ عٍ شُن مَ، عَ مَن بَكِ كُنكُي كُي فِرِقٍ رَ نَاكِرِ مَ."},{"book":"مَرَكِ","chapter":"8","verse":"14","text":"عَ قْشِرَبِرّيٍ نُ بَرَ نّيمُ قَدٍ تَامِ ندٍ رَ عٍ شُن. تَامِ فُندِ كٍرٍن ثٍتِ نَن نُ نَ عٍ يِ رَ كُنكُي كُي."},{"book":"مَرَكِ","chapter":"8","verse":"15","text":"عِسَ نَشَ يِ مَتِنتِن عٍ رَ، «وٌ وٌ يّتّ رَتَنفَ قَرِ سّنِيٍ نُن هٍرٌدٍ شَ لّبِنِ مَ.»"},{"book":"مَرَكِ","chapter":"8","verse":"16","text":"عٍ نَشَ سٌ وْيّنقٍ عٍ بٌرٍ بّ نَ قٍ مَ، عَ عَ نَ قَلَشِ نّ بَرِ مَ تَامِ مُ نَ عٍ يِ رَ."},{"book":"مَرَكِ","chapter":"8","verse":"17","text":"عِسَ تٌ عٍ شَ وْيّنيِ كٌلٌن، عَ نَشَ عَ مَسٍن عٍ بّ، «وٌ تَامِ قٍ قَلَمَ وٌ بٌرٍ بّ مُنقٍ رَ؟ هَن يَ وٌ مُ شَشِلِ سْتْ، وٌ مُ قٍ قَهَامُ؟ وٌ شَشِلِ مُ رَبِشِ؟"},{"book":"مَرَكِ","chapter":"8","verse":"18","text":"يَ نَ وٌ بّ، كْنْ وٌ مُ سٍ تٌمَ. تُلِ نَ وٌ بّ، كْنْ وٌ مُ قٍ مّمَ. وٌ نّيمُشِ نّ؟"},{"book":"مَرَكِ","chapter":"8","verse":"19","text":"ﭑ تَامِ فُندِ سُولِ عِتَشُن مِشِ وُلُ سُولِ مَ دّننَشّ، وٌ دٍبٍ يٍرِ رَقٍ تَامِ دْنشْي رَ؟» عٍ نَشَ عَ يَابِ، «قُ نُن قِرِن.»"},{"book":"مَرَكِ","chapter":"8","verse":"20","text":"«ﭑ مَن تٌ تَامِ فُندِ سٌلٌقٍرٍ عِتَشُن شّمّ وُلُ نَانِ مَ، وٌ دٍبٍ يٍرِ رَقٍ تَامِ دْنشْي رَ؟» عٍ نَشَ عَ يَابِ، «سٌلٌقٍرٍ.»"},{"book":"مَرَكِ","chapter":"8","verse":"21","text":"عَ قَ عٍ مَشْرِن، «هَن يَ وٌ مُ قَهَامُي سْتْ؟»"},{"book":"مَرَكِ","chapter":"8","verse":"22","text":"عٍ تٌ سٌ بٍتٍسَيِدَ، مِشِيٍ نَشَ قَ دْنشُي ندٍ رَ عِسَ شْن، عٍ عَ مَيَندِ عَ شَ عَ بّلّشّ سَ عَ مَ."},{"book":"مَرَكِ","chapter":"8","verse":"23","text":"عِسَ نَشَ دْنشُي بّلّشّ سُشُ، عَ مِنِ عَ رَ تَا قَرِ مَ. عَ نَشَ عَ دّيٍ سَ عَ يَ مَ، عَ عَ بّلّشّ سَ عَ مَ، عَ قَ عَ مَشْرِن، «عِ سٍ ندٍ تٌمَ؟»"},{"book":"مَرَكِ","chapter":"8","verse":"24","text":"دْنشُي نَشَ عَ يَ رَبِ، عَ قَ عَ قَلَ، «ﭑ بَرَ مِشِيٍ تٌ حّرّ رَ، كْنْ عٍ لُشِ عَلْ وُرِ بِلِيٍ.»"},{"book":"مَرَكِ","chapter":"8","verse":"25","text":"عِسَ مَن نَشَ عَ بّلّشّ سَ عَ يَ مَ. دْنشُي تٌ عَ يَ رَبِ سْنْن، عَ نُ بَرَ يَلَن، عَ سٍ بِرِن عِفبّمَ عَ قَنيِ رَ."},{"book":"مَرَكِ","chapter":"8","verse":"26","text":"نَ تّمُي، عِسَ نَشَ عَ قَلَ عَ بّ، «فبِلٍن عِ شْنيِ كٍرٍن نَ، هَلِ عِ مُ سٌ تَا كُي.»"},{"book":"مَرَكِ","chapter":"8","verse":"27","text":"عِسَ نُن عَ قْشِرَبِرّيٍ مَن نَشَ مِنِ سِفَقٍ رَ تَا نَشٍيٍ نَ سٍسَرٍيَ قِلِثِ رَبِلِنيِ. كِرَ شْن، عِسَ نَشَ عَ قْشِرَبِرّيٍ مَشْرِن، «مِشِيٍ مُنسٍ قَلَمَ ﭑ مَ قٍ رَ؟ ندٍ لَنشِ ﭑ مَ؟»"},{"book":"مَرَكِ","chapter":"8","verse":"28","text":"عٍ نَشَ عَ يَابِ، «ندٍيٍ عَ قَلَمَ، عَننَبِ يَيَ شُنشَ. ندٍيٍ عَ قَلَمَ، عَننَبِ عٍلِيَ، شَ نَ مُ عَ رَ نَمِحْنمّ فبّتّ.»"},{"book":"مَرَكِ","chapter":"8","verse":"29","text":"عِسَ مَن نَشَ عٍ مَشْرِن، «كْنْ وٌ تَن نَشّ دِ؟ ندٍ ﭑ نَ؟» ثِيّرِ نَشَ عَ يَابِ، «عَلَ شَ مِشِ سُفَندِشِ نَن نَ عِ رَ.»"},{"book":"مَرَكِ","chapter":"8","verse":"30","text":"عِسَ نَشَ عَ مَتِنتِن عٍ رَ، عَ عٍ نَشَ عَ شَ قٍ قَلَ مِشِ يٌ بّ."},{"book":"مَرَكِ","chapter":"8","verse":"31","text":"عِسَ نَشَ عَ مَسٍن قْلْ عٍ بّ، عَ قٌ عَدَ مَ شَ دِ شَ تْورّ فبٍفبٍ سْتْ. يُوِقِيٍ شَ قٌرِيٍ، سّرّشّدُبّ كُنتِفِيٍ، نُن سّرِيّ كَرَ مْشْيٍ مُ لَمَ عَ رَ، عٍ عَ قَشَ، كْنْ شِ سَشَن دَنفِ شَنبِ، عَ مَن كٍلِمَ نّ قَشّ مَ."},{"book":"مَرَكِ","chapter":"8","verse":"32","text":"عَ نَشَ يِ وْيّنيِ بِرِن مَسٍن عٍ بّ عَ قِيشّ رَ. ثِيّرِ تٌ عَ بّندُن، عٍ سَ تِ عٍ شَتِ مَ، عَ نَشَ سٌ وْيّنقٍ عِسَ مَ، عَ شَ بَ نَ مْولِ قَلَقٍ."},{"book":"مَرَكِ","chapter":"8","verse":"33","text":"كْنْ عِسَ نَشَ عَ يَ رَقِندِ عَ قْشِرَبِرّيٍ مَ، عَ قَ عَ قَلَ ثِيّرِ بّ، «كٍلِ ﭑ يَ عِ، عِ تَن سٍنتَنّ! عِ شَشِلِ مُ تِشِ عَلَ قٍيٍ شَ رَ، عَ تِشِ عَدَ مَ قٍيٍ نَن نَ.»"},{"book":"مَرَكِ","chapter":"8","verse":"34","text":"نَ شَنبِ، عِسَ نَشَ حَمَ شِلِ عَ نُن عَ قْشِرَبِرّيٍ، عَ عَ مَسٍن عٍ بّ، «شَ مِشِ وَ بِرَقٍ ﭑ قْشْ رَ، عَ شَ تٌندِ عَ يّتّ مَ، عَ تِن تْورّ نُن قَشّ رَ، عَ بِرَ ﭑ قْشْ رَ."},{"book":"مَرَكِ","chapter":"8","verse":"35","text":"مِشِ نَشَن وَ مَ عَ يّتّ رَكِسِقٍ، نَ كَنيِ لْيمَ نّ. نَشَن عَ يّتّ رَلْيمَ ﭑ تَن مَ قٍ رَ عَ نُن ﭑ مَ شِبَارُ قَنيِ شَ قٍ رَ، نَ كَنيِ كِسِمَ نّ."},{"book":"مَرَكِ","chapter":"8","verse":"36","text":"دُنِحَ بِرِن سْتْي مُنسٍ قَنمَ مِشِ مَ، شَ عَ سِفَمَ يَهَننَمَ؟"},{"book":"مَرَكِ","chapter":"8","verse":"37","text":"قٍ مُندُن نَ، مِشِ نْمَ عَ شَ عَرِيَننَ مَسَرَدٍ نَشَن نَ؟"},{"book":"مَرَكِ","chapter":"8","verse":"38","text":"نَشَن يٌ يَافِمَ ﭑ تَن نُن ﭑ مَ وْيّنيِ شَ قٍ رَ يِ وَشَتِ مِشِ كٌبِيٍ نُن يُنُبِتْييٍ تَفِ، ﭑ تَن عَدَ مَ شَ دِ قَمَ ﭑ بَبَ شَ نْرّ كُي تّمُي نَشّ ﭑ نُن مَلٍكّ سّنِيّنشِيٍ، ﭑ قَن يَافِمَ نّ نَ كَنيِ شَ قٍ رَ.»"}]}