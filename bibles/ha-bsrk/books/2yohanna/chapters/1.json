{"data":[{"book":"2 Yohanna","chapter":"1","verse":"1","text":"Dattijon nan,"},{"book":"2 Yohanna","chapter":"1","verse":"2","text":"Muna ƙaunarku saboda gaskiyan nan, wadda take cikinmu za tă kuma kasance tare da mu har abada."},{"book":"2 Yohanna","chapter":"1","verse":"3","text":"Alheri, jinƙai da kuma salama daga Allah Uba da kuma Yesu Kiristi, Ɗan Uba, su kasance tare da mu cikin gaskiya da ƙauna."},{"book":"2 Yohanna","chapter":"1","verse":"4","text":"Na yi farin ciki ƙwarai, da na sami waɗansu ’ya’yanki suna tafiya cikin gaskiya, kamar yadda Uba ya umarce mu."},{"book":"2 Yohanna","chapter":"1","verse":"5","text":"Yanzu kuma, uwargida ƙaunatacciya, ba sabon umarni nake rubuta miki ba sai dai wanda muke da shi tun farko. Ina roƙo cewa mu ƙaunaci juna."},{"book":"2 Yohanna","chapter":"1","verse":"6","text":"Ƙauna, ita ce mu yi biyayya ga umarnansa. Kamar yadda kuka ji tun da fari, umarninsa shi ne ku yi zaman ƙauna."},{"book":"2 Yohanna","chapter":"1","verse":"7","text":"Masu ruɗi da yawa, waɗanda ba su yarda da zuwan Yesu Kiristi cikin jiki ba, sun riga sun fito a duniya. Duk irin mutumin nan mai ruɗi ne kuma magabcin Kiristi."},{"book":"2 Yohanna","chapter":"1","verse":"8","text":"Ku lura don kada ku yi hasarar aikin da kuka yi, sai dai ku sami cikakken lada."},{"book":"2 Yohanna","chapter":"1","verse":"9","text":"Duk mutumin da bai tsaya a kan koyarwar Kiristi ba, amma ya yi ƙari a kanta, mutumin nan ba shi da Allah. Amma wanda ya tsaya a kan koyarwar Kiristi, yana da Uban da kuma Ɗan."},{"book":"2 Yohanna","chapter":"1","verse":"10","text":"Duk wanda ya zo wurinku bai kuma kawo koyarwan nan ba, kada ku karɓe shi a gidanku ko ku marabce shi."},{"book":"2 Yohanna","chapter":"1","verse":"11","text":"Duk wanda ya karɓe shi yana tarayya da mugun aikinsa ke nan."},{"book":"2 Yohanna","chapter":"1","verse":"12","text":"Ina da abubuwa da dama da zan rubuta muku, sai dai ba na so in yi amfani da takarda da inki in rubuta. A maimako, ina fata in ziyarce ku in kuma yi magana da ku fuska da fuska, domin farin cikinmu yă zama cikakke."},{"book":"2 Yohanna","chapter":"1","verse":"13","text":"’Ya’yan ’yar’uwarki wadda Allah ya keɓe, suna gaishe ku."}]}