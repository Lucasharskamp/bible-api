{"data":[{"book":"2 Kronieken","chapter":"2","verse":"1","text":"Toen Salomon besloten had, een tempel te bouwen ter ere van de Naam van Jahweh, en een koninklijk paleis,"},{"book":"2 Kronieken","chapter":"2","verse":"2","text":"kon hij beschikken over zeventigduizend lastdragers, tachtigduizend steenhouwers, en zes en dertighonderd opzichters."},{"book":"2 Kronieken","chapter":"2","verse":"3","text":"Hij richtte zich nu tot Chirom, den koning van Tyrus, met het volgende verzoek: Gij zijt zo goed geweest, aan mijn vader David cederstammen te leveren, om zich een woonhuis te kunnen bouwen."},{"book":"2 Kronieken","chapter":"2","verse":"4","text":"Nu heb ik besloten, voor de Naam van Jahweh, mijn God, een tempel te bouwen, om Hem die toe te wijden, om daar te zijner ere welriekende wierook te branden en regelmatig de toonbroden neer te leggen, om ‘s morgens en s avonds op sabbatten, nieuwe manen en de hoogfeesten van Jahweh, onzen God, brandoffers op te dragen, zoals dat voor altijd in Israël is voorgeschreven."},{"book":"2 Kronieken","chapter":"2","verse":"5","text":"De tempel, die ik wil bouwen, moet groots zijn; want onze God is de grootste van alle goden."},{"book":"2 Kronieken","chapter":"2","verse":"6","text":"Wie is eigenlijk in staat, een huis voor Hem te bouwen, wanneer de hemel, ja de hemel der hemelen Hem nog niet kan bevatten? Hoe zou ik Hem dus een tempel bouwen, tenzij om daar voor Hem te offeren?"},{"book":"2 Kronieken","chapter":"2","verse":"7","text":"Wees daarom zo goed, mij iemand af te staan, die op de hoogte is met de bewerking van goud, zilver, brons en ijzer, van purper, violet en karmozijn, en die de kunst verstaat, figuren te snijden; dan kan hij samenwerken met de vakmensen, waarover ik beschik in Juda en Jerusalem, en die mijn vader David mij heeft verschaft."},{"book":"2 Kronieken","chapter":"2","verse":"8","text":"Stuur mij ook cederstammen, cypressen en sandelhout van de Libanon; want ik weet, hoe goed uw onderdanen bomen van de Libanon kunnen vellen. Mijn werklieden zullen met de uwen samenwerken,"},{"book":"2 Kronieken","chapter":"2","verse":"9","text":"om mij een groot aantal bomen te bezorgen; want de tempel, die ik ga bouwen, moet groots, en heel iets bijzonders worden."},{"book":"2 Kronieken","chapter":"2","verse":"10","text":"Van mijn kant zal ik als onderhoud van de houthakkers, die de bomen vellen, twintigduizend kor tarwe, twintigduizend kor gerst, twintigduizend bat wijn en twintigduizend bat olie leveren."},{"book":"2 Kronieken","chapter":"2","verse":"11","text":"Daarop zond Chirom, de koning van Tyrus, schriftelijk het volgende antwoord aan Salomon: Uit liefde voor zijn volk heeft Jahweh u tot koning over hen aangesteld."},{"book":"2 Kronieken","chapter":"2","verse":"12","text":"En Chirom ging voort: Gezegend zij Jahweh, de God van Israël, die hemel en aarde gemaakt heeft, omdat Hij aan koning David een zoon heeft geschonken, die begaafd is met wijsheid, verstand en inzicht, om een tempel te bouwen voor Jahweh en een koningspaleis voor zichzelf."},{"book":"2 Kronieken","chapter":"2","verse":"13","text":"Daarom zend ik u een begaafd kunstenaar. Het is een zekere Choeram-Abi,"},{"book":"2 Kronieken","chapter":"2","verse":"14","text":"de zoon van een vrouw uit Dan en van een vader uit Tyrus. Hij is op de hoogte met de bewerking van goud, zilver, brons, ijzer, steen en hout, van purper, violet, byssus en karmozijn; hij verstaat de kunst, allerlei figuren te snijden, en kan een plan ontwerpen van alles wat hem wordt opgedragen. Hij zal samenwerken met de vaklieden van u en van uw vader David, mijn heer."},{"book":"2 Kronieken","chapter":"2","verse":"15","text":"De tarwe en gerst, de olie en wijn, waarvan mijn heer gewag heeft gemaakt, gelieve hij aan zijn dienaren te zenden."},{"book":"2 Kronieken","chapter":"2","verse":"16","text":"Wij zullen bomen vellen van de Libanon, zoveel gij nodig hebt, en ze per vlot over zee naar Joppe brengen; en gij kunt ze vandaar naar Jerusalem vervoeren."},{"book":"2 Kronieken","chapter":"2","verse":"17","text":"Daarop liet Salomon een telling houden van alle mannelijke vreemdelingen, die in het land Israël woonden; het was de eerste telling na die van David, zijn vader. Men kwam tot een getal van honderd drie en vijftigduizend zeshonderd man."},{"book":"2 Kronieken","chapter":"2","verse":"18","text":"Zeventigduizend ervan gebruikte hij als lastdragers, tachtigduizend als steenhouwers, en zes en dertighonderd als opzichters over het werkvolk."}]}