{"data":[{"book":"2 Jon","chapter":"1","verse":"1","text":"Dukhow è—Bimi nane ai aniphiing shii,1:1: Bimi nane, airo aniphiing: Ji pha miyaosiu ne thiig pha charch nane migiphothek shii zey (ithoh 4-5 shii de um). hanyie shii gu è zai miie ithek shii zey. Chiih-è gu jia è asi bie ro, jishii zab hanyie yi zai è nathek shii miie rone ìd pho è ro,"},{"book":"2 Jon","chapter":"1","verse":"2","text":"nyieliieshii zai è gethek rog shii chiih-è jine gethek rog idang rai ro."},{"book":"2 Jon","chapter":"1","verse":"3","text":"Aphuii Hamangkhung-aphuii nane Isu Masi, Aphuii ro Dufuii, gethek shii bushun nane liijiing phi; jithek ne zai nane miie shii idang gethek ro rey ne rai bo."},{"book":"2 Jon","chapter":"1","verse":"4","text":"Aphuii è gethek shii yung pha duiine nathek aniphiing khuyo shii zai hà rai pha doh, gu ne bajo sang ro."},{"book":"2 Jon","chapter":"1","verse":"5","text":"1:5: Jon 13:34—15:12-17 Chiih-è ji è gu ne nathek shii sai, bushun bimi: cho zab gethek chung miie rai haro. Gu ne nathek shii zey pha hìne muyung iwo asi ro. Hì ne nyie gethek shii igobi è um pha ji ro."},{"book":"2 Jon","chapter":"1","verse":"6","text":"Gu è hìpha miie chiang yao pha miyaosiu ne gethek Hamangkhung-aphuii ro muyung shii nuii ne rai chid phro. Muyung, nathek è igobi è zab yoi pha duiine, nathek ne zab miie shii rai chid phro."},{"book":"2 Jon","chapter":"1","verse":"7","text":"Khinrinpho ne sohjambling shii bajo thog ro, bran hanyie yi Isu Masi shii tharothamang rey ne wuii rone anuii pho, Ji pha branthek ne khlampha nane Masi ro Suangpho ro."},{"book":"2 Jon","chapter":"1","verse":"8","text":"Chiihphado, nawaithek shii ragia rek bo, ji è gethek è nyie blia rek pha jine amua pha asi ro, jishii nathek1:8: Gethek; giak jigizeythek shii um Nathek. lasen jine ley choi ruii phro."},{"book":"2 Jon","chapter":"1","verse":"9","text":"Hanyie jia è Masi ro muyua rog shii arai pha ji è ruang rey anine, aishii ne Hamangkhung-aphuii oi ro. Hanyie magunde muyua shii rai anine Aphuii nane Dufuii nyimanyi aishii um ro."},{"book":"2 Jon","chapter":"1","verse":"10","text":"Ji-è gai hanyie yi nathek shii ji pha muyua ayie pha wuii arone aishii ne nathek hò hà aho rabo, “liijiing nathek rog um bo de ayao rabo.”"},{"book":"2 Jon","chapter":"1","verse":"11","text":"Hanyie magunde liijiing ithek rog um bone yao arone, ai ne ithek è awiepha blia rog shii iijiiak rey ruii phro."},{"book":"2 Jon","chapter":"1","verse":"12","text":"Gu ne nathek shii yao pha bajo um, jishii hìpha blia ne gu ne jigi nane kholom è azey yang ro, Ji phachiang, gu ne hì luthong nathek shii si din ne chiih-è nathek rog gui sbang è yao, ji-anine gethek ro lised ji zabjong pha rey phro."},{"book":"2 Jon","chapter":"1","verse":"13","text":"Bushun pha bumuiithek1:13: Bushun pha bumuiithek naro anithek: Ji pha miyaosiu ne zeypho re-è thiig pha charch nane migiphothek shii zey. naro anithek è ithek ro salam nathek shii thoh gey ro."}]}