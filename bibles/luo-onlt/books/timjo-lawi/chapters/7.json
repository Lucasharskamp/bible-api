{"data":[{"book":"Tim Jo-Lawi","chapter":"7","verse":"1","text":"Magi e chike mag misango ma ipwodhruokgo e ketho, ma en misango maler moloyo:"},{"book":"Tim Jo-Lawi","chapter":"7","verse":"2","text":"Chiayo mar misango mipwodhruokgo e ketho nyaka yangʼ mana kama iyangʼoe chiayo mar misango miwangʼo pep kendo rembe nyaka kir e bethe kendo mar misango koni gi koni."},{"book":"Tim Jo-Lawi","chapter":"7","verse":"3","text":"Eka jadolo nokaw bochene duto, kaka sembe gi boche moumo jamb-ich,"},{"book":"Tim Jo-Lawi","chapter":"7","verse":"4","text":"kod nyiroke kaachiel gi boche mogawe gi man but oguro kendo inigol jwala mabor manie wi chuny kod nyiroke."},{"book":"Tim Jo-Lawi","chapter":"7","verse":"5","text":"Jadolo nochiwgi ka wangʼogi ewi kendo mar misango, mondo obed misango miwangʼo gi mach ni Jehova Nyasaye, nikech en misango mipwodhruokgo e ketho."},{"book":"Tim Jo-Lawi","chapter":"7","verse":"6","text":"Ngʼato angʼata madichwo ma jaodgi jodolo oyiene chame, to nyaka chame mana e kama ler mar lemo mowal ni Jehova Nyasaye, nikech en gima ler moloyo."},{"book":"Tim Jo-Lawi","chapter":"7","verse":"7","text":"Chik achielni ema oriwo misango mar golo richo kod misango mipwodhruokgo e ketho. Misenginigo nodongʼ ni jadolo motimogi, kopwodhogo richo."},{"book":"Tim Jo-Lawi","chapter":"7","verse":"8","text":"Jadolo matimo misango miwangʼo pep ma ngʼato ochiwo nodongʼ gi pien chiayono kaka mare owuon."},{"book":"Tim Jo-Lawi","chapter":"7","verse":"9","text":"Misango duto mag cham mobul e kendo kata motedi e sufuria, kata e dakuon, nodongʼne jodolo motime;"},{"book":"Tim Jo-Lawi","chapter":"7","verse":"10","text":"makmana misengini mamoko mag cham moruw gi mo kata ma ok oruw, ema nopog maromre ne yawuot Harun duto."},{"book":"Tim Jo-Lawi","chapter":"7","verse":"11","text":"Magi e chike mag misango mar lalruok ma ngʼato nyalo chiwo ne Jehova Nyasaye."},{"book":"Tim Jo-Lawi","chapter":"7","verse":"12","text":"“ ‘Ka ochiwe ka gir goyo erokamano, to ochiwe kaachiel gi makati ma ok oketie thowi moted gi mo, kod chapat ma ok oketie thowi mowir gi mo, gi kek moted gi mogo mayom kendo modwal gi mo."},{"book":"Tim Jo-Lawi","chapter":"7","verse":"13","text":"Bende enokel misango mar lalruok mar goyo erokamano kaachiel gi makati moted gi thowi."},{"book":"Tim Jo-Lawi","chapter":"7","verse":"14","text":"Enokel achiel kuom moro ka moro kaka misango mochiwe ne Jehova Nyasaye, nikech en mar jadolo makiro remb misengini mag lalruok."},{"book":"Tim Jo-Lawi","chapter":"7","verse":"15","text":"Ring misango mar goyo erokamano nyaka cham mana odiechiengno mochiwe ma ok oriyo nyaka okinyi."},{"book":"Tim Jo-Lawi","chapter":"7","verse":"16","text":"“ ‘Ka misango motimo en mar kwongʼruok, chiwo mar hera, to misangono nyaka cham e odiechiengno mochiwe, to ka moro odongʼ to inyalo chame kinyne."},{"book":"Tim Jo-Lawi","chapter":"7","verse":"17","text":"Ka ringʼo moro mar misango odongʼ nyaka chiengʼ mar adek, to nyaka wangʼe e mach."},{"book":"Tim Jo-Lawi","chapter":"7","verse":"18","text":"Ka ring misango mar lalruok ocham chiengʼ mar adek, to misangono ok noyiego. Bende Nyasaye ok nokwan misangono ka gima ber, nimar en gima kwero, kendo ngʼama ochame nobed jaricho."},{"book":"Tim Jo-Lawi","chapter":"7","verse":"19","text":"“ ‘Ringʼo morere e gimoro amora mogak, kik cham, to nyaka wangʼ e mach. To ringʼo mamoko modongʼ to inyalo cham gi ngʼato angʼata maler."},{"book":"Tim Jo-Lawi","chapter":"7","verse":"20","text":"To ka ngʼat mogak ochamo ring misango mar lalruok mochiwne Jehova Nyasaye, ngʼatni nyaka ngʼad kare oko kuom ogandagi."},{"book":"Tim Jo-Lawi","chapter":"7","verse":"21","text":"Ngʼato angʼata momulo gimoro mogak, bedni en dhano kata le, kata gimoro amora makwero, eka bangʼe ochamo ring misango mar lalruok mochiw ni Jehova Nyasaye, en bende nyaka ngʼad kare oko kuom ogandagi.’ ”"},{"book":"Tim Jo-Lawi","chapter":"7","verse":"22","text":"Jehova Nyasaye nowacho ne Musa niya,"},{"book":"Tim Jo-Lawi","chapter":"7","verse":"23","text":"“Nyis jo-Israel kama: ‘Kik ucham bor moro amora mar dhok, rombe, kata diek."},{"book":"Tim Jo-Lawi","chapter":"7","verse":"24","text":"Chiayo moyud kotho kende kata ma ondiegi onego kik gicham bore to boreno inyalo tigo e yo moro amora."},{"book":"Tim Jo-Lawi","chapter":"7","verse":"25","text":"Ngʼato angʼata kuomu manocham bor chiayo ma lembe moko osetimgo misango miwangʼo pep7:25 Misango mar kwe, mana kaka kwan 33‑37. ni Jehova Nyasaye, to nyaka ngʼad kare kuom ogandane."},{"book":"Tim Jo-Lawi","chapter":"7","verse":"26","text":"Ka moro amora mudakie, kik ucham remo moro amora bed ni en mar winy kata en mar le."},{"book":"Tim Jo-Lawi","chapter":"7","verse":"27","text":"Ngʼato angʼata mochamo remo nyaka ngʼad kare kuom ogandane.’ ”"},{"book":"Tim Jo-Lawi","chapter":"7","verse":"28","text":"Eka Jehova Nyasaye nowacho ne Musa niya,"},{"book":"Tim Jo-Lawi","chapter":"7","verse":"29","text":"“Nyis jo-Israel kama: ‘Ngʼato angʼata mochiwo misango mar lalruok ne Jehova Nyasaye, nyaka kel migawo mar misango kaka chiwo mare ne Jehova Nyasaye."},{"book":"Tim Jo-Lawi","chapter":"7","verse":"30","text":"Enokelne Jehova Nyasaye gi lwete owuon boche miwangʼo gi mach kaachiel gi agoke kendo enolier agokono kofwaye e nyim Jehova Nyasaye kaka misango mifwayo."},{"book":"Tim Jo-Lawi","chapter":"7","verse":"31","text":"Jadolo nowangʼ bochego e kendo mar misango, makmana ni agoko to nodongʼ ni Harun gi yawuote."},{"book":"Tim Jo-Lawi","chapter":"7","verse":"32","text":"Unuchiwne jadolo bam ma korachwich mar chiayo kaka misango mar lalruok."},{"book":"Tim Jo-Lawi","chapter":"7","verse":"33","text":"To wuod Harun mano kir remo kendo wangʼ boche mar misango mar lalruok nyaka kaw bam korachwich kaka pokne."},{"book":"Tim Jo-Lawi","chapter":"7","verse":"34","text":"To kuom misango mar lalruok ma jo-Israel golo, asekawo agoko miliero kendo ifwayo kod bam michiwo kaka pok kendo asemiyogi Harun jadolo kod yawuote kaka pokgi mapile pile kuom jo-Israel.’ ”"},{"book":"Tim Jo-Lawi","chapter":"7","verse":"35","text":"Ma e migawo mar chiwo miwangʼo pep ne Jehova Nyasaye mane opogone Harun gi yawuote e odiechiengʼ mane owalgi mondo gitine Jehova Nyasaye kaka jodolo."},{"book":"Tim Jo-Lawi","chapter":"7","verse":"36","text":"E odiechiengʼ mane opwodhgi, Jehova Nyasaye nochiwo chik ni jo-Israel mondo omigi ma kaka pokgi mapile ne tienge mabiro."},{"book":"Tim Jo-Lawi","chapter":"7","verse":"37","text":"Magi koro e chike mag misango miwangʼo pep, misango mar cham, misango mar golo richo, misango ma ipwodhruokgo e ketho gi misengini mitimo chiengʼ miketo jadolo e tich kaachiel gi misengini mag lalruok."},{"book":"Tim Jo-Lawi","chapter":"7","verse":"38","text":"Chikegi Jehova Nyasaye nomiyo Musa e Got Sinai, chiengʼ mane ochoko jo-Israel mondo ochiwne Jehova Nyasaye misengini mag-gi, ka gin e Thim mar Sinai."}]}