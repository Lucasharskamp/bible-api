{"data":[{"book":"प्रेरितगोळ","chapter":"22","verse":"1","text":"“हे वार्टुरा अदिक आप्प उन घाई सज्जनगोळा, नान बचाव दा जो नानी माताळोद आद अदरी केळी, जो ना ईग नीम मुंद प्रस्तुत माळतीन.”"},{"book":"प्रेरितगोळ","chapter":"22","verse":"2","text":"आंदुर ईद केळकु कि आव नाम से इब्रानी भाषा दा माताळतान, रा आंदुर मात्‍त यक्कुल चुप आगेदुर. आग आव अंदुन:"},{"book":"प्रेरितगोळ","chapter":"22","verse":"3","text":"“ना रा ऊंद यहूदी मंळसा हुईन, किलिकिया अन तरसुस दा पैदा आदीन; लेकीन ईदा यरूशलेम नगर दा गमलीएल इन कालगोळ्द हात्‍ती कुर्तकु पुर्वजगोळ्द नियमगोळी कठिन निर्देशगोळी प्राप्त माळदीन, अदिक परमेश्वर उन साटी हिंग धुन हचकु ईरीन, ह्यांग नीव सप्पा ईंद हचकु आईर."},{"book":"प्रेरितगोळ","chapter":"22","verse":"4","text":"२२:४ प्रेरितगोळ ८:३; २६:९-११ना मंळसा अदिक आर्तेर येढ्ढु मुंदरी कैदी माळ माळकु बंदीगृह दा हाकदीन, ई हादी मा नळावाळेर इक ईल ताका सतुसदीन कि आंदरी कोन्सुस भी बुटीन."},{"book":"प्रेरितगोळ","chapter":"22","verse":"5","text":"ना सही माताळतीन ई मात इन साटी महायाजक अदिक सप्पा स्याणागोळ गवाह आर, ना दमिश्क दा यहूदी वार्टुर्द हेसुर देल ईंदुर से चिट्ठी भी ताकोंडीदिन, कि जो लॉकुर ई हादी मा नळुतार आंदरी बंदी माळकु यरूशलेम दा तराईन कि आंदरी ना दण्ड कोळसुस सकाईन."},{"book":"प्रेरितगोळ","chapter":"22","verse":"6","text":"“याग ना यात्रा माळतेला दमिश्क इन हात्‍ती पहुचुसदीन, रा हिंग आत कि लगभग मदणी इक अचानक ऊंद तेज उजुळ आकाश टु नान नाकु दी चमकुस्त."},{"book":"प्रेरितगोळ","chapter":"22","verse":"7","text":"अदिक ना जागा मा बिदोदीन अदिक ईद आवाज केळदीन, ‘हे शाऊल, हे शाऊल, नी नानी येती सतुसत्या?’"},{"book":"प्रेरितगोळ","chapter":"22","verse":"8","text":"ना उत्‍तर कोटीन, ‘हे प्रभु, नी याव हुय?’ आव नान से अंदुन, ‘ना यीशु नासरी हुईन, यारी नी सतुसत्या.’"},{"book":"प्रेरितगोळ","chapter":"22","verse":"9","text":"नान संगीगोळ ज्योति रा नोळदुर, लेकीन जो नान से माताळोन आऊन आवाज केळीदील."},{"book":"प्रेरितगोळ","chapter":"22","verse":"10","text":"आग ना अंदीन, ‘हे प्रभु, ना येन माळाईन?’ प्रभु नान से अंदुन, ‘यदकु दमिश्क दा होग, अदिक जो येनारा नीन माळोर साटी ठहरूस्कु आग्याद अल नीन से सप्पा हेळकु आगेदीत.’"},{"book":"प्रेरितगोळ","chapter":"22","verse":"11","text":"आ तेज ऊजुळ इन कारण ना कुढ्ढ आगेगिदीन, रा नान संगीगोळ नान कय हुडुकु दमिश्क दा तंदुर."},{"book":"प्रेरितगोळ","chapter":"22","verse":"12","text":"“आग हनन्याह हेसुर इन व्यवस्था अन अनुसार नळावाळा ऊंद भक्त मंळसा, जो अल ईरावाळेर सप्पा यहूदीगोळ दा सुनाम ईरोन, नान हात्‍ती बंदुन,"},{"book":"प्रेरितगोळ","chapter":"22","verse":"13","text":"अदिक निदुरकु नान से अंदुन, ‘हे वार्ट शाऊल, बाक नोळली हत.’ अदा घळी नान कण्णगोळ खुलसेदव अदिक ना आऊक नोळदीन."},{"book":"प्रेरितगोळ","chapter":"22","verse":"14","text":"आग आव अंदुन, ‘नाम आप्प दादागोळ परमेश्वर नीनी इदुरसाटी ठहरूसेव कि नी आऊन इच्छा अक जानस्या, अदिक आ न्यायी सेवक उक नोळ्या अदिक आऊन बाय देल मातगोळी केळ्या."},{"book":"प्रेरितगोळ","chapter":"22","verse":"15","text":"यतिकी नी आऊन दी टु सप्पा मंळसागोळ्द मुंद आ मातगोळ्द गवाह आद्या जो नी नोळ्या अदिक केळ्या."},{"book":"प्रेरितगोळ","chapter":"22","verse":"16","text":"ईग येती देर माळत्या? येळ, बपतिस्मा ताकोम, अदिक आऊन हेसुर ताकोमकु तान पापगोळी तोळ्द बुळ.’"},{"book":"प्रेरितगोळ","chapter":"22","verse":"17","text":"“याग ना बाक यरूशलेम दा बंदकु मंदिर दा प्रार्थना माळीन, रा ऊंद दर्शन नोळदीन,"},{"book":"प्रेरितगोळ","chapter":"22","verse":"18","text":"अदिक यदुर दा ना प्रभु उक नोळदीन कि आव नान से अनतान, ‘जल्दी माळकु यरूशलेम टु राटनेरी होटबुळ; यतिकी आ लॉकुर नान बारा दा नीन गवाही मान्सतीदील.’"},{"book":"प्रेरितगोळ","chapter":"22","verse":"19","text":"ना अंदीन, ‘हे प्रभु, अद रा नीव जान्सतीर कि ना नीन मा विश्वास माळावाळेरी बंदीगृह दा हाक तोगीन अदिक जागा जागा सभागृह दा बळसुस तोगीन."},{"book":"प्रेरितगोळ","chapter":"22","verse":"20","text":"२२:२० प्रेरितगोळ ७:५८याग नीन गवाह स्तिफनुस उक कोन्सुसकु आत आग ना भी अल निदुरकु ईरीन अदिक ई मात दा सयमत ईरीन, अदिक आऊन कोन्नावाळेर्द कपळागोळ रखवाली माळ तोगीन.’"},{"book":"प्रेरितगोळ","chapter":"22","verse":"21","text":"अदिक प्रभु नान से अंदुन, ‘होटोग: यतिकी ना नीनी गैरयहूदीगोळ हात्‍ती दुर दुर कळाईन.’”"},{"book":"प्रेरितगोळ","chapter":"22","verse":"22","text":"आंदुर ईद मात ताका पौलुस उन केळतेला ईत्‍तुर, आग ऊँचा आवाज दा चिल्ळासदुर, “हिंग मंळसा अन अन्त माळी, आऊन ई संसार दा जित्‍ता ईरोद उचित हैलेच!”"},{"book":"प्रेरितगोळ","chapter":"22","verse":"23","text":"याग आंदुर चिल्ळास तोगोर अदिक कपळा भीळतोगोर अदिक हवा दा धुळा हार्स तोगोर;"},{"book":"प्रेरितगोळ","chapter":"22","verse":"24","text":"रा रोमी सेनानायक अंदुन, “इऊक किला दा ओयी, अदिक क्वाळा बळकु जाँच माळी, कि ना जान्साईन कि यहूदी लॉकुर याता कारण आऊन विरोध दा हिंग चिल्ळासेत्यार.”"},{"book":"प्रेरितगोळ","chapter":"22","verse":"25","text":"याग आंदुर आऊक बडोर साटी कटदुर रा पौलुस आ सूबेदार से अंदुन जो हात्‍ती निदुरकु ईरोन, “येन ईद उचित आद कि नीव ऊंद रोमी मंळसा अक, अदिक आव भी बिना दोषी ठहरूस्द, क्वाळा बडी?”"},{"book":"प्रेरितगोळ","chapter":"22","verse":"26","text":"सूबेदार ईद केळकु सेनानायक उन हात्‍ती होगकु अंदुन, “नी ईद येन माळत्या? ईव रा रोमी मंळसा हुन.”"},{"book":"प्रेरितगोळ","chapter":"22","verse":"27","text":"आग रोमी सेनानायक आऊन हात्‍ती बंदकु अंदुन, “नानी हेळ, येन नी रोमी मंळसा हुय?”"},{"book":"प्रेरितगोळ","chapter":"22","verse":"28","text":"ईद केळकु सेनानायक अंदुन, “नानी रोमी नागरीक आगोद पद हापाळ पैस्या कोटकु सिक्याद.”"},{"book":"प्रेरितगोळ","chapter":"22","verse":"29","text":"आग जो लॉकुर आऊक जाँच माळावाळेर ईरोर, आंदुर तुरन्त आऊन हात्‍ती टु हटसेदुर; अदिक रोमी सेनानायक भी ईद जान्सकु कि ईव रोमी हुन अदिक ना ईऊक कट्टीन, अंजेदुन."},{"book":"प्रेरितगोळ","chapter":"22","verse":"30","text":"दुसरा दिशी रोमी सेनानायक ठीक ठीक जानसोद इच्छा देल कि यहूदी आऊन मा येती दोष हचतार, आऊन बंधन खोल्स बुट्टुन; अदिक प्रधान याजकगोळ अदिक पुरा महासभा अक जमा आगोद आग्या कोट्टुन, अदिक पौलुस उक ल्यालमा ओतकु आंदुर्द मुंद निदरूस बुटुन."}]}