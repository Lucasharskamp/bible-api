{"data":[{"book":"Loma","chapter":"6","verse":"1","text":"A diambu mbi tutuba e ? Tutatamana volanga kueto masumu muingi nlemvo wuwoka e ?"},{"book":"Loma","chapter":"6","verse":"2","text":"Nana ! Sumbu beto tuidi tufua mu masumu, buna buevi tulenda buela zingila diaka mu masumu e ?"},{"book":"Loma","chapter":"6","verse":"3","text":"A buevi, lukadi zaba ti beto boso bobo tubotama mu Yesu Klisto, tubotama mu diambu di lufua luandi e ?"},{"book":"Loma","chapter":"6","verse":"4","text":"Tuziku va kimosi ayi niandi mu mbotokolo yi tubotama mu diambu di lufua muingi banga bu fulukila Klisto mu bafua mu nzila yi nkembo wu Tata, beto mamveto tuzinga luzingu lumona."},{"book":"Loma","chapter":"6","verse":"5","text":"Bila enati tufubakana ayi niandi mu lufua luandi buna tuela fubakana ayi niandi mu mfulukulu andi."},{"book":"Loma","chapter":"6","verse":"6","text":"Bu tuzebi ti kimutu kieto kikhulu kibandu va kimosi ayi niandi va dikulusi muingi nitu yi masumu yi biva mu diambu tubika buela ba bavika ba masumu."},{"book":"Loma","chapter":"6","verse":"7","text":"Bila mutu wowo wufua, wukulu mu masumu."},{"book":"Loma","chapter":"6","verse":"8","text":"Muaki enati tufua va kimosi ayi Klisto, buna tunwilukila ti tuela zinga va kimosi ayi niandi."},{"book":"Loma","chapter":"6","verse":"9","text":"Bu tuzebi ti Yesu wufuluka mu bafua, kalendi buela fua ko. Lufua lusiedi diaka lulendo mu niandi ko."},{"book":"Loma","chapter":"6","verse":"10","text":"Bila wufua vayi wufua mfua yimosi mu diambu di masumu ayi bu kalembo zingi, wulembo zingi mu diambu di Nzambi."},{"book":"Loma","chapter":"6","verse":"11","text":"Diawu beno mamveno lukimonanga beno veka banga beno lumana fua mu diambu di masumu ayi lulembo zingi mu diambu di Nzambi mu Yesu Klisto."},{"book":"Loma","chapter":"6","verse":"12","text":"Diawu bika masumu mabika buela yadila zinitu zieno ziozizimfuanga muingi lubika buela tumimina zitsatu ziandi zimbimbi."},{"book":"Loma","chapter":"6","verse":"13","text":"Lubika tambika binama bieno ku tsi luyalu lu masumu banga bisadulu bi mambu mambimbi. Vayi bika lukitambika beno veka kuidi Nzambi banga batu bafuluka mu bafua mu diambu di luzingu ayi lutambika binama bieno kuidi Nzambi banga bisadulu bi mambu masonga."},{"book":"Loma","chapter":"6","verse":"14","text":"Bila masumu malendi buela ku luyadila ko bu lusiedi ko ku tsi luyalu lu Mina vayi lueka ku tsi luyalu lu nlemvo."},{"book":"Loma","chapter":"6","verse":"15","text":"Buna buevi e ? Tutatamana kueto volanga masumu bu didi ti tusiedi ku tsi luyalu lu Mina ko vayi ku tsi luyalu lu nlemvo e ? Nana !"},{"book":"Loma","chapter":"6","verse":"16","text":"Lukadi zaba ti bu lukiyekudi banga bavika kuidi mutu mu diambu di kuntumimina buna lueka bavika ba mutu wowo lulembo tumimina ; mananga luidi bavika ba masumu mannatanga ku lufua voti mananga luidi bavika ba tumamana kunnatanga ku luzingu lu busonga e ?"},{"book":"Loma","chapter":"6","verse":"17","text":"Vayi matondo kuidi Nzambi bila bu luba bavika ba masumu lutumukina mu mintima mieno malongi ma lulongo."},{"book":"Loma","chapter":"6","verse":"18","text":"Bu lumana kulu mu masumu, luyika bavika ba busonga."},{"book":"Loma","chapter":"6","verse":"19","text":"Mu kimutu ndilembo tubila mu diambu di lebakana kueno ku nitu. Bila banga bu luyekula binama bieno mu kivika ki tsumukunu ayi ki mambu mambimbi mu diambu di vanganga mambu mambimbi, buawu bobo luyekudila buabu binama bieno banga bavika mu busonga mu diambu di vanga mambu manlongo."},{"book":"Loma","chapter":"6","verse":"20","text":"Bila bu luba bavika ba masumu, lusia ba ku tsi luyalu lu busonga ko."},{"book":"Loma","chapter":"6","verse":"21","text":"Buna mimbutu mbi lumbuta mu mambu momo lulembo fuila buabu tsoni e ? Bila tsukulu yi mambu beni lufua."},{"book":"Loma","chapter":"6","verse":"22","text":"Vayi buabu bu lukululu mu masumu ayi luyikidi bavika ba Nzambi, buna mbutu lumbuta wawu wawu : luzingu lunlongo ayi ku tsuka luzingu lukalumani."},{"book":"Loma","chapter":"6","verse":"23","text":"Bila lufua luawu mfutu wu masumu vayi luzingu lukalumani luawu dikaba di nlemvo, di Nzambi mu kithuadi ki Klisto Yesu, Pfumu eto."}]}