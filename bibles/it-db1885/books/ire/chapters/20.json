{"data":[{"book":"I RE","chapter":"20","verse":"1","text":"OR Ben-hadad, re di Siria, adunò tutto il suo esercito; ed avea seco trentadue re, e cavalli, e carri; poi salì, pose l'assedio a Samaria, e la combattè."},{"book":"I RE","chapter":"20","verse":"2","text":"E mandò messi ad Achab, re d'Israele, nella città, a dirgli:"},{"book":"I RE","chapter":"20","verse":"3","text":"Così dice Ben-hadad: Il tuo argento ed il tuo oro è mio; mie sono ancora le tue mogli ed i tuoi bei figliuoli."},{"book":"I RE","chapter":"20","verse":"4","text":"E il re d'Israele rispose, e disse: Egli è come tu dici, o re, mio signore; io son tuo, insieme, con tutto quello ch'è mio."},{"book":"I RE","chapter":"20","verse":"5","text":"Ed i messi ritornarono, e dissero: Così ha detto Ben-hadad: Anzi io ti avea mandato a dire: Dammi il tuo argento, e il tuo oro, e le tue mogli, ed i tuoi figliuoli;"},{"book":"I RE","chapter":"20","verse":"6","text":"altrimenti, domani a quest'ora io ti manderò i miei servitori, che ricercheranno la tua casa, e le case de' tuoi servitori, e metteranno nelle mani loro tutto quello che ti è il più caro, e lo porteranno via."},{"book":"I RE","chapter":"20","verse":"7","text":"Allora il re d'Israele chiamò tutti gli Anziani del paese, e disse: Deh! considerate, e vedete come costui cerca il male; perciocchè egli ha mandato a me per aver le mie mogli, e i miei figliuoli, e l'argento mio, e l'oro mio; ed io non gli ho rifiutato nulla."},{"book":"I RE","chapter":"20","verse":"8","text":"E tutti gli Anziani e tutto il popolo gli dissero: Non ascoltarlo, e non compiacergli."},{"book":"I RE","chapter":"20","verse":"9","text":"Egli adunque disse a' messi di Ben-hadad: Dite al re, mio signore: Io farò tutto quello che tu mandasti a dire la prima volta al tuo servitore; ma questo, io nol posso fare. Ed i messi andarono, e portarono quella risposta a Ben-hadad."},{"book":"I RE","chapter":"20","verse":"10","text":"E Ben-hadad mandò a dire ad Achab: Così mi facciano gl'iddii, e così aggiungano, se la polvere di Samaria basterà, acciocchè ciascuno della gente, che è al mio seguito, ne abbia pieni i pugni."},{"book":"I RE","chapter":"20","verse":"11","text":"E il re d'Israele rispose, e disse: Ditegli: Non gloriisi colui che si allaccia l'armi come colui che le dislaccia."},{"book":"I RE","chapter":"20","verse":"12","text":"E quando Ben-hadad ebbe intesa quella risposta, bevendo, insieme con quei re, nelle tende, disse a' suoi servitori: Mettetevi in ordine. Ed essi si misero in ordine contro alla città."},{"book":"I RE","chapter":"20","verse":"13","text":"Allora un profeta si accostò ad Achab, re d'Israele, e disse: Così ha detto il Signore: Hai tu veduta tutta questa gran moltitudine? ecco, oggi io la do nelle tue mani; e tu conoscerai che io sono il Signore."},{"book":"I RE","chapter":"20","verse":"14","text":"Ed Achab disse: Per cui? Ed esso disse: Così ha detto il Signore: Per li fanti de' governatori delle provincie. E Achab disse: Chi attaccherà la zuffa? Ed esso disse: Tu."},{"book":"I RE","chapter":"20","verse":"15","text":"Allora egli fece la rassegna de' fanti de' governatori delle provincie, e se ne trovò dugentrentadue. E dopo loro, fece la rassegna di tutta la gente di tutti i figliuoli d'Israele, e se ne trovò settemila."},{"book":"I RE","chapter":"20","verse":"16","text":"Ed essi uscirono in sul mezzodì. Or Bed-hadad beveva, ed era ebbro nelle tende, insieme co' trentadue re ch'erano venuti a suo soccorso."},{"book":"I RE","chapter":"20","verse":"17","text":"E i fanti dei governatori delle provincie uscirono i primi; e Ben-hadad mandò alcuni, per vedere che cosa ciò fosse, ed essi gliel rapportarono, dicendo: Alcuni uomini sono usciti di Samaria."},{"book":"I RE","chapter":"20","verse":"18","text":"Ed egli disse: O per pace o per guerra che sieno usciti, pigliateli vivi."},{"book":"I RE","chapter":"20","verse":"19","text":"Coloro adunque, cioè i fanti de governatori delle provincie, uscirono della città; poi uscì l'esercito che veniva dietro a loro."},{"book":"I RE","chapter":"20","verse":"20","text":"E ciascuno di essi percosse il suo uomo; ed i Siri fuggirono, e gl'Israeliti li perseguitarono; e Ben-hadad, re di Siria, scampò sopra un cavallo, con alcuni cavalieri."},{"book":"I RE","chapter":"20","verse":"21","text":"E il re d'Israele uscì fuori, e percosse i cavalli ed i carri, e fece una grande sconfitta dei Siri."},{"book":"I RE","chapter":"20","verse":"22","text":"Allora quel profeta venne al re d'Israele, e gli disse: Va', rinforzati, e considera, e vedi ciò che tu avrai da fare; perciocchè di qui ad un anno il re di Siria salirà di nuovo contro a te."},{"book":"I RE","chapter":"20","verse":"23","text":"Ed i servitori del re di Siria gli dissero: Gl'iddii degl'Israeliti son dii delle montagne, e però ci hanno vinti; ma combattiamo contro a loro nella pianura, e tu vedrai se noi non li vinciamo."},{"book":"I RE","chapter":"20","verse":"24","text":"Ma fa' questo: leva ciascuno di quei re dal suo carico, e metti in luogo loro dei capitani;"},{"book":"I RE","chapter":"20","verse":"25","text":"poi leva un esercito pari all'esercito che ti è stato sconfitto, ed altrettanti cavalli e carri; e noi combatteremo contro a loro nella pianura; e tu vedrai se noi non li vinciamo. Ed egli acconsentì al lor dire, e fece così."},{"book":"I RE","chapter":"20","verse":"26","text":"E l'anno seguente, Ben-hadad fece la rassegna de' Siri, e salì in Afec, per guerreggiare contro ad Israele."},{"book":"I RE","chapter":"20","verse":"27","text":"I figliuoli d'Israele fecero parimente la lor rassegna; e provvedutisi di vittuaglia, andarono incontro a' Siri, e si accamparono dirimpetto a loro, e parevano due piccole gregge di capre; ma i Siri empievano la terra."},{"book":"I RE","chapter":"20","verse":"28","text":"Allora l'uomo di Dio si accostò al re d'Israele, e gli disse: Così ha detto il Signore: Perciocchè i Siri hanno detto: Il Signore è Dio de' monti, e non è Dio delle valli, io ti darò nelle mani tutta questa gran moltitudine, e voi conoscerete che io sono il Signore."},{"book":"I RE","chapter":"20","verse":"29","text":"E stettero accampati gli uni dirincontro agli altri per sette giorni; ed al settimo giorno si diede la battaglia; ed i figliuoli d'Israele percossero in un giorno centomila uomini a piè de' Siri."},{"book":"I RE","chapter":"20","verse":"30","text":"E il rimanente fuggì in Afec, dentro alla città, ove il muro cadde sopra ventisettemila uomini ch'erano rimasti."},{"book":"I RE","chapter":"20","verse":"31","text":"Ed i suoi servitori gli dissero: Ecco ora, noi abbiamo udito dire che i re della casa d'Israele son re benigni; ora dunque lascia che noi ci mettiamo de' sacchi sopra i lombi20.31 lombi Gen. 37.34., e delle corde al collo, ed usciamo al re d'Israele; forse ti scamperà egli la vita."},{"book":"I RE","chapter":"20","verse":"32","text":"Essi adunque si cinsero de' sacchi in su i lombi, e si misero delle corde al collo, e vennero al re di Israele, e dissero: Il tuo servitore Ben-hadad dice così; Deh! che io viva. Ed egli disse: È egli ancora vivo? egli è mio fratello."},{"book":"I RE","chapter":"20","verse":"33","text":"E quegli uomini presero di ciò buon augurio; e prestamente gli trassero di bocca ciò che si poteva sperar da lui; e gli dissero: È Ben-hadad tuo fratello? Ed egli disse: Andate, e menatelo qua. Ben-hadad adunque venne fuori ad Achab; ed egli lo fece salire sopra il suo carro."},{"book":"I RE","chapter":"20","verse":"34","text":"E Ben-hadad gli disse: Io ti restituirò le città che mio padre tolse a tuo padre20.34 padre 1 Re. 15.20.; e tu ti costituirai delle piazze in Damasco, come mio padre se ne avea costituite in Samaria. Ed io, disse Achab, ti lascerò andare con questi patti. Così patteggiò con lui, e lo lasciò andare."},{"book":"I RE","chapter":"20","verse":"35","text":"Allora un uomo d'infra i figliuoli dei profeti, disse al suo compagno per parola del Signore: Deh! percuotimi."},{"book":"I RE","chapter":"20","verse":"36","text":"Ma colui ricusò di percuoterlo. Ed egli disse: Perciocchè tu non hai ubbidito alla voce del Signore, ecco, quando tu te ne andrai d'appresso a me, un leone ti ucciderà. E quando egli si fu partito d'appresso a lui, un leone lo scontrò, e l'uccise20.36 uccise 1 Re. 13.24.."},{"book":"I RE","chapter":"20","verse":"37","text":"Poi egli scontrò un altr'uomo, e gli disse: Deh! percuotimi; e colui lo percosse, e lo ferì."},{"book":"I RE","chapter":"20","verse":"38","text":"E il profeta andò, e si presentò al re20.38 re 2 Sam. 12.1 ecc. in su la via, essendosi travestito, con una benda in su gli occhi."},{"book":"I RE","chapter":"20","verse":"39","text":"E come il re passava, egli gridò al re, e disse: Il tuo servitore era passato in mezzo alla battaglia; ed ecco, un uomo venne, e mi menò un uomo, e mi disse: Guarda quest'uomo; se pure egli viene a mancare, la tua persona sarà per la sua, ovvero tu pagherai un talento d'argento."},{"book":"I RE","chapter":"20","verse":"40","text":"Ora, come il tuo servitore faceva certe sue faccende qua e là, colui non si trovò più. E il re d'Israele gli disse: Tale è la tua sentenza; tu stesso ne hai fatta la decisione."},{"book":"I RE","chapter":"20","verse":"41","text":"Allora egli prestamente si levò la benda d'in su gli occhi; e il re d'Israele lo riconobbe, ch'egli era uno de' profeti."},{"book":"I RE","chapter":"20","verse":"42","text":"Ed egli disse al re: Così ha detto il Signore: Perciocchè tu hai lasciato andarne dalle tue mani l'uomo che io avea messo all'interdetto, la tua persona sarà per la sua20.42 sua 1 Re. 22.31-37., e il tuo popolo per lo suo."},{"book":"I RE","chapter":"20","verse":"43","text":"E il re d'Israele se ne andò in casa sua, conturbato e sdegnato, e venne in Samaria."}]}