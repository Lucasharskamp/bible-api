{"data":[{"book":"Matthew","chapter":"15","verse":"1","text":"Etu pichete Pharisee aru niyom likha manu khan Jerusalem pora Jisu usorte ahise. Taikhan koise,"},{"book":"Matthew","chapter":"15","verse":"2","text":"“Kile Apuni laga chela khan bura khan banai diya niyom khan bhangai thake? Kile taikhan hath nadholai kene roti khai.”"},{"book":"Matthew","chapter":"15","verse":"3","text":"Jisu taikhan ke jowab dikene koise, “Tinehoile kele tumikhan bhi nijor laga niyom nimite Isor laga niyom khan bhangai?"},{"book":"Matthew","chapter":"15","verse":"4","text":"Kilekoile Isor pora hukum dise, eneka koise, ‘Nijor laga baba aru ama ke sonman dibi,’ aru ‘Jun tai nijor baba aru ama laga biya kotha koi, tai hosa pora bhi moribo.’"},{"book":"Matthew","chapter":"15","verse":"5","text":"Kintu tumikhan koi, ‘Jun khan nijor baba nohoile bhi ama ke koi, “Ki modot apnikhan moi pora pabole ase eitu khan etiya pora Isor ke daan dibo,’”"},{"book":"Matthew","chapter":"15","verse":"6","text":"utu manu to tai laga baba ke sonman nadile bhi hobo. Eneka kori kene tumikhan Isor laga kotha ke hisab nathaka kori dise, tumikhan laga niyom manibo nimite."},{"book":"Matthew","chapter":"15","verse":"7","text":"Dhungi khan! Isaiah pora thik koise, jitia tumikhan nimite tai bhabobani korise15.7 Isa. 29:13.,"},{"book":"Matthew","chapter":"15","verse":"8","text":"‘Etu manu khan Moike mukh pora he sonman kore,"},{"book":"Matthew","chapter":"15","verse":"9","text":"Taikhan Moike aradhana kora to misa-misi ase,"},{"book":"Matthew","chapter":"15","verse":"10","text":"Etu pichete Jisu pora joma hoi kene thaka manu khan ke mati kene koise, “Huni bhi aru bujhi bhi-"},{"book":"Matthew","chapter":"15","verse":"11","text":"Ki saman manu laga mukh te ghuse etu pora manu ke letera nakore. Kintu, ki to mukh pora bahar te ulai, etu pora he manu ke letera kori diye.”"},{"book":"Matthew","chapter":"15","verse":"12","text":"Etu pichete chela khan ahi kene Jisu ke koise, “Apuni jane na nai etu Pharisee khan jitia Apuni laga kotha hunise, taikhan khushi panai koi kene?”"},{"book":"Matthew","chapter":"15","verse":"13","text":"Jisu pora taikhan ke koise, “Sob ghas juntu sorgote thaka Ami laga Baba pora rupa nai, eitu khan sobke mati bhitor pora tani kene phelai dibo.”"},{"book":"Matthew","chapter":"15","verse":"14","text":"Taikhan ke ekla chari bhi, taikhan nijor andha koi kene andha manu ke rasta dikhai ase. Jitia ekta andha manu pora dusra andha manu ke rasta dikhai, tai duijon bhi nala te giri bo.”"},{"book":"Matthew","chapter":"15","verse":"15","text":"Peter jowab dikene Jisu ke koise, “Etu dristanto laga motlob to bujhai dibi.”"},{"book":"Matthew","chapter":"15","verse":"16","text":"Jisu koise, “Tumi etiya tak nabuji kene ase?"},{"book":"Matthew","chapter":"15","verse":"17","text":"Tumi najane, ki jinis mukh bhitor pora ghusi kene pet te jai, etu he pichete latrine kori kene bahar ulai koi kene?"},{"book":"Matthew","chapter":"15","verse":"18","text":"Kintu ji kotha khan mukh pora ulai eitu khan mon pora ulai. Eitu khan pora he manu ke letera kore."},{"book":"Matthew","chapter":"15","verse":"19","text":"Kilekoile mon pora he biya bhabona, manu morai diya, bebichari, chor kora, misa gawahi, aru hinsa kora eitu khan ulai."},{"book":"Matthew","chapter":"15","verse":"20","text":"Eitu khan pora he manu khan ke letera kore. Kintu hath nadholai kene kha pora manu ke letera nakore.”"},{"book":"Matthew","chapter":"15","verse":"21","text":"Etu pichete Jisu ta te pora ulai jaise, aru Tyre aru Sidon sheher phale jaise."},{"book":"Matthew","chapter":"15","verse":"22","text":"Sabi, ta te ekjon Canaan laga mahila utu jaga pora ulaikene ahise. Tai hala kori kene koise, “Moi uporte daya koribi, Probhu, David laga Putro! Moi laga chukri gaw bhitor te bisi biya bhoot pora bandhi kene ase.”"},{"book":"Matthew","chapter":"15","verse":"23","text":"Kintu Jisu taike ekta jowab bhi diya nai. Tai laga chela khan ahi kene Taike anurodh koise, “Etu mahila ke khedai dibi, kele koile tai amikhan phale hala kori ase.”"},{"book":"Matthew","chapter":"15","verse":"24","text":"Kintu Jisu jowab dikene koise, “Kunba nimite moike patha nohoi, kintu Israel laga ghor laga harai ja mer khan nimite ase.”"},{"book":"Matthew","chapter":"15","verse":"25","text":"Kintu etu mahila ahise aru athukari kene Tai age te matha niche kori kene koise, “Probhu, amike modot koribi.”"},{"book":"Matthew","chapter":"15","verse":"26","text":"Tai jowab dikene koise, “Bacha khan laga roti loi kene kutta khan ke phelai kene diya to thik nohoi.”"},{"book":"Matthew","chapter":"15","verse":"27","text":"Tai koise, “Hoi, Probhu, kintu kutta bacha khan bhi tai malik laga thali pora tukra gira khan khai.”"},{"book":"Matthew","chapter":"15","verse":"28","text":"Etu pichete Jisu etu mahila ke koise, “Maiki, tumi laga biswas to bisi dangor ase; tumi laga ki khushi ase thik eneka he hobo dibi.” Aru tai laga chukri utu somoite bhal hoi jaise."},{"book":"Matthew","chapter":"15","verse":"29","text":"Jisu utu jaga ke chari kene Galilee Nodi usorte jaise. Etu pichete Tai pahar uporte jaise aru ta te bohise."},{"book":"Matthew","chapter":"15","verse":"30","text":"Bisi manu joma koi kene Tai usorte ahise. Taikhan logote lengra, andha, juthor rugi bemar thaka, aru gunga khan, aru kisim bemar thaka manu khan ke loi kene ahise. Taikhan Jisu laga theng usorte anise aru Jisu pora taikhan ke bhal kori dise."},{"book":"Matthew","chapter":"15","verse":"31","text":"Titia manu khan sob asurit hoise jitia taikhan kotha koribo napara khan kotha korise, lengera khan beraise, aru andha khan dikhi bole paise. Taikhan sob Israel laga Isor ke mohima dise."},{"book":"Matthew","chapter":"15","verse":"32","text":"Tai laga chela khan ke mati kene Jisu koise, “Etu manu khan nimite moi laga monte morom ase, kele koile taikhan tin din pora moi logote thakise aru taikhan ke khila bole eku bhi nai. Moi taikhan ke nakhilai kene pathai dibole mon nai, nohoile matha ghuri kene giri jabo pare.”"},{"book":"Matthew","chapter":"15","verse":"33","text":"Tai laga chela khan Taike koise, “Etu nisena khali jagate kote pora amikhan iman bisi roti bisari kene manu khan ke khila bo?”"},{"book":"Matthew","chapter":"15","verse":"34","text":"Jisu taikhan ke koise, “Tumikhan logote kiman roti ase?” Taikhan koise, “Sat-ta, aru chutu maas khan olop ase.”"},{"book":"Matthew","chapter":"15","verse":"35","text":"Etu pichete Jisu manu khan ke matite bohibi koise."},{"book":"Matthew","chapter":"15","verse":"36","text":"Tai sat-ta roti aru maas ke loise, aru dhanyavad diya pichete, roti bhangai kene chela khan ke dise. Aru chela khan pora manu khan ke bhag kori dise."},{"book":"Matthew","chapter":"15","verse":"37","text":"Sob khaise aru pet bhorta hoise. Aru taikhan bacha roti sob joma korise aru sat-ta tukri bhorta hoise."},{"book":"Matthew","chapter":"15","verse":"38","text":"Sob milaikena char hajar mota khan thakise, maiki aru bacha khan ke chari kene."},{"book":"Matthew","chapter":"15","verse":"39","text":"Etu pichete sobke nijor ghor te pathai dise aru Jisu ekta naw te uthi kene Magadan te jaise."}]}