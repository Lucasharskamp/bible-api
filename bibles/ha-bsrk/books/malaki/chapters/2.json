{"data":[{"book":"Malaki","chapter":"2","verse":"1","text":"“Yanzu fa wannan gargaɗi dominku ne, ku firistoci."},{"book":"Malaki","chapter":"2","verse":"2","text":"In ba ku saurara ba, in kuma ba ku sa zuciyarku ga girmama sunana ba, zan aukar muku da la’ana, zan kuma la’antar da albarkunku. I, na riga na la’anta su, domin ba ku sa zuciyarku ga girmama ni ba, in ji Ubangiji Maɗaukaki."},{"book":"Malaki","chapter":"2","verse":"3","text":"“Saboda ku zan tsawata2.3 Ko kuwa yanke (dubi Seftuwajin) wa zuriyarku;2.3 Ko kuwa za su lalace hatsi zan watsa kashin dabbobin hadayunku a fuskokinku, a kuma kwashe ku tare da shi."},{"book":"Malaki","chapter":"2","verse":"4","text":"Za ku kuwa san cewa ni ne na aika muku da wannan gargaɗi domin alkawarina da Lawi yă ci gaba,” in ji Ubangiji Maɗaukaki."},{"book":"Malaki","chapter":"2","verse":"5","text":"“Alkawarina da shi, alkawari ne na rai da salama, wanda na ba shi; domin yă girmama ni, ya kuwa girmama ni, ya kuma ji tsoron sunana ƙwarai."},{"book":"Malaki","chapter":"2","verse":"6","text":"Umarnin gaskiya yana a bakinsa, ba a kuma sami wani ƙarya a leɓunansa ba. Ya yi tafiya tare da ni cikin salama da adalci, ya kuwa juyo da mutane masu yawa daga zunubi."},{"book":"Malaki","chapter":"2","verse":"7","text":"“Gama ya kamata leɓunan firist su kiyaye ilimi, ya kamata kuma mutane su nemi umarni daga bakinsa, domin shi ne manzon Ubangiji Maɗaukaki."},{"book":"Malaki","chapter":"2","verse":"8","text":"Amma sai kuka kauce hanya, ta wurin koyarwarku kuma kuka sa mutane da yawa suka yi tuntuɓe; kun keta alkawarin da na yi da Lawi,” in ji Ubangiji Maɗaukaki."},{"book":"Malaki","chapter":"2","verse":"9","text":"“Saboda haka na sa a rena ku, a kuma wulaƙanta ku a gaban dukan mutane, domin ba ku bi hanyoyina ba amma kuka nuna sonkai a al’amuran shari’a.”"},{"book":"Malaki","chapter":"2","verse":"10","text":"Ashe, ba Mahaifi guda dukanmu muke da shi ba? Ba Allah ɗaya ne ya halicce mu ba? Don me muka keta alkawarin kakanninmu ta wurin cin amanar juna?"},{"book":"Malaki","chapter":"2","verse":"11","text":"Yahuda ya ci amana. An yi abin kunya a Isra’ila da kuma a Urushalima. Yahuda ya ƙazantar da wuri mai tsarkin da Ubangiji yake ƙauna, ta wurin auren ’yar wani baƙon allah."},{"book":"Malaki","chapter":"2","verse":"12","text":"Game da mutumin da ya aikata wannan, ko wane ne shi, bari Ubangiji yă yanke shi daga tentunan Yaƙub,2.12 Ko kuwa 12 Bari Ubangiji yă yanke daga tentunan Yaƙub duk wanda ya ba da shaida a madadin mutumin da ya aikata wannan ko da ma ya kawo hadayu ga Ubangiji Maɗaukaki."},{"book":"Malaki","chapter":"2","verse":"13","text":"Ga kuma wani abin da kuke yi. Kukan cika bagaden Ubangiji da hawaye. Kukan yi kuka kuna ihu gama Ubangiji ba ya mai da hankali ga hadayunku ko yă karɓe su da farin ciki."},{"book":"Malaki","chapter":"2","verse":"14","text":"Kukan ce, “Don me ba ya karɓan hadayunmu?” Ai, domin Ubangiji ya zama shaida tsakaninka da matar ƙuruciyarka, gama ka keta amanar da ka yi mata, ko da yake ita abokiyar zamanka ce, matar aurenka ta alkawari."},{"book":"Malaki","chapter":"2","verse":"15","text":"Ashe, Ubangiji bai maishe su ɗaya ba? Cikin jiki da ruhu, su nasa ne. Me ya sa suke ɗaya? Domin yana neman ’ya’ya masu tsoron Allah.2.15 Ko kuwa 15 Amma wanda yake mahaifinmu bai yi haka ba, muddin yana da rai. Me yake nema? Zuriya daga Allah Saboda haka sai ka lura da kanka, kada kuma ka ci amanar matar ƙuruciyarka."},{"book":"Malaki","chapter":"2","verse":"16","text":"“Na ƙi kisan aure,” in ji Ubangiji, Allah na Isra’ila. “Na kuma ƙi mutumin da ya rufe kansa da tashin hankali kamar riga,” in ji Ubangiji Maɗaukaki."},{"book":"Malaki","chapter":"2","verse":"17","text":"Kun sa Ubangiji Maɗaukaki ya gaji da maganganunku."}]}