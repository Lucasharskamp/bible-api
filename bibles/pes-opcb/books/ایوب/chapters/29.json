{"data":[{"book":"ایوب","chapter":"29","verse":"1","text":"ایوب به سخنان خود ادامه داده، گفت:"},{"book":"ایوب","chapter":"29","verse":"2","text":"ای کاش روزهای گذشته بازمی‌گشت، روزهایی که خدا، نگهدار من بود"},{"book":"ایوب","chapter":"29","verse":"3","text":"و راهی را که در پیش داشتم روشن می‌ساخت و من با نور او در دل تاریکی قدم برمی‌داشتم!"},{"book":"ایوب","chapter":"29","verse":"4","text":"بله، در آن روزها کامران بودم و زیر سایهٔ خدا زندگی می‌کردم."},{"book":"ایوب","chapter":"29","verse":"5","text":"خدای قادر مطلق همراه من بود و فرزندانم در اطراف من بودند."},{"book":"ایوب","chapter":"29","verse":"6","text":"من پاهای خود را با شیر می‌شستم و از صخره‌ها برای من چشمه‌های روغن زیتون جاری می‌شد!"},{"book":"ایوب","chapter":"29","verse":"7","text":"در آن روزها به دروازهٔ شهر می‌رفتم و در میان بزرگان می‌نشستم."},{"book":"ایوب","chapter":"29","verse":"8","text":"جوانان با دیدن من با احترام کنار می‌رفتند، پیران از جا برمی‌خاستند،"},{"book":"ایوب","chapter":"29","verse":"9","text":"ریش‌سفیدان قوم خاموش شده، دست بر دهان خود می‌گذاشتند"},{"book":"ایوب","chapter":"29","verse":"10","text":"و بزرگان سکوت اختیار می‌کردند."},{"book":"ایوب","chapter":"29","verse":"11","text":"هر که مرا می‌دید و حرفهایم را می‌شنید از من تعریف و تمجید می‌کرد؛"},{"book":"ایوب","chapter":"29","verse":"12","text":"زیرا من به داد فقرا می‌رسیدم و یتیمانی را که یار و یاور نداشتند کمک می‌کردم."},{"book":"ایوب","chapter":"29","verse":"13","text":"کسانی را که دم مرگ بودند یاری می‌دادم و ایشان برایم دعای خیر می‌کردند و کاری می‌کردم که دل بیوه‌زنان شاد شود."},{"book":"ایوب","chapter":"29","verse":"14","text":"هر کاری که انجام می‌دادم از روی عدل و انصاف بود؛ عدالت جامه من بود و انصاف تاج من."},{"book":"ایوب","chapter":"29","verse":"15","text":"برای کورها چشم و برای لنگان پا بودم؛"},{"book":"ایوب","chapter":"29","verse":"16","text":"برای فقرا پدر بودم و از حق غریبه‌ها دفاع می‌کردم."},{"book":"ایوب","chapter":"29","verse":"17","text":"دندانهای ستمگران را می‌شکستم و شکار را از دهانشان می‌گرفتم."},{"book":"ایوب","chapter":"29","verse":"18","text":"در آن روزها فکر می‌کردم که حتماً پس از یک زندگی خوش طولانی به آرامی در جمع خانوادۀ خود خواهم مرد."},{"book":"ایوب","chapter":"29","verse":"19","text":"زیرا مانند درختی بودم که ریشه‌هایش به آب می‌رسید و شاخه‌هایش از شبنم سیراب می‌شد."},{"book":"ایوب","chapter":"29","verse":"20","text":"پیوسته افتخارات تازه‌ای نصیبم می‌شد و به قدرتم افزوده می‌گشت."},{"book":"ایوب","chapter":"29","verse":"21","text":"همه با سکوت به حرفهایم گوش می‌دادند و برای نصیحت‌های من ارزش قائل بودند."},{"book":"ایوب","chapter":"29","verse":"22","text":"پس از اینکه سخنانم تمام می‌شد آنها دیگر حرفی نمی‌زدند، زیرا نصایح من برای آنها قانع کننده بود."},{"book":"ایوب","chapter":"29","verse":"23","text":"آنها مانند کسی که در زمان خشکسالی انتظار باران را می‌کشد، با اشتیاق در انتظار سخنان من بودند."},{"book":"ایوب","chapter":"29","verse":"24","text":"وقتی که دلسرد بودند، با یک لبخند آنها را تشویق می‌کردم و بار غم را از دلهایشان برمی‌داشتم."},{"book":"ایوب","chapter":"29","verse":"25","text":"مانند کسی بودم که عزاداران را تسلی می‌دهد. در میان ایشان مثل یک پادشاه حکومت می‌کردم و مانند یک رهبر آنها را راهنمایی می‌نمودم."}]}