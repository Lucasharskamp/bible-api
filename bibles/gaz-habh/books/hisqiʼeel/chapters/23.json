{"data":[{"book":"Hisqiʼeel","chapter":"23","verse":"1","text":"Ergasii dubbiin Waaqayyoo akkana jedhee gara koo dhufe:"},{"book":"Hisqiʼeel","chapter":"23","verse":"2","text":"“Yaa ilma namaa, dubartoota lama, intallan haadha tokkootu ture."},{"book":"Hisqiʼeel","chapter":"23","verse":"3","text":"Isaanis shamarrummaa isaaniitii jalqabanii sagaagalummaadhaaf of kennuudhaan biyya Gibxi keessatti sagaagaltoota taʼan. Biyya sanattis harmi isaanii ni tuttuqame; fiixeen guntuta isaanii kan yeroo durbummaa immoo ni qaqqabatame."},{"book":"Hisqiʼeel","chapter":"23","verse":"4","text":"Ishee hangafni Oholaa, obboleettiin ishee immoo Oholaa jedhamte. Isaanis kan koo turan; ilmaanii fi intallanis daʼan. Aholaan Samaariyaa dha; Oholiibaan immoo Yerusaalemii dha."},{"book":"Hisqiʼeel","chapter":"23","verse":"5","text":"“Oholaan utuma kan koo taatee jirtuu sagaagalummaa jalqabde; isheenis michoota ishee jechuunis loltoota Asoor kajeelte;"},{"book":"Hisqiʼeel","chapter":"23","verse":"6","text":"isaanis loltoota wayyaa bifa cuquliisaa uffatan, bulchitootaa fi ajajjoota; isaan hundinuus namoota mimmiidhagoo kanneen farda yaabbatan turan."},{"book":"Hisqiʼeel","chapter":"23","verse":"7","text":"Isheenis hayyoota Asoor hundaaf sagaagalummaadhaan of kennite; waaqota tolfamoo namoota isheen kajeelte sanaa hundaanis of xureessite."},{"book":"Hisqiʼeel","chapter":"23","verse":"8","text":"Isheen sagaagalummaa ishee kan biyya Gibxi keessatti jalqabde sana hin dhiifne; yeroo shamarrummaa isheetti namoonni ishee wajjin ciisan fiixee guntuta ishee kan yeroo durbummaa qaqqabatanii dharraa sagaagalummaa isaanii ishee irratti dhangalaasan."},{"book":"Hisqiʼeel","chapter":"23","verse":"9","text":"“Kanaafuu ani michoota ishee, Asoorota isheen dharraatetti dabarsee ishee nan kenne."},{"book":"Hisqiʼeel","chapter":"23","verse":"10","text":"Isaanis qullaa ishee mulʼisan; ilmaanii fi intallan ishee ni fudhatan; goraadeedhaanis ishee ajjeesan. Isheen dubartoota keessatti waan kolfaa taatee murtiin ishee irratti raawwatame."},{"book":"Hisqiʼeel","chapter":"23","verse":"11","text":"“Obboleettiin ishee Oholiibaa waan kana argitee turte; taʼus isheen dharraa isheetii fi sagaagalummaa isheetiin obboleettii ishee caalaa xuroofte."},{"book":"Hisqiʼeel","chapter":"23","verse":"12","text":"Akkasumas isheen Asoorota jechuunis bulchitootaa fi ajajjoota, loltoota wayyaa irraa fi jalaa uffatan, namoota farda yaabbatan kanneen hundi isaanii dargaggeeyyii mimmiidhagoo taʼan dharraate."},{"book":"Hisqiʼeel","chapter":"23","verse":"13","text":"Ani akka isheenis of xureessite nan arge; lachan isaanii iyyuu daandii tokko irra deemu."},{"book":"Hisqiʼeel","chapter":"23","verse":"14","text":"“Isheen garuu sagaagalummaa ishee ittuma fufte. Fakkii namootaa kan keenyan manaa irratti fakkeeffame, fakkiiwwan Kaldootaa kan halluu diimaadhaan fakkeeffame,"},{"book":"Hisqiʼeel","chapter":"23","verse":"15","text":"kan mudhii isaanii irraa sabbata, mataa isaanii irraa immoo marata qaban argite; isaan hundi ajajjoota gaarii waraanaa kan Baabilonotaa, dhalattoota biyya Kaldootaa fakkaatu ture."},{"book":"Hisqiʼeel","chapter":"23","verse":"16","text":"Isheenis akkuma isaan argiteen isaan dharraatee gara biyya Kaldootaatti ergamoota isaanitti ergatte."},{"book":"Hisqiʼeel","chapter":"23","verse":"17","text":"Warri Baabilonis gara ishee, gara siree jaalalaa seenanii dharraa sagaagalummaa isaaniitiin ishee xureessan. Isheenis erga isaaniin xurooftee booddee jibbitee isaan irraa garagalte."},{"book":"Hisqiʼeel","chapter":"23","verse":"18","text":"Yeroo isheen ifaan ifatti sagaagalummaa ishee itti fuftee qullaa of dhaabdetti, ani akkuman obboleettii ishee irraa gara gale sana jibbaan ishee irraa nan gara gale."},{"book":"Hisqiʼeel","chapter":"23","verse":"19","text":"Taʼus isheen akkuma yeroo shamarrummaa ishee, yeroo biyya Gibxi keessatti sagaagaltuu turte sana yaadatteen sagaagalummaa ishee ittuma fufte."},{"book":"Hisqiʼeel","chapter":"23","verse":"20","text":"Isheenis achitti michoota ishee kanneen dhagni saala isaanii, dhagna hormaata korma harree fakkaatu, fincaan isaanii kan dhiiraa immoo fincaan korma fardaa fakkaatu sana dharraate."},{"book":"Hisqiʼeel","chapter":"23","verse":"21","text":"Kanaafuu ati addaggummaa yeroo shamarrummaa keetii kan yeroo biyya Gibxi turtetti harmi kee qaqqabatamee guntunni kee immoo tuttuqame sana yaadatte."},{"book":"Hisqiʼeel","chapter":"23","verse":"22","text":"“Kanaafuu yaa Oholiibaa, Waaqayyo Gooftaan akkana jedha: Ani michoota kee kanneen ati xireeffattee irraa garagalte sana sitti kaasee qixa hundaan sitti nan fida."},{"book":"Hisqiʼeel","chapter":"23","verse":"23","text":"Isaan kunneenis Baabilonotaa fi Kaldoota hunda, namoota Pheqood kan Shooʼaatii fi Qoʼaa turan; isaan wajjinis Asoorota hundattu ture; Asooronni kunneenis dargaggeeyyii mimmiidhagoo hundi isaanii bulchitootaa fi ajajjoota waraanaa, ajajjoota gaarii waraanaatii fi namoota sadarkaa ol aanaa kanneen hundi isaanii fardaan deeman turan."},{"book":"Hisqiʼeel","chapter":"23","verse":"24","text":"Isaanis miʼa lolaatii fi gaarii waraanaa, gaariiwwan biraatii fi tuuta uummataa wajjin sitti dhufu; isaanis gaachana guddaa fi xinnaan, gonfoo sibiilaatiin qixa hundaan sitti hiriiru; ani dabarsee isaanitti adabbiif sin kenna; isaan akkuma seera isaaniitti si adabu."},{"book":"Hisqiʼeel","chapter":"23","verse":"25","text":"Ani dheekkamsa koo sitti nan erga; isaanis aariidhaan sirra yaaʼu. Funyaanii fi gurra kee sirraa kutu; warri si keessaa hafan iyyuu goraadeedhaan dhumu. Isaan ilmaan keetii fi intallan kee fudhatanii deemu. Warri si keessaa hafan immoo ibiddaan barbadeeffamu."},{"book":"Hisqiʼeel","chapter":"23","verse":"26","text":"Akkasumas wayyaa kee sirraa baafatanii faaya kee miidhagaa fudhatu."},{"book":"Hisqiʼeel","chapter":"23","verse":"27","text":"Akkasiin ani addaggummaa fi sagaagalummaa ati biyya Gibxitti jalqabde sana nan dhaaba. Ati dharraadhaan wantoota kanneen hin ilaaltu yookaan lammata biyya Gibxi hin yaadattu."},{"book":"Hisqiʼeel","chapter":"23","verse":"28","text":"“Waaqayyo Gooftaan akkana jedhaatii: Ani warra ati jibbite, kanneen ati xireeffattee irraa garagalte sanatti dabarsee sin kenna."},{"book":"Hisqiʼeel","chapter":"23","verse":"29","text":"Isaanis jibbaan sitti dhufanii waan ati itti dadhabde hunda sirraa fudhatu. Qullaa fi harka duwwaa si hambisu; qaaniin sagaagalummaa keetiis ifatti baʼa. Addaggummaan keetii fi halalummaan kee,"},{"book":"Hisqiʼeel","chapter":"23","verse":"30","text":"waan kana sitti fidaniiru; ati saboota ormaa dharraatee waaqota isaanii tolfamoodhaan of xureessiteertaatii."},{"book":"Hisqiʼeel","chapter":"23","verse":"31","text":"Ati karaa obboleettiin kee deemte irra deemteerta; kanaafuu ani harka kee keessa xoofoo ishee nan kaaʼa."},{"book":"Hisqiʼeel","chapter":"23","verse":"32","text":"“Waaqayyo Gooftaan akkana jedha:"},{"book":"Hisqiʼeel","chapter":"23","verse":"33","text":"Ati xoofoo obboleettii keetii kan Samaariyaatiin,"},{"book":"Hisqiʼeel","chapter":"23","verse":"34","text":"Ati ni dhugda; keessaas ni fixxa;"},{"book":"Hisqiʼeel","chapter":"23","verse":"35","text":"“Kanaafuu Waaqayyo Gooftaan akkana jedha: Ati waan na irraanfattee duubatti na gatteef gatii addaggummaa keetiitii fi sagaagalummaa keetii ni argatta.”"},{"book":"Hisqiʼeel","chapter":"23","verse":"36","text":"Waaqayyo akkana naan jedhe: “Yaa ilma namaa, ati Oholaa fi Oholiibaatti ni murtaa? Yoos hojii isaanii jibbisiisaa sana isaanitti himi;"},{"book":"Hisqiʼeel","chapter":"23","verse":"37","text":"isaan sagaagalaniiru; dhiigni harka isaanii irra jira. Isaan waaqota isaanii tolfamoo wajjin sagaagalaniiru; isaan ijoollee naaf daʼan iyyuu nyaata godhanii isaaniif aarsaa dhiʼeessaniiru."},{"book":"Hisqiʼeel","chapter":"23","verse":"38","text":"Dabalaniis waan kana narratti raawwatan: Yeruma sana iddoo koo qulqulluu xureessan; Sanbatoota koos ni salphisan."},{"book":"Hisqiʼeel","chapter":"23","verse":"39","text":"Gaafuma ijoollee isaanii waaqota tolfamoof aarsaa godhanitti iddoo koo qulqulluu seenanii xureessan. Wanni isaan mana koo keessatti godhan kanaa dha."},{"book":"Hisqiʼeel","chapter":"23","verse":"40","text":"“Akka namoonni biyya fagootii dhufaniif ergamoota itti ergan; isaanis ni dhufan; yommuu isaan dhufanittis ati dhagna kee dhiqattee, ija kee kuulattee faaya kee kaaʼatte."},{"book":"Hisqiʼeel","chapter":"23","verse":"41","text":"Ati siree ulfinaa irra teesse; fuula siree sanaa dura minjaala keesse; minjaala sana irras ixaana kootii fi zayitii koo keesse."},{"book":"Hisqiʼeel","chapter":"23","verse":"42","text":"“Wacni fandalaltootaa naannoo isheetti dhagaʼame; machooftonni namoota wacan sana wajjin gammoojjiidhaa dhufanis achi turan; isaanis irree dubartii sanaattii fi kan obboleettii isheetti bitawoo, mataa isaaniitti immoo gonfoo miidhagaa kaaʼaniif."},{"book":"Hisqiʼeel","chapter":"23","verse":"43","text":"Anis, ‘Namoonni yeroo ishee wajjin sagaagalanitti isaan amma ejja hojjechuu isaaniitii mitii?’ nan jedhe."},{"book":"Hisqiʼeel","chapter":"23","verse":"44","text":"Jarris ishee wajjin ciisan. Isaanis akkuma namoonni sagaagaltoota wajjin ciisan sana Oholaa fi Oholiibaa addaggeewwan sana wajjin ciisan."},{"book":"Hisqiʼeel","chapter":"23","verse":"45","text":"Sababii isaan ejjitoota taʼanii fi dhiigni harka isaanii irratti argameef, namoonni qajeeltonni adabbii dubartoota ejjitootaa fi dhiiga dhangalaasaniif malu isaanitti muru."},{"book":"Hisqiʼeel","chapter":"23","verse":"46","text":"“Waaqayyo Gooftaan akkana jedha: Ani jeeqxota itti nan kakaasa; raafamaa fi saamichaaf dabarsee isaan nan kenna."},{"book":"Hisqiʼeel","chapter":"23","verse":"47","text":"Jeeqxonni sunis dhagaan isaan tumanii goraadee isaaniitiin isaan kukkutu; ilmaan isaaniitii fi intallan isaanii fixanii manneen isaanii immoo ni gubu."},{"book":"Hisqiʼeel","chapter":"23","verse":"48","text":"“Kanaafuu akka dubartoonni hundi of eeggatanii fi isin duukaa hin buuneef ani biyyattii keessaa addaggummaa nan balleessa."},{"book":"Hisqiʼeel","chapter":"23","verse":"49","text":"Isin addaggummaa keessaniif ni adabamtu; gatii cubbuu keessan kan waaqota tolfamoo waaqessuudhaan hojjettan sanaa ni argattu. Ergasiis akka ani Waaqayyo Gooftaa taʼe ni beektu.”"}]}