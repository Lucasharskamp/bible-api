{"data":[{"book":"Kirje galatalaisille","chapter":"4","verse":"1","text":"Vielä toinen esimerkki: jos isä kuolee ja jättää alaikäiselle pojalleen suuren omaisuuden, lapsen asema ei käytännössä ole juuri kummempi kuin talon orjankaan, vaikka koko isän omaisuus on itse asiassa hänen."},{"book":"Kirje galatalaisille","chapter":"4","verse":"2","text":"Pojan on toteltava holhoojiaan siihen asti, kunnes hän tulee isän määräämään ikään."},{"book":"Kirje galatalaisille","chapter":"4","verse":"3","text":"Me olimme hengellisessä mielessä tällaisia alaikäisiä lapsia ennen Kristuksen tuloa. Olimme uskonnollisten lakien ja säädösten orjia."},{"book":"Kirje galatalaisille","chapter":"4","verse":"4","text":"Mutta kun Jumalan aika tuli, hän lähetti Poikansa, joka syntyi ihmiseksi, lain alaiseksi,"},{"book":"Kirje galatalaisille","chapter":"4","verse":"5","text":"vapauttamaan meidät lain mahdottomasta vaatimuksesta pelastaa itse itsemme. Hän tuli tekemään meidät Jumalan lapsiksi."},{"book":"Kirje galatalaisille","chapter":"4","verse":"6","text":"Ja koska olemme Jumalan lapsia, hän on antanut meihin Poikansa Hengen. Niinpä voimme kutsua Jumalaa rakkaaksi Isäksemme."},{"book":"Kirje galatalaisille","chapter":"4","verse":"7","text":"Emme ole enää orjia, vaan Jumalan omia lapsia. Ja koska kerran olemme hänen lapsiaan, meille kuuluu kaikki se, mitä hän omistaa. Näin hän on määrännyt."},{"book":"Kirje galatalaisille","chapter":"4","verse":"8","text":"Silloin kun ette vielä tunteneet Jumalaa, olitte kaikenlaisten kuviteltujen jumalien orjia."},{"book":"Kirje galatalaisille","chapter":"4","verse":"9","text":"Nyt olette löytäneet Jumalan – tai oikeastaan hän on löytänyt teidät. Miksi ihmeessä haluatte palata entiseen ja tulla uudestaan heikon, hyödyttömän uskonnon orjiksi?"},{"book":"Kirje galatalaisille","chapter":"4","verse":"10","text":"Yritätte ansaita Jumalan suosiota sillä, että pidätte kiinni tietyistä päivistä, kuukausista, vuosista ja juhlista – kaikenlaisista tekemisistä ja tekemättä jättämisistä."},{"book":"Kirje galatalaisille","chapter":"4","verse":"11","text":"Pelkään puolestanne. Onko koko vaivannäköni mennytkin hukkaan?"},{"book":"Kirje galatalaisille","chapter":"4","verse":"12","text":"Rakkaat ystävät, teidän pitää suhtautua tähän asiaan samalla tavoin kuin minä, sillä minä olen yhtä vapaa lain kahleista kuin tekin aikaisemmin olitte. Ette halveksineet minua, kun olin ensimmäistä kertaa puhumassa teille,"},{"book":"Kirje galatalaisille","chapter":"4","verse":"13","text":"vaikka olinkin sairas tuodessani teille sanoman Kristuksesta."},{"book":"Kirje galatalaisille","chapter":"4","verse":"14","text":"Sairauteni oli teille vastenmielinen, mutta te ette torjuneet minua ettekä ajaneet pois. Päinvastoin huolehditte minusta kuin olisin ollut Jumalan enkeli tai itse Jeesus."},{"book":"Kirje galatalaisille","chapter":"4","verse":"15","text":"Mihin nyt on kadonnut se ilo, jota silloin yhdessä tunsimme? Tiedän, että noihin aikoihin olisitte kaivaneet vaikka silmät päästänne ja antaneet minulle, jos siitä olisi ollut apua.4:15 Perinteisen käsityksen mukaan Paavalia vaivasi silmäsairaus."},{"book":"Kirje galatalaisille","chapter":"4","verse":"16","text":"Vihaatteko minua nyt, kun joudun sanomaan teille totuuden?"},{"book":"Kirje galatalaisille","chapter":"4","verse":"17","text":"Nuo väärät opettajat, jotka kovin hanakasti tavoittelevat suosiotanne, eivät katso teidän parastanne. He haluavat saada teidät eroon minusta, että rupeaisitte heidän kannattajikseen."},{"book":"Kirje galatalaisille","chapter":"4","verse":"18","text":"On tietysti hyvä, jos ihmiset ovat teille pyyteettömän ystävällisiä muulloinkin kuin silloin, kun minä olen luonanne!"},{"book":"Kirje galatalaisille","chapter":"4","verse":"19","text":"Omat lapseni, millaista tuskaa te minulle tuotatte! On kuin minun olisi uudestaan synnytettävä teidät. Odotan hartaasti sitä hetkeä, jona vihdoin Kristus alkaa näkyä teistä."},{"book":"Kirje galatalaisille","chapter":"4","verse":"20","text":"Miten mielelläni olisin nyt siellä, sillä en haluaisi kirjoittaa teille näin. Täältä käsin en pysty tekemään oikein mitään."},{"book":"Kirje galatalaisille","chapter":"4","verse":"21","text":"Kuulkaahan nyt, ystävät, jotka luulette pelastuvanne juutalaisten lakeja tottelemalla: ettekö tajua, mitä lait todella merkitsevät?"},{"book":"Kirje galatalaisille","chapter":"4","verse":"22","text":"Raamatun mukaan Aabrahamilla oli kaksi poikaa. Toisen oli synnyttänyt hänen orjavaimonsa, toisen taas vapaa vaimo."},{"book":"Kirje galatalaisille","chapter":"4","verse":"23","text":"Orjavaimon lapsen syntymään ei liittynyt mitään epätavallista. Sen sijaan vapaa vaimo sai lapsen vasta, kun Jumala oli antanut siitä erityisen lupauksen."},{"book":"Kirje galatalaisille","chapter":"4","verse":"24,25","text":"Tämä kertomus kuvaa kahta eri liittoa, vanhaa ja uutta. Edellinenhän perustui lakiin. Siinain vuorella Jumala antoi Moosekselle kymmenen käskyään. Arabit muuten sanovat tuota vuorta »Haagarin vuoreksi».4:24,25 Sisältyy ajatukseen. Tässä minun vertauksessani Aabrahamin orjavaimo Haagar esittää Jerusalemia. Se on juutalaisten uskonnon keskuspaikka, ja juutalaiset, jotka yrittävät pelastua tottelemalla lakia, ovat sen orjalapsia."},{"book":"Kirje galatalaisille","chapter":"4","verse":"26","text":"Meidän keskuspaikkamme, äitikaupunkimme, on taivaan Jerusalem, joka ei ole juutalaisten lakien orja."},{"book":"Kirje galatalaisille","chapter":"4","verse":"27","text":"Tätä Jesaja tarkoitti ennustaessaan: »Lapseton nainen, nyt sinä voit olla iloinen ja huutaa riemusta, vaikkei sinulla ennen ole ollutkaan lasta. Minä annan sinulle paljon lapsia – enemmän kuin orjavaimolle.»"},{"book":"Kirje galatalaisille","chapter":"4","verse":"28","text":"Hyvät ystävät, Iisakin tavoin me olemme niitä lapsia, jotka Jumala lupasi antaa."},{"book":"Kirje galatalaisille","chapter":"4","verse":"29","text":"Ne, jotka tahtovat, että me noudatamme juutalaisten lakeja, vainoavat meitä nyt samalla tavalla kuin Ismael, orjan poika, vainosi Iisakia. Me olemme syntyneet Pyhän Hengen vaikutuksesta lupauksen mukaan kuten Iisak."},{"book":"Kirje galatalaisille","chapter":"4","verse":"30","text":"Raamattu kertoo, että Jumala käski Aabrahamin lähettää pois orjavaimon ja tämän pojan, koska poika ei olisi voinut periä Aabrahamin omaisuutta yhdessä vapaan vaimon pojan kanssa."},{"book":"Kirje galatalaisille","chapter":"4","verse":"31","text":"Hyvät ystävät, me emme ole orjan – juutalaisten lain – lapsia, vaan vapaita lapsia, jotka Jumala on ottanut omikseen siksi että uskomme."}]}