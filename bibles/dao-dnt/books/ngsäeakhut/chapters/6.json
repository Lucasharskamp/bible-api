{"data":[{"book":"Ngsäea Khut","chapter":"6","verse":"1","text":"Ivei am law ham se, axüisawe nung law u lü, Krik ngthu pyenki Judahe ja Judah ngthu pyenkie cun mtumbäkie. Krik ngthu pyenkie naw kami hmeinue ngcawn ami teyet üng ami jah hawih u ni ami ti."},{"book":"Ngsäea Khut","chapter":"6","verse":"2","text":"Acunüng, a ngsä xaleinghngihe naw jumki khyange avan ja khü u lü “Pamhnama ngthu pyen, hawih u lü ngui xüia phäh kami bi hin am daw ve."},{"book":"Ngsäea Khut","chapter":"6","verse":"3","text":"Acunakyase, ka püie, nami ksunga Ngmüimkhya ja themnak am bekia khyang khyüh xü ua, amimi cun ahin, khut na khaiea kami ja mcawn khai;"},{"book":"Ngsäea Khut","chapter":"6","verse":"4","text":"kamimäta, ktaiyünak ja ngthu pyennaka khutbi akcün täse kami bi khai” ami ti."},{"book":"Ngsäea Khut","chapter":"6","verse":"5","text":"Acuna ngthu naw avan cun a jah jesak; acunüng, jumeinak ja Ngmüimkhya Ngcim am beki Stephen, Philip, Pyakhaw, Nikanor, Tihmon, Parmenah, ja khyangmjükce Judahea jumnak üng ngpyawtki Antiok üngka Nikolah cun ami jah xü."},{"book":"Ngsäea Khut","chapter":"6","verse":"6","text":"Acune cun Ngsäea hmaia ja ngdüisak u se, Ngsäe naw ami kut taih u lü ami jah ktaiyü pet."},{"book":"Ngsäea Khut","chapter":"6","verse":"7","text":"Acunüng, Pamhnama ngthu cun hnün khawha üng pha hü se; Jerusalema axüisawe aktäa nung law dämdämkie. Acunüng, ktaiyüe üngkae khawha naw jumnak yahkie."},{"book":"Ngsäea Khut","chapter":"6","verse":"8","text":"Acunüng, Stephen cun Mhnama dawkyanak ja johit am be lü khyangea veia cäicatnake ja müncamkse jah pawhki."},{"book":"Ngsäea Khut","chapter":"6","verse":"9","text":"Acunsepi, khyang avang, “Sinakok üngka mpya kläte”6:9: mpyakläte: Ahine cun mpyaki Judahe, lüpi khyaih khameikie am ani üng ami jah mläte. ami ti cun Kurinih hnea Judahe, Aleksandria hnea Judahe, Kilikih hnea khyange, Asah hnea khyange naw lawsih u lü Stephen cun ami ngcuh lawpüi."},{"book":"Ngsäea Khut","chapter":"6","verse":"10","text":"Acunsepi, Ngmüimkhyaa pet themnaka phäh Stephen ngthu a pyen üng am näng khawh u."},{"book":"Ngsäea Khut","chapter":"6","verse":"11","text":"Acunüng, khyange ami hlei pyen khaiea; acune naw, “Mosi ja Pamhnam jah kpetnaka ngthu pyen se kami ngjaki” ami ti vaia ami jah kcük."},{"book":"Ngsäea Khut","chapter":"6","verse":"12","text":"Acunüng, khyange cun, angvaie ja thum ksinge ami jah ksük, ami mlungso law lü, Stephen cun man u lü kawngcia ami cehpüi u."},{"book":"Ngsäea Khut","chapter":"6","verse":"13","text":"Acunüng, ami hlei pyen khaiea ja ksük u se; acune naw, “Hin naw, hina ngcimcaihkia Temple ja Mosia Thum ja kse naki;"},{"book":"Ngsäea Khut","chapter":"6","verse":"14","text":"Hina Nazaret Jesuh naw hina Temple phyeh lü Mosi naw a jah peta thume jah nglatsak khaia a pyen kami ngjaki ni” ami ti."},{"book":"Ngsäea Khut","chapter":"6","verse":"15","text":"Acunüng, Kawngci üng ngawki he naw Stephen cun bükteng u lü, a hmai cun khankhawngsäa hmaia mäiha ami hmuh."}]}