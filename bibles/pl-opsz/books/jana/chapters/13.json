{"data":[{"book":"Jana","chapter":"13","verse":"1","text":"W przeddzień święta Paschy Jezus wiedział już, że nadszedł Jego czas—czas odejścia ze świata do Ojca. Tym, których ukochał, chciał okazać miłość aż do samego końca."},{"book":"Jana","chapter":"13","verse":"2","text":"W czasie uroczystej kolacji diabeł zawładnął sercem Judasza (syna Szymona z Kariotu) i pobudził go do zdrady."},{"book":"Jana","chapter":"13","verse":"3","text":"Jezus wiedział, że Ojciec wszystko Mu powierzył. Wiedział również, że przyszedł od Ojca i do Niego odchodzi."},{"book":"Jana","chapter":"13","verse":"4","text":"Dlatego wstał od kolacji, przebrał się, przepasał ręcznikiem,"},{"book":"Jana","chapter":"13","verse":"5","text":"a potem nalał wody do miski i zaczął myć uczniom nogi, wycierając je ręcznikiem, który miał na sobie."},{"book":"Jana","chapter":"13","verse":"6","text":"Gdy podszedł do Szymona Piotra, ten zawołał:"},{"book":"Jana","chapter":"13","verse":"7","text":"—Teraz nie zrozumiesz tego, co robię—odpowiedział Jezus. —Ale później zrozumiesz."},{"book":"Jana","chapter":"13","verse":"8","text":"—O, nie!—protestował Piotr. —Nigdy nie będziesz mi mył nóg!"},{"book":"Jana","chapter":"13","verse":"9","text":"—W takim razie umyj nie tylko moje nogi, ale także ręce i głowę!"},{"book":"Jana","chapter":"13","verse":"10","text":"—Wykąpany nie musi się myć, bo jest już czysty. Wystarczy, że opłucze nogi. Wy jesteście już czyści—jednak nie wszyscy."},{"book":"Jana","chapter":"13","verse":"11","text":"Wiedział bowiem, kto Go zdradzi. Dlatego powiedział: „Nie wszyscy jesteście czyści”."},{"book":"Jana","chapter":"13","verse":"12","text":"Po umyciu im nóg Jezus z powrotem się przebrał, usiadł z nimi i zapytał:"},{"book":"Jana","chapter":"13","verse":"13","text":"Nazywacie Mnie „Nauczycielem” oraz „Panem” i macie rację, bo Nim jestem."},{"book":"Jana","chapter":"13","verse":"14","text":"Skoro więc Ja, wasz Pan i Nauczyciel, umyłem wam nogi, to i wy powinniście czynić podobnie."},{"book":"Jana","chapter":"13","verse":"15","text":"Dałem wam przykład, abyście postępowali wobec siebie tak, jak Ja."},{"book":"Jana","chapter":"13","verse":"16","text":"Zapewniam was: Sługa nie jest ważniejszy od swojego pana, a posłaniec—od tego, kto go posłał."},{"book":"Jana","chapter":"13","verse":"17","text":"Jeśli będziecie o tym pamiętać i tak postępować—będziecie szczęśliwi."},{"book":"Jana","chapter":"13","verse":"18","text":"Nie do wszystkich jednak odnosi się to, co powiedziałem. Wiem bowiem, kogo wybrałem. Muszą się jednak wypełnić słowa Pisma: „Ten, który jadł ze Mną chleb, zwrócił się przeciwko Mnie”."},{"book":"Jana","chapter":"13","verse":"19","text":"Mówię o tym już teraz, abyście—gdy tak się stanie—uwierzyli, że JA JESTEM."},{"book":"Jana","chapter":"13","verse":"20","text":"Zapewniam was: Kto przyjmuje mojego posłańca, Mnie samego przyjmuje. A kto Mnie przyjmuje, przyjmuje Tego, który Mnie posłał."},{"book":"Jana","chapter":"13","verse":"21","text":"Potem, przejęty do głębi, powtórzył raz jeszcze:"},{"book":"Jana","chapter":"13","verse":"22","text":"Zaniepokojeni uczniowie popatrzyli po sobie, zastanawiając się, o kim mówi."},{"book":"Jana","chapter":"13","verse":"23","text":"Jeden z nich, najbliższy przyjaciel Jezusa, siedział tuż przy Nim."},{"book":"Jana","chapter":"13","verse":"24","text":"Szymon Piotr dał mu więc znak, aby zapytał, o kogo chodzi."},{"book":"Jana","chapter":"13","verse":"25","text":"Ten więc nachylił się i zapytał:"},{"book":"Jana","chapter":"13","verse":"26","text":"—To ten, któremu podam kawałek umoczonego w sosie chleba—odrzekł Jezus."},{"book":"Jana","chapter":"13","verse":"27","text":"On zjadł i wtedy opanował go szatan. Jezus zaś powiedział do Judasza:"},{"book":"Jana","chapter":"13","verse":"28","text":"Nikt jednak tego nie zrozumiał."},{"book":"Jana","chapter":"13","verse":"29","text":"Ponieważ Judasz był skarbnikiem, niektórzy myśleli, że Jezus wydał mu polecenie: „Kup rzeczy potrzebne na święto” lub „Zanieś pieniądze biednym”."},{"book":"Jana","chapter":"13","verse":"30","text":"Gdy więc Judasz zjadł podany kawałek chleba, natychmiast wyszedł. A była już noc."},{"book":"Jana","chapter":"13","verse":"31","text":"Po jego wyjściu Jezus powiedział:"},{"book":"Jana","chapter":"13","verse":"32","text":"On zaś wkrótce otoczy chwałą Mnie."},{"book":"Jana","chapter":"13","verse":"33","text":"Kochani! Będę z wami jeszcze tylko chwilę. Potem będziecie Mnie szukać, ale jak powiedziałem przywódcom, tak i wam powtarzam: Tam, gdzie idę, nie możecie pójść."},{"book":"Jana","chapter":"13","verse":"34","text":"Daję wam nowe przykazanie, abyście się wzajemnie kochali. Jak Ja was ukochałem, tak wy macie kochać jedni drugich."},{"book":"Jana","chapter":"13","verse":"35","text":"Jeśli będziecie okazywać sobie nawzajem miłość, wszyscy rozpoznają, że naprawdę jesteście moimi uczniami."},{"book":"Jana","chapter":"13","verse":"36","text":"—Panie, ale dokąd odchodzisz?—zaniepokoił się Szymon Piotr."},{"book":"Jana","chapter":"13","verse":"37","text":"—Dlaczego nie teraz, Panie? Oddam za Ciebie życie!"},{"book":"Jana","chapter":"13","verse":"38","text":"—Oddasz za Mnie życie?—odparł Jezus. —Zapewniam cię, że zanim rano zapieje kogut, trzy razy zaprzeczysz, że Mnie znasz."}]}