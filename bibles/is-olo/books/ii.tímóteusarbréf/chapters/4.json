{"data":[{"book":"II. Tímóteusarbréf","chapter":"4","verse":"1","text":"Ég hvet þig eindregið – og það frammi fyrir augliti Guðs og Jesú Krists, sem dæma mun lifendur og dauða, er hann kemur aftur til að stofna ríki sitt –"},{"book":"II. Tímóteusarbréf","chapter":"4","verse":"2","text":"að predika Guðs orð, í tíma og ótíma. Leiðbeindu fólki og ávítaðu það ef þörf krefur. Hvettu það til þess sem gott er og fræddu það af þolinmæði í orði Guðs."},{"book":"II. Tímóteusarbréf","chapter":"4","verse":"3","text":"Þetta segi ég, því að þeir tímar koma að fólk vill ekki hlusta á sannleikann, heldur kallar eftir fræðimönnum sem kenna því það sem það sjálft vill heyra."},{"book":"II. Tímóteusarbréf","chapter":"4","verse":"4","text":"Fólk mun hafna Biblíunni, orði Guðs, og elta sínar eigin villukenningar."},{"book":"II. Tímóteusarbréf","chapter":"4","verse":"5","text":"En þú, Tímóteus, láttu ekki haggast! Vertu ekki hræddur við að þurfa að þola illt vegna Drottins. Leiddu aðra til Krists og fullnaðu verkið, sem þér var falið að vinna."},{"book":"II. Tímóteusarbréf","chapter":"4","verse":"6","text":"Nú er svo komið að ég er á förum og þá get ég ekki lengur hjálpað þér. Ævi mín er á enda og brátt verð ég á leið til himna."},{"book":"II. Tímóteusarbréf","chapter":"4","verse":"7","text":"Ég hef barist lengi og af kappi fyrir Drottin, og verið trúr. Nú er barátta mín á enda og hvíldin tekur við."},{"book":"II. Tímóteusarbréf","chapter":"4","verse":"8","text":"Á himnum bíður mín kóróna, sem Drottinn, hinn réttláti dómari, mun gefa mér á degi endurkomu sinnar. En ég verð ekki sá eini sem hlýtur slíka kórónu, hana fá allir sem vaka og vænta endurkomu hans."},{"book":"II. Tímóteusarbréf","chapter":"4","verse":"9","text":"Komdu eins fljótt og þú getur,"},{"book":"II. Tímóteusarbréf","chapter":"4","verse":"10","text":"því Demas er farinn frá mér. Hann elskaði lífsgæðin og fór til Þessaloníku. Kreskes er farinn til Galatíu og Títus til Dalmatíu."},{"book":"II. Tímóteusarbréf","chapter":"4","verse":"11","text":"Lúkas er einn hjá mér. Taktu Markús með þér þegar þú kemur, því ég þarfnast hjálpar hans."},{"book":"II. Tímóteusarbréf","chapter":"4","verse":"12","text":"(Týkíkus er ekki lengur hér, ég sendi hann til Efesus)"},{"book":"II. Tímóteusarbréf","chapter":"4","verse":"13","text":"Mundu eftir, þegar þú kemur, að taka með þér yfirhöfnina sem ég skildi eftir í Tróas hjá bróður Karpusi, og bækurnar – sérstaklega skinnbækurnar."},{"book":"II. Tímóteusarbréf","chapter":"4","verse":"14","text":"Alexander koparsmiður hefur unnið mér mikið tjón. Drottinn mun refsa honum."},{"book":"II. Tímóteusarbréf","chapter":"4","verse":"15","text":"Varaðu þig á honum, því að hann stóð gegn öllu sem við sögðum."},{"book":"II. Tímóteusarbréf","chapter":"4","verse":"16","text":"Þegar ég var leiddur fram fyrir dómarann í fyrsta skipti var enginn hér til að aðstoða mig, allir höfðu forðað sér. Ég vona að þeim verði ekki refsað fyrir það."},{"book":"II. Tímóteusarbréf","chapter":"4","verse":"17","text":"En Drottinn stóð með mér og veitti mér styrk til að tala svo allir heiðingjarnir fengju að heyra fagnaðarerindið. Hann forðaði mér líka frá því að vera kastað fyrir ljónin."},{"book":"II. Tímóteusarbréf","chapter":"4","verse":"18","text":"Drottinn mun vernda mig gegn öllu illu og leiða mig inn í sitt himneska ríki. Guði sé dýrð um aldir alda. Amen."},{"book":"II. Tímóteusarbréf","chapter":"4","verse":"19","text":"Skilaðu kveðju frá mér til Prisku og Akvílasar og þeirra sem búa á heimili Ónesífórusar."},{"book":"II. Tímóteusarbréf","chapter":"4","verse":"20","text":"Erastus varð eftir í Korintu en Trófímus skildi ég eftir veikan í Míletus."},{"book":"II. Tímóteusarbréf","chapter":"4","verse":"21","text":"Reyndu að komast hingað áður en vetur gengur í garð. Evbúlus biður að heilsa þér og sömuleiðis Púdes, Línus, Kládía og allir hinir."},{"book":"II. Tímóteusarbréf","chapter":"4","verse":"22","text":"Drottinn Jesús Kristur sé með anda þínum."}]}