{"data":[{"book":"2 Timoseewo","chapter":"3","verse":"1","text":"Naye tegeera kino nga mu nnaku ez’oluvannyuma walibaawo ebiseera ebizibu."},{"book":"2 Timoseewo","chapter":"3","verse":"2","text":"Kubanga abantu baliba nga beefaako bokka, nga balulunkanira ensimbi, nga beepanka, nga beekuluntaza, nga boogera ebibi, era nga tebawulira bazadde baabwe, nga tebeebaza, nga tebatya Katonda,"},{"book":"2 Timoseewo","chapter":"3","verse":"3","text":"nga tebaagalana era nga tebatabagana, nga bawaayiriza, nga tebeegendereza, nga bakambwe, nga tebaagala birungi,"},{"book":"2 Timoseewo","chapter":"3","verse":"4","text":"nga ba nkwe, nga baagala eby’amasanyu okusinga bwe baagala Katonda;"},{"book":"2 Timoseewo","chapter":"3","verse":"5","text":"nga balina ekifaananyi eky’okutya Katonda so nga tebakkiriza maanyi gaakyo. Abantu ab’engeri eyo obeewalanga."},{"book":"2 Timoseewo","chapter":"3","verse":"6","text":"Mu abo mulimu abasensera mu mayumba ne bawamba abakazi abanafu mu mwoyo abazitoowereddwa ebibi, era abawalulwa okwegomba okubi okwa buli ngeri,"},{"book":"2 Timoseewo","chapter":"3","verse":"7","text":"abayiga bulijjo, kyokka ne batatuuka ku kutegeerera ddala amazima,"},{"book":"2 Timoseewo","chapter":"3","verse":"8","text":"nga Yane ne Yambere abaawakanya Musa, ne bano bwe batyo bawakanya amazima. Be bantu abaayonooneka ebirowoozo, abatakyalina kukkiriza kutuufu."},{"book":"2 Timoseewo","chapter":"3","verse":"9","text":"Kyokka tebaliiko gye balaga, kubanga obusirusiru bwabwe bujja kumanyibwa abantu bonna, ng’obwa abasajja abo bwe bwamanyibwa."},{"book":"2 Timoseewo","chapter":"3","verse":"10","text":"Naye ggwe wagoberera nnyo okuyigiriza kwange, n’empisa zange, ne kye nduubirira, n’okukkiriza kwange n’okubonaabona kwange n’okwagala kwange, n’okugumiikiriza kwange,"},{"book":"2 Timoseewo","chapter":"3","verse":"11","text":"n’okuyigganyizibwa n’okubonyaabonyezebwa ebyantukako mu Antiyokiya, ne mu Ikoniya ne mu Lisitula, okuyigganyizibwa kwe nayigganyizibwa, kyokka Mukama n’amponya mu byonna."},{"book":"2 Timoseewo","chapter":"3","verse":"12","text":"Era bonna abaagala okuba mu bulamu obutya Katonda mu Kristo Yesu, banaayigganyizibwanga."},{"book":"2 Timoseewo","chapter":"3","verse":"13","text":"Naye abakozi b’ebibi n’abalimba abeefuula okuba ekyo kye batali balyeyongera okuba ababi, ne babuzaabuza abalala, era nabo ne babula."},{"book":"2 Timoseewo","chapter":"3","verse":"14","text":"Kyokka ggwe nywereranga mu ebyo bye wayiga era n’obikkiririza ddala, ng’omanyi abaabikuyigiriza bwe bali."},{"book":"2 Timoseewo","chapter":"3","verse":"15","text":"Kubanga okuva mu buto bwo wamanya Ebyawandiikibwa Ebitukuvu ebiyinza okukufuula ow’amagezi, n’olokolebwa olw’okukkiriza Kristo Yesu."},{"book":"2 Timoseewo","chapter":"3","verse":"16","text":"Ebyawandiikibwa Ebitukuvu byonna, Katonda ye yabiruŋŋamya nga biwandiikibwa, era bigasa mu kuyigiriza, mu kunenya, mu kuluŋŋamya ne mu kubuuliranga omuntu abe omutuukirivu,"},{"book":"2 Timoseewo","chapter":"3","verse":"17","text":"omuntu wa Katonda alyoke abe ng’atuukiridde, ng’alina byonna ebyetaagibwa okukola buli mulimu omulungi."}]}