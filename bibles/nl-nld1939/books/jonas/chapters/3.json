{"data":[{"book":"Jonas","chapter":"3","verse":"1","text":"Voor de tweede maal werd nu het woord van Jahweh tot Jonas gericht:"},{"book":"Jonas","chapter":"3","verse":"2","text":"Sta op, ga naar Ninive, de grote stad, en kondig haar aan, wat Ik u heb bevolen."},{"book":"Jonas","chapter":"3","verse":"3","text":"En nu stond Jonas op, en ging naar Ninive op Jahweh’s bevel. Ninive was een geweldige stad, drie dagreizen groot."},{"book":"Jonas","chapter":"3","verse":"4","text":"Toen Jonas de stad een dagreis ver was binnengetrokken, begon hij te preken: “Nog veertig dagen, en Ninive zal vergaan!”"},{"book":"Jonas","chapter":"3","verse":"5","text":"En de inwoners van Ninive geloofden in God; ze schreven een vasten uit; groot en klein trok het boetekleed aan."},{"book":"Jonas","chapter":"3","verse":"6","text":"De mare kwam ook den koning ter ore. Onmiddellijk stond hij op van zijn troon, legde zijn koningskleed af, trok een boetekleed aan, en zat op as."},{"book":"Jonas","chapter":"3","verse":"7","text":"Ook liet hij afkondigen: “Gegeven te Ninive, op last van den koning en zijn rijksgroten: Mensen noch dieren, runderen noch schapen mogen iets nuttigen, voedsel nemen of water drinken."},{"book":"Jonas","chapter":"3","verse":"8","text":"De mensen moeten het boetekleed aandoen, en met aandrang roepen tot God. Ook moeten allen zich van hun slecht gedrag bekeren, en van de ongerechtigheid hunner handen."},{"book":"Jonas","chapter":"3","verse":"9","text":"Misschien dat God zich dan nog bedenkt, en berouw krijgt; dat Hij zijn grimmige toorn laat varen, en wij niet om ‘t leven komen.”"},{"book":"Jonas","chapter":"3","verse":"10","text":"Toen God zag wat zij deden, en hoe zij zich van hun slecht gedrag hadden bekeerd, kreeg Hij spijt over het onheil, waarmee Hij ze gedreigd had, en voerde het niet uit."}]}