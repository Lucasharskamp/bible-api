{"data":[{"book":"ቆሮንቶሴ ዓሶም 2","chapter":"13","verse":"1","text":"ዓካሪ ሃና ታኣኮ ዒንሢ ኮይላ'' ሃይሣሶ ሙኮ ማዓንዳኔ፤ ቢያ ባኣዚ''ኮ ጎኑማ ዔርታሢ ላምዖ ሃንጎ ሃይሦ ማርካናኬ።"},{"book":"ቆሮንቶሴ ዓሶም 2","chapter":"13","verse":"2","text":"ላሚፆ ታ ዒንሢ ዛጋኒ ዒንሢ ኮይላ'' ሙኬ ዎዶ''ና ላቲ'' ታ ዒንሢም ኬኤዜ ባኣዚ'' ዓኣኔ፤ ሃሢያ ታ ሃኬ ዓኣዖ ቤርታ ጎሞ ማዼዞንሢንታ ሃንጎዋቶንታም ላቲ'' ታ ኬኤዛኔ፤ ዓካሪ ታ ዒንሢ ኮራ ማዒ ሙካኣና ዖናኣ ታ ሚጪንቲ ጌስታዓኬ፤"},{"book":"ቆሮንቶሴ ዓሶም 2","chapter":"13","verse":"3","text":"ዬያይዲ ታኣና ማዒ ኬኤዛሢ ኪሪስቶሴታሢ ዒንሢ ዔራንዳኔ፤ ዒንሢ ባኣካ'' ዒ ማዻንዳሢ ዎልቄናኬ፤ ላቢ''ሢናቱዋሴ።"},{"book":"ቆሮንቶሴ ዓሶም 2","chapter":"13","verse":"4","text":"ዒዚ ፑርቶ ዓሶ ሱፆ ሚፆይዳ ሱፂንቲ ሓይቄሢ ላቢ''ሢና ማዔያታቴያ፥ ሃሢ ዒዚ ፆኦሲ ዎልቄና ሼምፖና ናንጋኔ፤ ኑኡኒያ ዒዛና ዎላ'' ማዒፆና ላቤ''ያ ማዔቴያ ዒንሢም ማዻኒ ፆኦሲ ዎልቄና ዒዛና ዎላ'' ሼምፔና ዓኣያ ማዒ ኑ ናንጋኔ።"},{"book":"ቆሮንቶሴ ዓሶም 2","chapter":"13","verse":"5","text":"ዒንሢ ፆኦሲ ጎኔ ጉሙርቃያ ማዒፆ ዔራኒ ዒንሢ ማሂ ዛጉዋቴ፤ ሃሣ ዒንሢ ጊንሣ ሺሪ ዖኦጩዋቴ፤ ዒንሢ ዣኣሌቴ ሌሊ ማዓንዳኣፓዓቴም ሃንጎ ዬሱስ ኪሪስቶሴ ዒንሢዳ ዓኣሢ ዒንሢ ዔሩዋዓዳ?"},{"book":"ቆሮንቶሴ ዓሶም 2","chapter":"13","verse":"6","text":"ኑኡኒ ጋዓንቴ ዬያና ዻቢንቲ ዣኣሊባኣያ ማዔሢ ዒንሢ ዔራኔ ጌይ ኑ ጉሙርቃኔ።"},{"book":"ቆሮንቶሴ ዓሶም 2","chapter":"13","verse":"7","text":"ዒንሢ ፔቴ''ታዖ ፑርታ ባኣዚ'' ማዹዋጉዲ ፆኦሲ ኑ ሺኢቃኔ፤ ኑኡኒ ሺኢቃሢ ዎዚ ዓሲም ኑ ኮሺ ዓሲ ማዒ ጴዺባኣቴያ ዒንሢ ቢያ ዎዴ ፒዜ ማዔ ባኣዚ'' ማዻንዳጉዲ ማዓንዳኣፓዓቴም ኑ ኮሹሞ ዻዋኒቱዋሴ።"},{"book":"ቆሮንቶሴ ዓሶም 2","chapter":"13","verse":"8","text":"ዓይጎሮ ጌዔቴ ኑ ጎኑሞም ማዻኣፓዓቴም ጎኑሞና ዎላ'' ዓኣዹዋ ባኣዚ'' ዓይጎዋ ኑ ማዻኒ ዳንዳዑዋሴ።"},{"book":"ቆሮንቶሴ ዓሶም 2","chapter":"13","verse":"9","text":"ኑኡኒ ላቤ''ያ ማዔም ዒንሢ ዶዲ ማዔቴ ኑም ቃራኬ፤ ኑኡኮ ሺኢጲፃ ዒንሢ ፓጬ ባኣዚ''ባኣ ዓሲ ማዓንዳጉዲኬ።"},{"book":"ቆሮንቶሴ ዓሶም 2","chapter":"13","verse":"10","text":"ሓያ ኪኢቶ'' ዒንሢፓ ሃኬ ዓኣዖ ታ ፃኣፔሢ ዬያሮኬ፤ ዬያይዲፆና ታ ዒንሢ ኮይላ'' ሙኬ ዎዶ''ና ጎዳ ታኣም ዒንጌ ቢታንቶና ታ ዒንሢ ሜታሳዓኬ፤ ዓይጎሮ ጌዔቴ ጎዳ ዬያ ቢታንቶ ታኣም ዒንጌሢ ዒንሢ ታ ዶዲሺ ማዣንዳጉዲኬ፥ ሻሂ ባባይዛንዳጉዲቱዋሴ።"},{"book":"ቆሮንቶሴ ዓሶም 2","chapter":"13","verse":"11","text":"ዓካሪ ታ ዒሾንሦ! ሚሾንሦ! ኮሺ ናንጉዋቴ፥ ፓጬ ባኣዚ''ባኣ ዓሲ ማዓኒ ዶዱዋቴ፥ ታ ዞሮ'' ዋይዙዋቴ፥ ዎላ'' ሃሣ ጊኢጊ ናንጉዋቴ፥ ሴካና ሃንጋና ኮሹሞና ናንጉዋቴ። ናሹሞና ኮሹሞናኮ ፆኦዛሢ ዒንሢና ዎላ'' ማዓንዳኔ።"},{"book":"ቆሮንቶሴ ዓሶም 2","chapter":"13","verse":"12","text":"ዎሊኮ ጌርሲንሢጉዲ ማዒ ዎሊ ሄርቂ ሄርቂ ዎሊ ዔኤሉ''ዋቴ።"},{"book":"ቆሮንቶሴ ዓሶም 2","chapter":"13","verse":"13","text":"ፆኦሲም ዱማዼ ዓሳ ቢያ ዒንሢ «ኮሺዳ?» ጋዓኔ።"},{"book":"ቆሮንቶሴ ዓሶም 2","chapter":"13","verse":"14","text":"ጎዳ ዬሱስ ኪሪስቶሴኮ ኮሹማ፥ ፆኦሲኮ ናሹማ፥ ዓያኖ ጌኤዦኮ ፔቱማ ዒንሢ ቢያሢና ዎላ'' ማዖንጎ።"}]}