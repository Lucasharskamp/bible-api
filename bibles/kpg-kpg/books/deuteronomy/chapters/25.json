{"data":[{"book":"Deuteronomy","chapter":"25","verse":"1","text":"“Dolomaa, nia daangada dogolua ala gaa hula gi di gowaa hai gabunga belee halahala nau donu, digau hai gabunga ga haga noho be koai dela e donu ge koai dela e hala."},{"book":"Deuteronomy","chapter":"25","verse":"2","text":"Maa tangada dela ne hala la gu haga noho bolo di hagaduadua o maa le e dadaaligi, gei tangada hai gabunga ga haga kii a mee huli gi lala i ono mua, gaa hai a mee gi haga mamaawa gii tau gi di hala a mee dela ne hai."},{"book":"Deuteronomy","chapter":"25","verse":"3","text":"Di mee deenei hagalee hai gii hana la nua nia haga mamaawa e mada haa. Gei di maa gaa hidi la nua di mada haa, gei do duaahina la gu deai ono haga madagu i mua nia hadumada nia daangada ai.25.3 2 Corinthians 11.24"},{"book":"Deuteronomy","chapter":"25","verse":"4","text":"“Goe hudee noodia di ngudu di kau dela e dagadagahi ana lii ‘wheat’.25.4 1 Corinthians 9.9; 1 Timothy 5.18"},{"book":"Deuteronomy","chapter":"25","verse":"5","text":"“Tagahaanau ala e noho i di gowaa e dahi, gei tei meemaa gaa made, gei mee dana dama daane ai, di ahina dela ne made dono lodo, e deemee di hai dono lodo ang gi taane hua gee i daha mo di madahaanau deelaa ai. Malaa, tuhongo hegau o tuaahina daane o tangada dela ne made, la gi lodo gi di ahina deelaa.25.5 Matthew 22.24; Mark 12.19; Luke 20.28"},{"book":"Deuteronomy","chapter":"25","verse":"6","text":"Malaa, di ulumadua dela ma ga haanau go di ahina deelaa, ga haga ingoo bolo di tama ni taane dela ne made, e hai beenei bolo gi dee ngala hua di madahaanau o maa gi daha mo Israel."},{"book":"Deuteronomy","chapter":"25","verse":"7","text":"Maa tuaahina o tangada dela ne made la hagalee hiihai e lodo gi di ahina deelaa, gei di ahina deelaa gaa hana gi di gowaa hai gabunga o digau mmaadua o di waahale deelaa, ga hagi anga gi digaula boloo, ‘Tuaahina daane o dogu lodo hagalee haga gila aga dono duhongo hegau dela belee hai mai gi di au. Mee hagalee hiihai e duudagi di ingoo dono duaahina i lodo tenua go Israel.’25.7 Ruth 4.7-8"},{"book":"Deuteronomy","chapter":"25","verse":"8","text":"Digau mmaadua o di waahale ga gahi mai taane deelaa, ga helekai gi mee. Maa mee e de hiihai hua igolo di lodo gi di ahina deelaa,"},{"book":"Deuteronomy","chapter":"25","verse":"9","text":"gei ogo di ahina deelaa la ga menege mai gi baahi taane deelaa i mua digau mmaadua o di waahale deelaa, ga haga mmuu gi daha di hiiwae e dahi o maa, gaa bui ana haawale gi nia golomada o maa, ga helekai gi mee, ‘Deenei di hai dela e hai gi taane dela hagalee hiihai e dadaahi di hagadili o dono duaahina.’"},{"book":"Deuteronomy","chapter":"25","verse":"10","text":"Malaa, di madahaanau o taane deenei ga haga ingoo i lodo o Israel boloo: ‘Di madahaanau o taane dela ne hagammuu gi daha dono hiiwae.’"},{"book":"Deuteronomy","chapter":"25","verse":"11","text":"“Dolomaa nia daane dogolua e heebagi, gei di lodo taane e dahi gaa hai bolo ia e hagamaamaa dono lodo, gaa kumi nia goloo daane o taane dela i golo,"},{"book":"Deuteronomy","chapter":"25","verse":"12","text":"hudee dumaalia gi mee, tuu ina di lima o maa gi daha."},{"book":"Deuteronomy","chapter":"25","verse":"13-14","text":"“Hudee hagamagiaa i godou hai hegau gi nia pauna mee, mo godou hagatautau mee.25.13-14 Leviticus 19.35-36"},{"book":"Deuteronomy","chapter":"25","verse":"15","text":"Hai hegau gi nia mee pauna mee mo nia mee hagatau mee hai donu ge dau donu, gi mouli goodou di madagoaa waalooloo i tenua Dimaadua di godou God e gowadu gi goodou."},{"book":"Deuteronomy","chapter":"25","verse":"16","text":"Dimaadua e ginagina nia daangada halahalau dangada."},{"book":"Deuteronomy","chapter":"25","verse":"17","text":"“Gi langahia di mee digau Amalek ne hai adu gi goodou, di godou lloomoi i Egypt.25.17 Exodus 17.8-14; 1 Samuel 15.2-9"},{"book":"Deuteronomy","chapter":"25","verse":"18","text":"Digaula nadau mmaadagu Dimaadua ai, ge digaula ga heebagi adu i godou muli i di madagoaa goodou gu duadua, godou mahi ai, ga daaligi gii mmade digau huogodoo ala nogo dagi mai muli loo."},{"book":"Deuteronomy","chapter":"25","verse":"19","text":"Malaa, di madagoaa Dimaadua di godou God ma ga gowadu tenua ga haga dagaloaha goodou i godou hagadaumee ala e noho i godou daha, goodou e hai loo gi daaligi digau Amalek hagatau, gei di maa ga hagalee, tangada e langahia digaula ai. Hudee delangahia!"}]}