{"data":[{"book":"Yohana","chapter":"12","verse":"1","text":"Moŵa nsano ni limo likanaŵe lyuŵa lya chindimba cha Pasaka, Che Yesu ŵaiche ku Besania, paŵatamaga che Lasalo, mundu juŵasyuchikwe ni Che Yesu jula."},{"book":"Yohana","chapter":"12","verse":"2","text":"Kweleko ŵankolochesye Che Yesu chakulya cha ligulo ni che Masa ŵaliji nkwatumichila. Che Lasalo ŵaliji jumo jwao jwa ŵeŵala ŵaŵatemi pa chakulya pamo ni Che Yesu."},{"book":"Yohana","chapter":"12","verse":"3","text":"Nipele, che Maliamu ŵajigele chuupa cha mauta gambone gakununjila ga ntengo wekulungwa gagakolochekwe ni chitela chachikuŵilanjikwa nado, ni kwapakasya Che Yesu mmakongolo mwao ni ŵagasyusile makongolo ni umbo syakwe. Nyuumba jose janunjile chambone."},{"book":"Yohana","chapter":"12","verse":"4","text":"Nambo che Yuda Isikaliote, jumo jwa ŵakulijiganya ŵao juchiŵagalauche Che Yesu ŵatite,"},{"book":"Yohana","chapter":"12","verse":"5","text":"“Ana ligongo chi pangagasumisya mauta go kwa ipaande selasini ya feza, ni feza syo kwapa ŵakulaga?”"},{"book":"Yohana","chapter":"12","verse":"6","text":"Ŵaŵechete yeleyo, ngaŵa kuti ŵaakolelaga chanasa ŵakulaga, nambo ŵaŵechete yeleyo kwa ligongo ŵaliji jwakugosa mbiko. Pakuŵa ŵaliji jwawiyi ŵajiŵaga kutyochela mu mbiko jo."},{"book":"Yohana","chapter":"12","verse":"7","text":"Nambo Che Yesu ŵatite, “Munansausye jwankongwe ju! Munneche, atesile yelei kwa ligongo lya lyuŵa lya masiko gangu."},{"book":"Yohana","chapter":"12","verse":"8","text":"Ŵakulaga chaŵe pamo ni ŵanyamwe moŵa gose, nambo uneji nguŵa ni ŵanyamwe moŵa gose.”"},{"book":"Yohana","chapter":"12","verse":"9","text":"Ŵayahudi ŵajinji ŵapilikene kuti Che Yesu ŵaliji ku Besania. Nipele, ŵaiche kweleko ngaŵa kuti kwa ligongo lya kwawona Che Yesu pe, nambo ŵasachile kwawona che Lasalo nombe, mundu juŵasyusikwe ni Che Yesu."},{"book":"Yohana","chapter":"12","verse":"10","text":"Nipele, achakulu ŵambopesi ŵajilene kwaulaga che Lasalo nombe,"},{"book":"Yohana","chapter":"12","verse":"11","text":"ni kwaligongo lya iyankopochele che Lasalo, Ŵayahudi ŵajinji ŵaakanile ilongola ŵao, ni kunkulupilila Che Yesu."},{"book":"Yohana","chapter":"12","verse":"12","text":"Malaŵi jakwe, mpingo wekulungwa wa ŵandu uwaiche kuchindimba cha Pasaka ŵapilikene kuti Che Yesu ali mwitala kwika ku Yelusalemu."},{"book":"Yohana","chapter":"12","verse":"13","text":"Nipele, ŵajigele nyambi sya itela ya mitende ni ŵajawile kukwachingamila, ŵanyanyisye achitiji,"},{"book":"Yohana","chapter":"12","verse":"14","text":"Che Yesu ŵampatile mwanambunda, ŵakwesile mpela iyalembekwe Mmalembelo Gamaswela,"},{"book":"Yohana","chapter":"12","verse":"15","text":"“Munajogope ŵandu ŵankutama ku Sayuni!"},{"book":"Yohana","chapter":"12","verse":"16","text":"Kundanda ŵakulijiganya ŵao nganaimanyililaga indu iyatyochele, nambo paŵasyuchile Che Yesu ni kukuswa, pelepo ŵakulijiganya ŵagakumbuchile Malembelo ga Akunnungu apala pagasasile yankati ŵelewo, ni ŵandu iŵatite pakumpanganyichisya."},{"book":"Yohana","chapter":"12","verse":"17","text":"Mpingo wa ŵandu ŵaŵaliji pamo ni Che Yesu paŵambilasile che Lasalo kutyochela mwilembe ni kwasyusya, ŵasalile ŵandu aila indu iyatendekwe."},{"book":"Yohana","chapter":"12","verse":"18","text":"Nipele, mpingo wa ŵandu ula wajawile kukwachingamila, pakuŵa wose ŵapilikene kuti Che Yesu apanganyisye chimanyisyo cho."},{"book":"Yohana","chapter":"12","verse":"19","text":"Nipele, Mafalisayo ŵaŵechetesyene jwine ni jwine achitiji, “Nnole! Ngatukukombola kupanganya chachili chose! Ŵandu wose ŵa pachilambo akunkuya.”"},{"book":"Yohana","chapter":"12","verse":"20","text":"Kwaliji ni Ŵagiliki ŵampepe mwa ŵandu ŵaŵaiche ku Yelusalemu kukupopela katema ka chindimba cha Pasaka chila."},{"book":"Yohana","chapter":"12","verse":"21","text":"Ŵanyawo ŵajaulile che Filipo, juŵatyochele musi wa ku Besesaida chilambo cha ku Galilaya ni kwasalila, “Achimwene, tukusaka twawone Che Yesu.”"},{"book":"Yohana","chapter":"12","verse":"22","text":"Che Filipo ŵajawile kukwasalila che Andulea, ni wose ŵanaŵaŵili ŵajawile kukwasalila Che Yesu."},{"book":"Yohana","chapter":"12","verse":"23","text":"Nambo Che Yesu ŵaajanjile, “Saa jiiche ja Mwana jwa Mundu kukuswa!"},{"book":"Yohana","chapter":"12","verse":"24","text":"Ngunsalila isyene lusongolo lwa ngano chilusigalile kuŵa lusongolo lwa ngano pe, iŵaga nganilugwa paasi ni kuwa. Nambo lwawaga, lukumela ni kusogosya songolo sine syejinji."},{"book":"Yohana","chapter":"12","verse":"25","text":"Mundu jwakuunonyela umi wakwe, jwelejo chausoyasye, nambo jwakusaka kuutyosya umi wakwe kwa Kilisito mu chilambo chi, jwelejo chaugose mpaka pachapegwe umi wa moŵa gose pangali mbesi."},{"book":"Yohana","chapter":"12","verse":"26","text":"Mundu jwakusaka kuundumichila, anguye, kuti papalipose pachime une ni katumetume jwangu ni pachaaŵe. Mundu jwalijose jwakuundumichila uneji, Atati ŵangu chamchimbichisye."},{"book":"Yohana","chapter":"12","verse":"27","text":"“Sambano Mbumu jangu jikusupuka, none ana mechete chichi? Ana mechete kuti, ‘Atati ŵangu mungulupusye ni ichitendekwe pa katema ka?’ Ngwamba, chelecho ni chinaichile, mbite pa katema ka masausyo."},{"book":"Yohana","chapter":"12","verse":"28","text":"Atati, nlikusye liina lyenu.” Pelepo lyapikaniche liloŵe kutyochela kwinani lichitiji, “Nalikusisye, ni chinalikusye sooni.”"},{"book":"Yohana","chapter":"12","verse":"29","text":"Mpingo wa ŵandu ŵaŵajimi pelepo ŵapilikene liloŵe lyo ni ŵane mwa ŵelewo ŵatite kwaliji ni kulindima ni ŵane ŵatite, “Katumetume jwa kwinani ŵaŵechete nawo!”"},{"book":"Yohana","chapter":"12","verse":"30","text":"Nambo Che Yesu ŵaasalile, “Liloŵe limwalipikene nganiliŵa kwa ligongo lyangu une, nambo kwa ligongo lyenu."},{"book":"Yohana","chapter":"12","verse":"31","text":"Keleka kali katema ka kwalamula ŵandu ŵa chilambo chi, sambano Shetani jwakutawala pa chilambo chi chaŵinjikwe."},{"book":"Yohana","chapter":"12","verse":"32","text":"Nambo une pachinyakulikwe pachilambo, wose chinautile kukwangu.”"},{"book":"Yohana","chapter":"12","verse":"33","text":"Kwa kuŵecheta yeleyo ŵalosilye chiwa chachi chichawe."},{"book":"Yohana","chapter":"12","verse":"34","text":"Mpingo wa ŵandu ula wajanjile, “Uweji tupilikene Mmalajisyo getu kuti Kilisito chatame moŵa gose pangali mbesi. Mmwe nkuti uli, Mwana jwa Mundu aŵajilwe kunyakulwa? Ana aju Mwana jwa Mundu ju ali ŵaani?”"},{"book":"Yohana","chapter":"12","verse":"35","text":"Che Yesu ŵaajanjile, “Lilanguka lili pamo ni ŵanyamwe kwa moŵa kanandi. Njendeje katema lilanguka lyo lili lipali kuti chinansimane chipi, pakuŵa jwakwenda mu chipi ngakukumanyilila kwakwaula."},{"book":"Yohana","chapter":"12","verse":"36","text":"Katema nli nkwete lilanguka lyo nkulupilile lilanguka lyo mmeje ŵandu ŵa lilanguka.” Paŵamasile kuŵecheta yeleyo Che Yesu ŵatyosile ni kulisisa."},{"book":"Yohana","chapter":"12","verse":"37","text":"Namuno Che Yesu ŵaitendekenye imanyisyo yo mmbujo mwao, nambo ŵanyawo nganiŵakulupilila."},{"book":"Yohana","chapter":"12","verse":"38","text":"Nipele maloŵe gaŵaŵechete jwakulondola jwa Akunnungu che Isaya gamaliile paŵatite,"},{"book":"Yohana","chapter":"12","verse":"39","text":"Nambo nganakombola kukulupilila, pakuŵa che Isaya ŵasasile sooni kuti,"},{"book":"Yohana","chapter":"12","verse":"40","text":"“Akunnungu ŵaatatesye meeso gao,"},{"book":"Yohana","chapter":"12","verse":"41","text":"Che Isaya ŵaŵechete yeleyo pakuŵa ŵauweni ukulu u Che Yesu ni kunkunguluchila ngani syao."},{"book":"Yohana","chapter":"12","verse":"42","text":"Natamuno yeleyo, achakulu ŵajinji ŵa Ŵayahudi ŵaakulupilile Che Yesu. Nambo kwa ligongo lya kwajogopa Mafalisayo, nganajitichisya kwakulilosya kuti akaaŵinga mu nyuumba jakupopelela."},{"book":"Yohana","chapter":"12","verse":"43","text":"Pakuŵa yanonyele kulapikwa ni ŵandu kupunda kulapikwa ni Akunnungu."},{"book":"Yohana","chapter":"12","verse":"44","text":"Nipele, Che Yesu ŵanyanyisye achitiji, “Mundu jwakungulupilila une, ngakungulupilila une pe, nambo akwakulupilila iyoyo ŵeŵala ŵandumile une."},{"book":"Yohana","chapter":"12","verse":"45","text":"Jwakumona une akwawona iyoyo ŵeŵala ŵandumile une."},{"book":"Yohana","chapter":"12","verse":"46","text":"Uneji iiche pachilambo meje lilanguka kuti ŵanawose ŵakungulupilila une akatama mu chipi."},{"book":"Yohana","chapter":"12","verse":"47","text":"Mundu jwakugapilikana maloŵe gangu nambo ngakugakamulisya, uneji ngaŵa juchinanlamule. Nguniika kukwalamula ŵandu ŵa pachilambo nambo iiche kukwakulupusya."},{"book":"Yohana","chapter":"12","verse":"48","text":"Jwakungana une ni kugakana maloŵe gangu jwelejo akwete jwakwalamula. Liloŵe limechete lila chilyalamule pa lyuŵa lya mbesi."},{"book":"Yohana","chapter":"12","verse":"49","text":"Nganiŵecheta kwa malamulo gangu nansyene, nambo Atati ŵangu ŵandumile ŵelewo ni ŵanajisye chakuŵecheta ni chakwasalila ŵandu."},{"book":"Yohana","chapter":"12","verse":"50","text":"Ni uneji ngumanyilila kuti malamulo gakwe gakwikanawo umi wa moŵa gose pangali mbesi. Nipele uneji nguŵecheta agala pe gaŵanajisye Atati ŵangu kuti nagaŵechete.”"}]}