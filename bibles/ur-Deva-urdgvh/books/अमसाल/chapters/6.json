{"data":[{"book":"अमसाल","chapter":"6","verse":"1","text":"मेरे बेटे, क्या तू अपने पड़ोसी का ज़ामिन बना है? क्या तूने हाथ मिलाकर वादा किया है कि मैं किसी दूसरे का ज़िम्मादार ठहरूँगा?"},{"book":"अमसाल","chapter":"6","verse":"2","text":"क्या तू अपने वादे से बँधा हुआ, अपने मुँह के अलफ़ाज़ से फँसा हुआ है?"},{"book":"अमसाल","chapter":"6","verse":"3","text":"ऐसा करने से तू अपने पड़ोसी के हाथ में आ गया है, इसलिए अपनी जान को छुड़ाने के लिए उसके सामने औंधे मुँह होकर उसे अपनी मिन्नत-समाजत से तंग कर।"},{"book":"अमसाल","chapter":"6","verse":"4","text":"अपनी आँखों को सोने न दे, अपने पपोटों को ऊँघने न दे जब तक तू इस ज़िम्मादारी से फ़ारिग़ न हो जाए।"},{"book":"अमसाल","chapter":"6","verse":"5","text":"जिस तरह ग़ज़ाल शिकारी के हाथ से और परिंदा चिड़ीमार के हाथ से छूट जाता है उसी तरह सिर-तोड़ कोशिश कर ताकि तेरी जान छूट जाए।"},{"book":"अमसाल","chapter":"6","verse":"6","text":"ऐ काहिल, चियूँटी के पास जाकर उस की राहों पर ग़ौर कर! उसके नमूने से हिकमत सीख ले।"},{"book":"अमसाल","chapter":"6","verse":"7","text":"उस पर न सरदार, न अफ़सर या हुक्मरान मुक़र्रर है,"},{"book":"अमसाल","chapter":"6","verse":"8","text":"तो भी वह गरमियों में सर्दियों के लिए खाने का ज़ख़ीरा कर रखती, फ़सल के दिनों में ख़ूब ख़ुराक इकट्ठी करती है।"},{"book":"अमसाल","chapter":"6","verse":"9","text":"ऐ काहिल, तू मज़ीद कब तक सोया रहेगा, कब जाग उठेगा?"},{"book":"अमसाल","chapter":"6","verse":"10","text":"तू कहता है, “मुझे थोड़ी देर सोने दे, थोड़ी देर ऊँघने दे, थोड़ी देर हाथ पर हाथ धरे बैठने दे ताकि आराम कर सकूँ।”"},{"book":"अमसाल","chapter":"6","verse":"11","text":"लेकिन ख़बरदार, जल्द ही ग़ुरबत राहज़न की तरह तुझ पर आएगी, मुफ़लिसी हथियार से लेस डाकू की तरह तुझ पर टूट पड़ेगी।"},{"book":"अमसाल","chapter":"6","verse":"12","text":"बदमाश और कमीना किस तरह पहचाना जाता है? वह मुँह में झूट लिए फिरता है,"},{"book":"अमसाल","chapter":"6","verse":"13","text":"अपनी आँखों, पाँवों और उँगलियों से इशारा करके तुझे फ़रेब के जाल में फँसाने की कोशिश करता है।"},{"book":"अमसाल","chapter":"6","verse":"14","text":"उसके दिल में कजी है, और वह हर वक़्त बुरे मनसूबे बाँधने में लगा रहता है। जहाँ भी जाए वहाँ झगड़े छिड़ जाते हैं।"},{"book":"अमसाल","chapter":"6","verse":"15","text":"लेकिन ऐसे शख़्स पर अचानक ही आफ़त आएगी। एक ही लमहे में वह पाश पाश हो जाएगा। तब उसका इलाज नामुमकिन होगा।"},{"book":"अमसाल","chapter":"6","verse":"16","text":"रब छः चीज़ों से नफ़रत बल्कि सात चीज़ों से घिन खाता है,"},{"book":"अमसाल","chapter":"6","verse":"17","text":"वह आँखें जो ग़ुरूर से देखती हैं, वह ज़बान जो झूट बोलती है, वह हाथ जो बेगुनाहों को क़त्ल करते हैं,"},{"book":"अमसाल","chapter":"6","verse":"18","text":"वह दिल जो बुरे मनसूबे बाँधता है, वह पाँव जो दूसरों को नुक़सान पहुँचाने के लिए भागते हैं,"},{"book":"अमसाल","chapter":"6","verse":"19","text":"वह गवाह जो अदालत में झूट बोलता और वह जो भाइयों में झगड़ा पैदा करता है।"},{"book":"अमसाल","chapter":"6","verse":"20","text":"मेरे बेटे, अपने बाप के हुक्म से लिपटा रह, और अपनी माँ की हिदायत नज़रंदाज़ न कर।"},{"book":"अमसाल","chapter":"6","verse":"21","text":"उन्हें यों अपने दिल के साथ बाँधे रख कि कभी दूर न हो जाएँ। उन्हें हार की तरह अपने गले में डाल ले।"},{"book":"अमसाल","chapter":"6","verse":"22","text":"चलते वक़्त वह तेरी राहनुमाई करें, आराम करते वक़्त तेरी पहरादारी करें, जागते वक़्त तुझसे हमकलाम हों।"},{"book":"अमसाल","chapter":"6","verse":"23","text":"क्योंकि बाप का हुक्म चराग़ और माँ की हिदायत रौशनी है, तरबियत की डाँट-डपट ज़िंदगीबख़्श राह है।"},{"book":"अमसाल","chapter":"6","verse":"24","text":"यों तू बदकार औरत और दूसरे की ज़िनाकार बीवी की चिकनी-चुपड़ी बातों से महफ़ूज़ रहेगा।"},{"book":"अमसाल","chapter":"6","verse":"25","text":"दिल में उसके हुस्न का लालच न कर, ऐसा न हो कि वह पलक मार मारकर तुझे पकड़ ले।"},{"book":"अमसाल","chapter":"6","verse":"26","text":"क्योंकि गो कसबी आदमी को उसके पैसे से महरूम करती है, लेकिन दूसरे की ज़िनाकार बीवी उस की क़ीमती जान का शिकार करती है।"},{"book":"अमसाल","chapter":"6","verse":"27","text":"क्या इनसान अपनी झोली में भड़कती आग यों उठाकर फिर सकता है कि उसके कपड़े न जलें?"},{"book":"अमसाल","chapter":"6","verse":"28","text":"या क्या कोई दहकते कोयलों पर यों फिर सकता है कि उसके पाँव झुलस न जाएँ?"},{"book":"अमसाल","chapter":"6","verse":"29","text":"इसी तरह जो किसी दूसरे की बीवी से हमबिसतर हो जाए उसका अंजाम बुरा है, जो भी दूसरे की बीवी को छेड़े उसे सज़ा मिलेगी।"},{"book":"अमसाल","chapter":"6","verse":"30","text":"जो भूक के मारे अपना पेट भरने के लिए चोरी करे उसे लोग हद से ज़्यादा हक़ीर नहीं जानते,"},{"book":"अमसाल","chapter":"6","verse":"31","text":"हालाँकि उसे चोरी किए हुए माल को सात गुना वापस करना है और उसके घर की दौलत जाती रहेगी।"},{"book":"अमसाल","chapter":"6","verse":"32","text":"लेकिन जो किसी दूसरे की बीवी के साथ ज़िना करे वह बेअक़्ल है। जो अपनी जान को तबाह करना चाहे वही ऐसा करता है।"},{"book":"अमसाल","chapter":"6","verse":"33","text":"उस की पिटाई और बेइज़्ज़ती की जाएगी, और उस की शरमिंदगी कभी नहीं मिटेगी।"},{"book":"अमसाल","chapter":"6","verse":"34","text":"क्योंकि शौहर ग़ैरत खाकर और तैश में आकर बेरहमी से बदला लेगा।"},{"book":"अमसाल","chapter":"6","verse":"35","text":"न वह कोई मुआवज़ा क़बूल करेगा, न रिश्वत लेगा, ख़ाह कितनी ज़्यादा क्यों न हो।"}]}