{"data":[{"book":"4 ЦАРСТВАЎ","chapter":"22","verse":"1","text":"Восем гадоў было Ёсію, калі зацараваў, і трыццаць адзін год валадарыў у Ерусаліме; імя маці ягонай Едыда, дачка Адаі, з Боцкафы."},{"book":"4 ЦАРСТВАЎ","chapter":"22","verse":"2","text":"І рабіў ён добрае ў вачах Гасподніх, і хадзіў ва ўсім шляхам Давіда, бацькі свайго, і ня ўхіляўся ні направа, ні налева."},{"book":"4 ЦАРСТВАЎ","chapter":"22","verse":"3","text":"На васемнаццатым годзе цара Ёсіі, паслаў цар Шафана, сына Ацаліі, сына Мэшуламавага, пісца ў дом Гасподні, сказаўшы:"},{"book":"4 ЦАРСТВАЎ","chapter":"22","verse":"4","text":"ідзі да Хэлкіі першасьвятара, хай ён пералічыць срэбра, прынесенае ў дом Гасподні, якое сабралі ў народу дазорныя каля парога,"},{"book":"4 ЦАРСТВАЎ","chapter":"22","verse":"5","text":"і хай аддадуць яго ў рукі майстрам на працы, што прыстаўлены да дома Гасподняга, а гэтыя хай раздаюць яго тым, што працуюць у доме Гасподнім, на паправу пашкодаў у доме,"},{"book":"4 ЦАРСТВАЎ","chapter":"22","verse":"6","text":"цесьлярам і каменярам, і мулярам сьцен, і на куплю драўніны і часанага каменю на папраўленьне дома;"},{"book":"4 ЦАРСТВАЎ","chapter":"22","verse":"7","text":"зрэшты не патрабаваць у іх адказу за срэбра, перададзенае ў рукі іхнія, бо яны сумленныя."},{"book":"4 ЦАРСТВАЎ","chapter":"22","verse":"8","text":"І сказаў Хэлкія першасьвятар Шафану пісцу: кнігу закона я знайшоў у доме Гасподнім. І падаў Хэлкія кнігу Шафану, і ён чытаў яе."},{"book":"4 ЦАРСТВАЎ","chapter":"22","verse":"9","text":"І прыйшоў Шафан пісец да цара, і прынёс цару адказ, і сказаў: узялі рабы твае срэбра, і знойдзена ў доме, перадалі яго ў руку майстрам працы, прыстаўленым да дома Гасподняга."},{"book":"4 ЦАРСТВАЎ","chapter":"22","verse":"10","text":"І данёс Шафан пісец цару, кажучы: кнігу даў мне Халкія сьвятар. І чытаў яе Шафан перад царом."},{"book":"4 ЦАРСТВАЎ","chapter":"22","verse":"11","text":"Як пачуў цар словы кнігі закона, дык разадраў вопратку сваю."},{"book":"4 ЦАРСТВАЎ","chapter":"22","verse":"12","text":"І загадаў цар Хэлкію святару, і Ахікаму, сыну Шафанаваму, і Ахбору, сыну Міхееваму, і Шафану пісцу, і Асанію, слузе царскаму, кажучы:"},{"book":"4 ЦАРСТВАЎ","chapter":"22","verse":"13","text":"ідзеце, папрасеце Госпада за мяне і за народ і за ўсю Юдэю пра словы гэтай знойдзенай кнігі, бо вялікі гнеў Гасподні, які загарэўся на нас за тое, што ня слухалі бацькі нашыя слоў кнігі гэтай, каб рабіць згодна з прадпісаным нам."},{"book":"4 ЦАРСТВАЎ","chapter":"22","verse":"14","text":"І пайшоў Хэлкія сьвятар, і Ахікам, і Ахбор, і Шафан, і Асая да Алдамфы прарочыцы, жонкі Шалума, сына Тыквы, сына Хархаса, захавальніка вопраткі, - а жыла яна ў Ерусаліме, у другой частцы, - і гаварылі зь ёю."},{"book":"4 ЦАРСТВАЎ","chapter":"22","verse":"15","text":"І яна сказала ім: так кажа Гасподзь Бог Ізраілеў: скажэце чалавеку, які паслаў вас да мяне:"},{"book":"4 ЦАРСТВАЎ","chapter":"22","verse":"16","text":"так кажа Гасподзь: навяду ліха на месца гэтае і на жыхароў яго - усе словы кнігі, якую чытаў цар Юдэйскі."},{"book":"4 ЦАРСТВАЎ","chapter":"22","verse":"17","text":"За тое, што пакінулі Мяне, і дымяць іншым багам, каб раздражняць Мяне ўсімі дзеямі рук сваіх, загарэўся гнеў Мой на месца гэтае, і не патухне."},{"book":"4 ЦАРСТВАЎ","chapter":"22","verse":"18","text":"А цару Юдэйскаму, які паслаў вас папытацца ў Госпада, скажэце: так кажа Гасподзь Бог Ізраілеў пра словы, якія ты чуў:"},{"book":"4 ЦАРСТВАЎ","chapter":"22","verse":"19","text":"як што зьмякчылася сэрца тваё, і ты ўпакорыўся прад Госпадам, пачуўшы тое, што Я сказаў пра месца гэтае і пра жыхароў яго, што яны будуць прадметам жаху і пракляцьця, і ты падраў вопратку сваю і плакаў прад Мною, дык і Я пачуў цябе, кажа Гасподзь."},{"book":"4 ЦАРСТВАЎ","chapter":"22","verse":"20","text":"За гэта, вось, Я прыкладу цябе да бацькоў тваіх, і ты пакладзены будзеш у магільніцу тваю ў міры, і ня ўбачаць вочы твае ўсяго таго бедства, якое Я навяду на месца гэтае. І прынесьлі цару адказ."}]}