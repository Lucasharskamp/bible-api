{"data":[{"book":"ग़ज़लुल-ग़ज़लात","chapter":"4","verse":"1","text":"मेरी महबूबा, तू कितनी ख़ूबसूरत, कितनी हसीन है! निक़ाब के पीछे तेरी आँखों की झलक कबूतरों की मानिंद है। तेरे बाल उन बकरियों की मानिंद हैं जो उछलती-कूदती कोहे-जिलियाद से उतरती हैं।"},{"book":"ग़ज़लुल-ग़ज़लात","chapter":"4","verse":"2","text":"तेरे दाँत अभी अभी कतरी और नहलाई हुई भेड़ों जैसे सफ़ेद हैं। हर दाँत का जुड़वाँ है, एक भी गुम नहीं हुआ।"},{"book":"ग़ज़लुल-ग़ज़लात","chapter":"4","verse":"3","text":"तेरे होंट क़िरमिज़ी रंग का डोरा हैं, तेरा मुँह कितना प्यारा है। निक़ाब के पीछे तेरे गालों की झलक अनार के टुकड़ों की मानिंद दिखाई देती है।"},{"book":"ग़ज़लुल-ग़ज़लात","chapter":"4","verse":"4","text":"तेरी गरदन दाऊद के बुर्ज जैसी दिलरुबा है। जिस तरह इस गोल और मज़बूत बुर्ज से पहलवानों की हज़ार ढालें लटकी हैं उस तरह तेरी गरदन भी ज़ेवरात से आरास्ता है।"},{"book":"ग़ज़लुल-ग़ज़लात","chapter":"4","verse":"5","text":"तेरी छातियाँ सोसनों में चरनेवाले ग़ज़ाल के जुड़वाँ बच्चों की मानिंद हैं।"},{"book":"ग़ज़लुल-ग़ज़लात","chapter":"4","verse":"6","text":"इससे पहले कि शाम की हवा चले और साय लंबे होकर फ़रार हो जाएँ मैं मुर के पहाड़ और बख़ूर की पहाड़ी के पास चलूँगा।"},{"book":"ग़ज़लुल-ग़ज़लात","chapter":"4","verse":"7","text":"मेरी महबूबा, तेरा हुस्न कामिल है, तुझमें कोई नुक़्स नहीं है।"},{"book":"ग़ज़लुल-ग़ज़लात","chapter":"4","verse":"8","text":"आ मेरी दुलहन, लुबनान से मेरे साथ आ! हम कोहे-अमाना की चोटी से, सनीर और हरमून की चोटियों से उतरें, शेरों की माँदों और चीतों के पहाड़ों से उतरें।"},{"book":"ग़ज़लुल-ग़ज़लात","chapter":"4","verse":"9","text":"मेरी बहन, मेरी दुलहन, तूने मेरा दिल चुरा लिया है, अपनी आँखों की एक ही नज़र से, अपने गुलूबंद के एक ही जौहर से तूने मेरा दिल चुरा लिया है।"},{"book":"ग़ज़लुल-ग़ज़लात","chapter":"4","verse":"10","text":"मेरी बहन, मेरी दुलहन, तेरी मुहब्बत कितनी मनमोहन है! तेरा प्यार मै से कहीं ज़्यादा पसंदीदा है। बलसान की कोई भी ख़ुशबू तेरी महक का मुक़ाबला नहीं कर सकती।"},{"book":"ग़ज़लुल-ग़ज़लात","chapter":"4","verse":"11","text":"मेरी दुलहन, जिस तरह शहद छत्ते से टपकता है उसी तरह तेरे होंटों से मिठास टपकती है। दूध और शहद तेरी ज़बान तले रहते हैं। तेरे कपड़ों की ख़ुशबू सूँघकर लुबनान की ख़ुशबू याद आती है।"},{"book":"ग़ज़लुल-ग़ज़लात","chapter":"4","verse":"12","text":"मेरी बहन, मेरी दुलहन, तू एक बाग़ है जिसकी चारदीवारी किसी और को अंदर आने नहीं देती, एक बंद किया गया चश्मा जिस पर मुहर लगी है।"},{"book":"ग़ज़लुल-ग़ज़लात","chapter":"4","verse":"13","text":"बाग़ में अनार के दरख़्त लगे हैं जिन पर लज़ीज़ फल पक रहा है। मेहँदी के पौदे भी उग रहे हैं।"},{"book":"ग़ज़लुल-ग़ज़लात","chapter":"4","verse":"14","text":"बालछड़, ज़ाफ़रान, ख़ुशबूदार बेद, दारचीनी, बख़ूर की हर क़िस्म का दरख़्त, मुर, ऊद और हर क़िस्म का बलसान बाग़ में फलता-फूलता है।"},{"book":"ग़ज़लुल-ग़ज़लात","chapter":"4","verse":"15","text":"तू बाग़ का उबलता चश्मा है, एक ऐसा मंबा जिसका ताज़ा पानी लुबनान से बहकर आता है।"},{"book":"ग़ज़लुल-ग़ज़लात","chapter":"4","verse":"16","text":"ऐ शिमाली हवा, जाग उठ! ऐ जुनूबी हवा, आ! मेरे बाग़ में से गुज़र जा ताकि वहाँ से चारों तरफ़ बलसान की ख़ुशबू फैल जाए। मेरा महबूब अपने बाग़ में आकर उसके लज़ीज़ फलों से खाए।"}]}