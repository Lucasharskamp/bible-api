{"data":[{"book":"Mateyi","chapter":"23","verse":"1","text":"Pambeli Yesu kaliwombela lipinga lya vandu pamu na vanachuli vaki,"},{"book":"Mateyi","chapter":"23","verse":"2","text":"Kadeta, “Vawula va Malawu na Mafwalisayu vana uwesu wa kudeta kwanongwa Malawu va Chapanga vamupili Musa."},{"book":"Mateyi","chapter":"23","verse":"3","text":"Ponopa mukamuli na kugola chochosi chadayila kavawombela. Lakini mukotoo kutapula fila fyavagolili, kwanongwa vakugola ha fila fivalandula."},{"book":"Mateyi","chapter":"23","verse":"4","text":"Vakuwopa misiwu misitu na kuvatwika vandu mumakombi, lakini veni vakulema hata kuyesha kupapa padiki."},{"book":"Mateyi","chapter":"23","verse":"5","text":"Veni vakugola findu ili vandu vavajumi. Vakufwala viniku sivelili na mayandiku va Malawu pawushu na mumawoku yawu. Na vakufwala mihabiti yawu yivelili na miviniku mikomi."},{"book":"Mateyi","chapter":"23","verse":"6","text":"Vakudayila fwasi nofu mulihungu na kwikala mufigoda fya hishima munyumba sha kudadavila."},{"book":"Mateyi","chapter":"23","verse":"7","text":"Vakudayila kujambushiwa kwa ndundamilu musoku na vakudayila kukemiwa na vandu, ‘muwula’"},{"book":"Mateyi","chapter":"23","verse":"8","text":"Lakini yumwi mukotoo kukemiwa ‘muwula,’ kwanongwa muwula wenu yumu hela na mwavosi yumwi muva munyumba yimu."},{"book":"Mateyi","chapter":"23","verse":"9","text":"Wala mukotoo kumukema mundu yoyosi ‘Tati’ pa mlima awu kwanongwa Tati wenu yumu hela, yaveli kumbindi."},{"book":"Mateyi","chapter":"23","verse":"10","text":"Wuwula wula mukotoo kukemiwa ‘fiwongosi,’ kwanongwa chiwongosi wenu yumu hela, Kilistu Mkombola."},{"book":"Mateyi","chapter":"23","verse":"11","text":"Yaveli mkomi kwa yumwi ndi ghavi ndumindumi wa yumwi."},{"book":"Mateyi","chapter":"23","verse":"12","text":"Yaitutumula dapohomushiwi na yaipohumosha datutumuliwi na Chapanga.”"},{"book":"Mateyi","chapter":"23","verse":"13","text":"“Pishu, yumwi vawula va Malawu na Mafwalisayu, vafyangu! Mukuvatatila vandu mlyangu wa wutwa wa kumbindi kwa Chapanga. Na mwaveni mukwingila ha mugati, wala mukuvayingisha ha vandu yivadayila kwingila vayingili."},{"book":"Mateyi","chapter":"23","verse":"14","text":"Pishu, yumwi vawula va Malawu na Mafwalisayu, yumwi mukuvapughapugha vangalimlyangu na kutola findu fyawu na kudadava ngumbilu ndali ili kuyilangusha kwa vandu. Kwa nongwa ayi asabu yenu dayivi ngomi nendu."},{"book":"Mateyi","chapter":"23","verse":"15","text":"“Pishu, yumwi vawula va Malawu na Mafwalisayu, yumwi vafyangu! Mukutyanga kujabuka bahali na milima yitangalili ili muweshi kumughalambula mundu ajumili kucha wumujumila yumwi. Pamupata mukuwesha kumgola mwana ayendi mumotu wa lifumbika nendu pitu yumwi."},{"book":"Mateyi","chapter":"23","verse":"16","text":"“Pishu yumwi fiwongosi ngalimesu! Yumwi mukudeta, ‘Kucha, mundu payilapa kwa nyumba ya Chapanga, malapu ava chindu ha, Lakini payilapa kwanongwa chumang'andu ya nyumba ya Chapanga, malapu ava vakumkamula.’"},{"book":"Mateyi","chapter":"23","verse":"17","text":"Yumwi ngalimesu vapufi! Choti chitawukili nendu, Chumang'andu awu nyumba ya Chapanga yiigola ayi chumang'andu kuva ying'alili?"},{"book":"Mateyi","chapter":"23","verse":"18","text":"Kandi mukuvawula, ‘Kucha, mundu payilapa pa fyalu pa kutambikila chindu ha, lakini payilapa kwa fupu yivikiwili pambindi ya fyalu pa kutambikila, malapu vala vakumukamula,’"},{"book":"Mateyi","chapter":"23","verse":"19","text":"Yumwi ngalimesu! Choti chiveli na mana munu, Yila fupu awu pala fyalu, paligoliwa litambiku livi ling'alili?"},{"book":"Mateyi","chapter":"23","verse":"20","text":"Mundu yayilapa kwa mahali pa kutambikila litambiku, kayilapa kwa mahali pa fyalu na kwa chochosi chivikiwili pambindi yaki."},{"book":"Mateyi","chapter":"23","verse":"21","text":"Na yailapa kwa nyumba ya Chapanga, kayilapa kwa yila Nyumba ya kudadavila na wuwula wula kwa Chapanga yula yayikala mugati."},{"book":"Mateyi","chapter":"23","verse":"22","text":"Na yailapa kwa kumbindi kwa Chapanga, kayilapa kwa chigoda cha wutwa wa kumbindi kwa Chapanga na kwa Chapanga yula yayikalilili chigoda achi."},{"book":"Mateyi","chapter":"23","verse":"23","text":"“Pishu yumwi vawula va Malawu na Mafwalisayu, vafyangu! Vakumugayila Chapanga chindu chimu kwa kila findu lilongu, hata kwa mihamba yiveli na nyambulilu nofu, myaya na mingwema, kunu mukufileka findu fiveli fitalama fya Malawu kucha kugola fyadayila Chapanga, haki na lusungu na ujumilwa findu afi fitawuka mukudayiliwa kufigola ngajila kuyivasuwa fila fimonga."},{"book":"Mateyi","chapter":"23","verse":"24","text":"Fiwongosi ngalimesu! Mukujabula chindu chidokwa kucha vangosi mufindu fya kulandila, lakini mukumila findu fikomi kucha ndembu!"},{"book":"Mateyi","chapter":"23","verse":"25","text":"“Pishu yumwi vawula va Malawu na Mafwalisayu, vafyangu! Mukung'ofuwa lwindi na bakuli kwa panji, lakini mugati mukukuleka mumema findu mufipatili kwa njila ya kuvapoka na ubafu."},{"book":"Mateyi","chapter":"23","verse":"26","text":"Mafwalisayu ngalimesu! Hofuwi lwindi mugati tanila na panji dakuvi nyanyi wuwowu."},{"book":"Mateyi","chapter":"23","verse":"27","text":"“Pishu yumwi vawula va Malawu na Mafwalisayu, vafyangu! Muva kucha sembi. Sivashaghishili kwa panji sikuwoneka kuva nyanyi, lakini mgati mumema mipava ya chikongu na ndambu ya wafu."},{"book":"Mateyi","chapter":"23","verse":"28","text":"Wuwowu yumwi mukuwoneka kwa vandu kwa panji muva vasangi, lakini kwa mugati mumema ufyangu na wafu."},{"book":"Mateyi","chapter":"23","verse":"29","text":"“Pishu yumwi vawula va Malawu na Mafwalisayu, vafyangu! Mukujenga sembi sha vambuyi na kumelimetesha sembi sha vandu goleki."},{"book":"Mateyi","chapter":"23","verse":"30","text":"Mukudeta kucha yufwi tungaveli chipindi cha vavaha vetu tungaveli pamu ha kuvawulagha vambuyi!"},{"book":"Mateyi","chapter":"23","verse":"31","text":"Ponopa mukutovilela mwaveni baha kucha muva vana va vandu vavawulayi vambuyi."},{"book":"Mateyi","chapter":"23","verse":"32","text":"Topi, ponopa mugolikeshi chichuku yila yivakandili vavaha venu!"},{"book":"Mateyi","chapter":"23","verse":"33","text":"Yumwi njoka yaveli na usungu! Mukuwesha wuliwuli kwilyepa kuhighilu ya motu wa lifumbika?"},{"book":"Mateyi","chapter":"23","verse":"34","text":"Ndi nongwa nenga nguvayeghela mbuyi, vandu yivaveli na luhunja na vawula va Malawu, damuvawulayi na kumvangilila mulupingika vamonga vamu na vamonga damuvalatuli na fiboku munyumba ya kudadavila yenu na kuvasaka mbwani shosi."},{"book":"Mateyi","chapter":"23","verse":"35","text":"Topi, mbatiwa yosi dayivapati kwanongwa ya mwasi wosi wa vandu goleki wumwayikili muuganga, yina kukandila kumwayika kwa mwasi wa Abeli yaveli ngajila nongwa mbaka yila ya Sakaliya mwana wa Balakiya, yimumuwulayili munyumba ya Chapanga muchumba gati ya pang'alili na pafyalu."},{"book":"Mateyi","chapter":"23","verse":"36","text":"Nguvawombela nakaka, chileli achi dachipati asabu kwanongwa ya njifwa asi."},{"book":"Mateyi","chapter":"23","verse":"37","text":"“Yelusalemu! Deku Yelusalemu! Ukuvawulaya Vambuyi na kuvatovanga miganga vala valayishiwili kwa yuwi. Kaningi nyesha kuvakunga vana vaku kwa nenga kucha wula nguku pakunga vana vaki mwifungu ya mbapatilu shaki, lakini mulema."},{"book":"Mateyi","chapter":"23","verse":"38","text":"Topi loli, nyumba yaku Chapanga dayilekiwi domoo!"},{"book":"Mateyi","chapter":"23","verse":"39","text":"Ngukuwombela, dawung'oni kandi ha mbaka pawudeta: ‘Anemiliwi ayu yayisayu kwa litawa lya Bambu.’ ”"}]}