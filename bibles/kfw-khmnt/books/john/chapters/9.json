{"data":[{"book":"John","chapter":"9","verse":"1","text":"Jisu'n asiya aleiloon phakhan, ama'n injuonei makheiya amit kacho miring inkhat aleimu."},{"book":"John","chapter":"9","verse":"2","text":"Asiamruoi ngai'n amadiang inleirakel, “Karu, tume manu katho, hiwa mipa hibe emakli anu apa ngai manu jarrabe ama'n amit cho-ah injuoneihi?”"},{"book":"John","chapter":"9","verse":"3","text":"Jisu'n aleimasang, “Ama mit kachohi ama manu emakli anu apa manu jarra emak, takkha Pathian ranak kha ama chungnga chuon inlarnasik eii."},{"book":"John","chapter":"9","verse":"4","text":"Kani omlaiseng kei kanajuotir ama chuonkha eini'n nithosik eii; tuteii innum chuon thothamak nasik zaan kha aheiwajei."},{"book":"John","chapter":"9","verse":"5","text":"Kei'n manmasituolla kaomlaiseng, kei manmasituol war kha ka eii.” Matt 5:14; Jn 8:12"},{"book":"John","chapter":"9","verse":"6","text":"Hiwa atisuo nuk-ah, Jisu'n neipilla aleimachil khat-um amachil kha rahut khale aleikamet halli dialdook kha miringpa mit-ah aleikanoot"},{"book":"John","chapter":"9","verse":"7","text":"halli amadiang aleiti, “Siro, halli Siloam (Siloam tinachu itir tina eii) tuikuong khan namai juophero.” Miringpa khan asiya amai ajuophe, halli amit amuwa ahongkir."},{"book":"John","chapter":"9","verse":"8","text":"A-indiang inwaipui khat-um matiang ama'n baksik ileini kaleimu mi-ngai'n inleiti, “Hiwa mipahi in-ong jolla baksik kanani kachak pakha emak abe?”"},{"book":"John","chapter":"9","verse":"9","text":"Mi lekkhat in inleiti, “Ama hi eii,” leiilaak ngai'n “Emak takkha amale inpuokeeng” inleiti."},{"book":"John","chapter":"9","verse":"10","text":"Inmani'n amadiang inleiti, “Ang omchanna nang in namit nihongmume?”"},{"book":"John","chapter":"9","verse":"11","text":"Ama'n aleimasang, “Jisu inti miring inkhat in dialdook aboolla, kamit-ah akanoot-ah anati, Siloamma siro halli namai juophero; Khawa jarra kei'n kasiya kamai kajuophe li kei'n kamit kamujei.”"},{"book":"John","chapter":"9","verse":"12","text":"Inmani'n inleirakel, “Ama hun ommejei?”"},{"book":"John","chapter":"9","verse":"13","text":"Inmani ngai'n amit kaleicho miring pakha Pharisee ngaidiang inleiruoi."},{"book":"John","chapter":"9","verse":"14","text":"Jisu'n dialdook boolla khat-um amit kachopa aleimindamna kha Sabbath nikhuoni alei eii."},{"book":"John","chapter":"9","verse":"15","text":"Pharisee ngai'n, woikhat inlet-ah mipadiang angtho tholia namit nihongmume tia inleirakelnook. Ama'n inmani diang aleiti, “Ama'n dialdook kamit-ah akanoot; kei'n kamai kajuophe, halli kei'n kamujei.”"},{"book":"John","chapter":"9","verse":"16","text":"Pharisee lekkhat ngai'n inleiti, “Hiwa katho miring kha Pathian diang makheiya emak, ajarchu ama'n Sabbath kha juimak.”"},{"book":"John","chapter":"9","verse":"17","text":"Khawa jarra Pharisee ngai'n mitkacho padiang woikhat inlet-ah inleirakelrit, “Nangleii amahi tu-eii natime? tichu ama'n nang namit naminmujei.”"},{"book":"John","chapter":"9","verse":"18","text":"Jihudi ngai'n anu apa inleikoimak laisengchu ama kha amit leicho khat-um tuun ihongmu ejei tihi lei-ngamnamu,"},{"book":"John","chapter":"9","verse":"19","text":"khawa jarra inmani diang inleirakel, “Hiwahi nangni'n amit cho-ah kinjuonei eii ningti nangni sapa kha ebo? halle, angtho tholia ama'n tuunchu imume?”"},{"book":"John","chapter":"9","verse":"20","text":"Anu li apa khan inleimasang, “Keini'n kinjet amahi keini sapa kha eii, khat-um amit cho-ah kinjuonei eii."},{"book":"John","chapter":"9","verse":"21","text":"Takkha ang omchanna ama'n tuunchu imume khachu keini'n jetmung, khale inruoiya ama mit-hi tu miring imindamme keini'n jetmung. Amadiang rakelru; amahi naipang emakjei, ama apum tak-in rilrase.”"},{"book":"John","chapter":"9","verse":"22","text":"Anu li apa'n Jihudi ngai inleichi jarra hiwahi inleiti, ajarchu Jihudi ngai inzootna aleiom, khachu Jisu hi Messiah eii kati miring kha Synagogue makheiya inpuutsik eii."},{"book":"John","chapter":"9","verse":"23","text":"Khawa jarra anu li apa khan, “Amahi naipang emakjei, amadiang rakelru inleiti!”"},{"book":"John","chapter":"9","verse":"24","text":"Khawa jarra inmani'n amit kaleichopa kha woikhat inlet-ah inkoirit-ah amadiang inleiti, “Pathian kha minpaakro; keini'n miring pakha manu karoon mi eii tikha kinjet.”"},{"book":"John","chapter":"9","verse":"25","text":"Ama'n aleimasang, “Ama kha manu karoon mibe emakbe, kei'n jetmong; kei'n inkhatchu kajet, Kei kamit aleicho, tuunchu kei kamujei.”"},{"book":"John","chapter":"9","verse":"26","text":"Inmani'n amadiang inleirakel, “Ama'n nangdiang angme itho? angtho tholi ama'n namit kacho imindamme?”"},{"book":"John","chapter":"9","verse":"27","text":"Ama'n inmani diang aleimasang, “Kei'n nangnidiang katisuojei, halli nangni'n rangaimakchu. angjarra nangni'n inlet-ah ninglara-ngai zootme? Nangni-um ama siamruoi ngai ning-ezootbe?”"},{"book":"John","chapter":"9","verse":"28","text":"Inmani'n amadiang inranna inleiti, “Nangchu ama siamruoi na eii, takkha keinichu Moses siamruoi kin eii."},{"book":"John","chapter":"9","verse":"29","text":"Pathian in Moses le ilei inbiak khachu keini'n kinjet, takkha hiwa miringpa jarrachu ama humakheiya kaheiwame eini'n iteii jetmakmi.”"},{"book":"John","chapter":"9","verse":"30","text":"Miring pa'n aleimasang, “Hiwahi angtuk-ah ngak kaomme, angjarra nangni'n amahi humakheiya ijuome ningjetmak, takkha ama'n kei kamit kacho hichu imindam."},{"book":"John","chapter":"9","verse":"31","text":"Eini'n nijet Pathian in manu karoon miring ngaidiang ra-ngaimak, takkha amadiang chubei katho khat-um ama lungdou katho mi ngai diangchu, Pathian in arangai."},{"book":"John","chapter":"9","verse":"32","text":"Manmasituol hong-injirra inphut tuteii miring inkhat innum amit cho-ah injuonei miring amit kaminmurit lajetmakmi."},{"book":"John","chapter":"9","verse":"33","text":"Hiwa miring pahi Pathian diang makheiya kajuo emak inchu, ama'n iteii thomator nuni.”"},{"book":"John","chapter":"9","verse":"34","text":"Inmani'n amadiang inleimasang, “Nang manule inruoiya innajuonei, halli nang in keinidiang nanaminchu sikbe?” halli inmani'n ama kha Synagogue makheiya inleipuutjei."},{"book":"John","chapter":"9","verse":"35","text":"Jisu'n ama kha inpuutjei tikha aleijet, halli Jisu'n ama kha alei-intongpuiya aleiti, “Nang Miring Sapa diang na-ngamnabo?”"},{"book":"John","chapter":"9","verse":"36","text":"Ama'n aleimasang, “Karu, kei'n ama diang ka-ngam nasik-ah, ama kha tume natipiro!”"},{"book":"John","chapter":"9","verse":"37","text":"Jisu'n amadiang aleiti, “Nang in ama kha namujei, tuun nangdiang karilla kaom ama kha eii.”"},{"book":"John","chapter":"9","verse":"38","text":"Ama'n aleiti, “Pumi, Kei ka-ngamnajei!” halli ama'n Jisu diang chubei aleitho."},{"book":"John","chapter":"9","verse":"39","text":"Jisu'n aleiti, “Kamumak ngai'n inmunasik, halli akamu ngai'n inmit chonasik kei'n manmasituolla chongkatan kijuo kha eii.”"},{"book":"John","chapter":"9","verse":"40","text":"Pharisee lekkhat ama koolla kaom ngai'n hiwa chonghi injet-ah amadiang inleiti, “Keini ngai-um kinmit chobejei?”"},{"book":"John","chapter":"9","verse":"41","text":"Jisu'n inmani diang aleimasang, “Nangni ningmit aleicho inchu, nangni'n manu karoon kha lei-enutun; takkha tuundet nangni'n keini kinmu ningti jarra, nangni manu karoon kha ningla-eii.”"}]}