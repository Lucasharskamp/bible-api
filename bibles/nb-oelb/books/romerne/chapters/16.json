{"data":[{"book":"Romerne","chapter":"16","verse":"1-2","text":"Vår søster Føbe, som er medarbeider i menigheten i byen Kenkreæ, kommer snart og hilser på dere. Ta vel imot henne, etter som hun lever i fellesskap med Herren Jesus. Dere må behandle henne på en måte som troende bør gjøre. Hjelp henne med alt hun trenger, for hun har vært til støtte for mange, også for meg."},{"book":"Romerne","chapter":"16","verse":"3","text":"Hils til Priska og Akvilas, som sammen med meg sprer budskapet om Jesus Kristus."},{"book":"Romerne","chapter":"16","verse":"4","text":"De har til og med risikert livet for min skyld. Det er ikke bare jeg som er takknemlig for disse to. Det gjelder også alle menighetene som ikke består av jøder."},{"book":"Romerne","chapter":"16","verse":"5","text":"Hils også menigheten som møtes i hjemmet deres."},{"book":"Romerne","chapter":"16","verse":"6","text":"Hils også Maria, som har arbeidet så hardt for å hjelpe dere."},{"book":"Romerne","chapter":"16","verse":"7","text":"Hils Andronikos og Junias, som begge er jøder og har sittet i fengsel sammen med meg. De er disipler16:7 Blir også kalt apostler. til Kristus, og er satt stor pris på av alle, og de begynte å tro på Kristus før meg."},{"book":"Romerne","chapter":"16","verse":"8","text":"Hils min kjære venn Ampliatus, som deler mitt fellesskap med Herren Jesus."},{"book":"Romerne","chapter":"16","verse":"9","text":"Hils Urbanus, som sammen med meg tjener Kristus, og min kjære venn Stakys."},{"book":"Romerne","chapter":"16","verse":"10","text":"Hils Apelles, som har fått gå gjennom så mye for Kristus. Hils også dem som bor og arbeider i Aristobolus sitt hjem."},{"book":"Romerne","chapter":"16","verse":"11","text":"Hils Herodion, som er jøde, slik som jeg. Hils alle dem som bor og arbeider i hjemmet til Narkissos og lever i fellesskap med Herren Jesus."},{"book":"Romerne","chapter":"16","verse":"12","text":"Hils Tryfena og Tryfosa, som arbeider i tjenesten for Herren, og den kjære Persis, som har stått så hardt på for å tjene Herren."},{"book":"Romerne","chapter":"16","verse":"13","text":"Hils Rufus, som takket ja til å bli Herrens utvalgte, og mor hans, som er som en mor også for meg."},{"book":"Romerne","chapter":"16","verse":"14","text":"Hils Asynkritos, Flegon, Hermes, Patrobas, Hermas og de troende søsken som er sammen med dem."},{"book":"Romerne","chapter":"16","verse":"15","text":"Hils Filologos, Julia, Nerevs og søsteren hans, Olympas og alle de andre troende som er sammen med dem."},{"book":"Romerne","chapter":"16","verse":"16","text":"Gi hverandre et velkomstkyss som troende.16:16 På gresk: Hilse hverandre med et hellig kyss. Det var et ritual som inngikk i menighetens gudstjenester. De hilste hverandre med et kyss, mennene for seg og kvinnene for seg. Alle menighetene her hilser til dere."},{"book":"Romerne","chapter":"16","verse":"17","text":"Til slutt, kjære søsken, vil jeg oppfordre dere: Pass dere for dem som blir årsak til splittelse og får mennesker til å forlate troen på Kristus ved å undervise om det som strider mot troen dere har fått lære å kjenne. Hold dere borte fra disse personene!"},{"book":"Romerne","chapter":"16","verse":"18","text":"Denne type mennesker tjener ikke vår Herre Kristus, men er bare interessert i det de kan mette sin egen mage16:18 De underviste sannsynligvis om at visse typer mat var forbudt. med. Med fine ord og talemåter bedrar de lettlurte tilhørere."},{"book":"Romerne","chapter":"16","verse":"19","text":"Det er en kjent sak at dere holder fast ved troen på Herren, og det gjør meg glad. Jeg ønsker at dere skal være oppfinnsomme når det gjelder å gjøre godt, og totalt uerfarne når det gjelder å gjøre ondt."},{"book":"Romerne","chapter":"16","verse":"20","text":"Jeg ber om at Gud, han som gir fred, snart skal la dere beseire Satan. Videre ber jeg om at alt godt og at vår Herre Jesu Kristi kjærlighet, vil være med dere alle."},{"book":"Romerne","chapter":"16","verse":"21","text":"Min medarbeider Timoteus hilser til dere. Det samme gjør også mine jødiske venner Lukius, Jason og Sosipater."},{"book":"Romerne","chapter":"16","verse":"22","text":"Også jeg, Tertius, som har skrevet ned dette brevet for Paulus, hilser til dere som deler fellesskapet med Herren Jesus."},{"book":"Romerne","chapter":"16","verse":"23","text":"Gaius hilser til dere. Det er i hjemmet hans jeg bor. Der møter også hele menigheten hverandre. Erastus, som er regnskapsfører her i byen, hilser til dere. Det gjør også Kvartus, som er en av de andre troende16:23 En del håndskrifter har med et ekstra vers: 24 Jeg ber om at vår Herre Jesus Kristus skal vise dere sin godhet. Ja, det er sant! her."},{"book":"Romerne","chapter":"16","verse":"25-27","text":"Hyll Gud, for han er den som kan gjøre troen sterk hos alle! Dette fortalte jeg dere da jeg kom med det glade budskapet om Jesus Kristus. Budskapet om Kristus var Guds hemmelige plan, som hadde ligget skjult siden tidenes begynnelse. Men nøyaktig som Gud, han som er evig, hadde bestemt, har han nå avslørt sin plan. Han har gjort kjent det han hele tiden har forutsagt ved profetene i Skriften16:25-27 ”Skriften” for jødene er Bibelens første del, den som vi kaller Det gamle testamente., for at alle folk skal kunne tro på Kristus og bli lydige mot ham."}]}