{"data":[{"book":"Mark","chapter":"8","verse":"1","text":"Mata mamɔkɔ, ntɛ kənay ka afum kəlɔma sɔ kənatɔyɔ yeri yedi mɔ, k'ewe acɛpsɛ ɔn, k'oloku ŋa:"},{"book":"Mark","chapter":"8","verse":"2","text":"«Nɔnɔfɔr deyi'm teta kənay kaŋkɛ. Mata maas mɔ mamɛ ŋayi'm kəsək, ali peri pedi ŋayɔ fɛ sɔ."},{"book":"Mark","chapter":"8","verse":"3","text":"K'isɔŋɛ ŋa kəlukus nde ndaraŋan ta ŋandi peri-ɛ, ŋaŋkɔyi dəpəcuca dɔpɔ, bawo alɔma pəbɔlɛ pɔ ŋayɛfɛ.»"},{"book":"Mark","chapter":"8","verse":"4","text":"Kɔ acɛpsɛ ɔn ŋayif kɔ: «Awa, deke antam kəsɔtɔ cəcom ncɛ andenɛmbərsɛ ŋa, nnɔ kəfo kəyer-yer kaŋkɛ mɔ?»"},{"book":"Mark","chapter":"8","verse":"5","text":"Kɔ Yesu eyif ŋa: «Cəcom cəke cɔ nəyɔ-ɛ?» Kɔ ŋaloku kɔ: «Cəcom camət-mɛrəŋ.»"},{"book":"Mark","chapter":"8","verse":"6","text":"Awa, k'oloku kənay a ŋandɛ dəntɔf. Ntɛ ɛlɛk cəcom ncɛ camət-mɛrəŋ mɔ, k'eyif Kanu barka, k'entep-tepi ci, k'ɛyɛfɛ kəsɔŋəs ci acɛpsɛ ɔn ntɛ tɔŋsɔŋɛ ŋayerəs ci kənay mɔ."},{"book":"Mark","chapter":"8","verse":"7","text":"Molop mɔlɔma mɛnayi sɔ. Ntɛ elip kəyif Kanu barka teta mi mɔ, k'oloku a payer sɔ mamɔkɔ."},{"book":"Mark","chapter":"8","verse":"8","text":"Kɔ kənay kəndi kɔ kənɛmbərɛ, k'asɔtɔ mafala camət-mɛrəŋ mɛlarɛ yeri yɛlpəs."},{"book":"Mark","chapter":"8","verse":"9","text":"Kənay ka afum kaŋkɔ kənabəp afum wul maŋkəlɛ (4.000), ntɛ telip mɔ, kɔ Yesu elembərnɛ ŋa."},{"book":"Mark","chapter":"8","verse":"10","text":"Gbəncana babɔkɔ k'ɛmbɛrɛ debil kɔ acɛpsɛ ɔn, kɔ ŋaŋkɔ sədare sa Dalmanuta."},{"book":"Mark","chapter":"8","verse":"11","text":"Kɔ aFarisi ŋander, kɔ ŋancop kəgbɛkəlɛnɛ kɔ Yesu, ntɛ ŋafaŋ kəsumpər kɔ dəmoloku mɔ, kɔ ŋawer kɔ tɛgbɛkərɛ tɛwɛy-wɛy tɔlɔma ntɛ tɛyɛfɛ dəkɔm mɔ."},{"book":"Mark","chapter":"8","verse":"12","text":"Kɔ Yesu ontorɛ kifir pəpɔŋ, k'eyif: «Ta ake tɔ dɛtɛmp dandɛ deŋwenɛ tɛgbɛkərɛ tɛwɛy-wɛy-ɛ? Kance icloku nu: Afɔsɔŋ dɛtɛmp dandɛ tɛgbɛkərɛ tɛwɛy-wɛy.»"},{"book":"Mark","chapter":"8","verse":"13","text":"Ntɛ elip kəlok-lokər ŋa mɔ, kɔ Yesu ɛsak ŋa, k'ɛmbɛrɛ sɔ debil kəkɔ ka mokuru."},{"book":"Mark","chapter":"8","verse":"14","text":"Acɛpsɛ a Yesu ŋanapələrnɛ kəlɛk cəcom. Kəcom kin gboŋ kɔ ŋanayɔ dəndo debil."},{"book":"Mark","chapter":"8","verse":"15","text":"Kɔ Yesu oloku ŋa tosom ntɛ: «Nəmepi fɔr, nəkɛmbərnɛ lebin da aFarisi kɔ da Herodu.»"},{"book":"Mark","chapter":"8","verse":"16","text":"Kɔ acɛpsɛ ŋayɛfɛ kəbocərɛnɛ kiti taŋan, bawo ŋanayɔ fɛ cəcom."},{"book":"Mark","chapter":"8","verse":"17","text":"Kɔ Yesu ɛncərɛ tes ntɛ ŋancbocərɛnɛ kiti mɔ, k'eyif ŋa: «Ta ake tɔ nəmbocərɛnɛ kiti nəcloku a nəyɔ fɛ cəcom-ɛ? Nəntasɔtɔ fɛ mera haŋ ndɛkəl? Nəfɔcərɛ? Nəna nəmbiyɛ səbomp?"},{"book":"Mark","chapter":"8","verse":"18","text":"Nəyɔ fɔr, mba nəfɔnəŋk? Nəyɔ ləŋəs, mba nəfɔne? Nəncɛm-cɛmnɛ fɛ,"},{"book":"Mark","chapter":"8","verse":"19","text":"ntɛ inatep-tepɛ arkun wul kəcamət (5.000) cəcom kəcamət mɔ, cəcom cəlpəs cəfala cəke cɔ nənasɔtɔ-ɛ?» Kɔ acɛpsɛ ŋaloku Yesu: «Wəco kɔ mɛrəŋ.»"},{"book":"Mark","chapter":"8","verse":"20","text":"«Ntɛ inatep-tepɛ afum wul maŋkəlɛ (4.000) cəcom camət-mɛrəŋ mɔ, cəfala cəke cɔ nənasɔtɔ cəcom cəlpəs-ɛ?» Kɔ ŋaloku Yesu: «Cəfala camət-mɛrəŋ.»"},{"book":"Mark","chapter":"8","verse":"21","text":"Kɔ Yesu eyif ŋa: «Haŋ ndɛkəl nəntacərɛ fɛ ba?»"},{"book":"Mark","chapter":"8","verse":"22","text":"Yesu kɔ acɛpsɛ ɔn ŋander Bɛtsayida. K'aŋkɛrɛ kɔ wətɔnəŋk k'alɛtsɛnɛ kɔ, a pədeŋ kɔ kəca."},{"book":"Mark","chapter":"8","verse":"23","text":"Kɔ Yesu osumpər wətɔnəŋk wəkakɔ kəca k'eŋkekərɛ kɔ dare kəsək. K'oyukər kɔ lin dəfɔr, k'endeŋər kɔ waca, pəcyif kɔ: «Məŋnəŋk paka pɔlɔma ba?»"},{"book":"Mark","chapter":"8","verse":"24","text":"Kɔ wətɔnəŋk emepi fɔr pəcloku: «Iŋnəŋk afum, iŋnəŋk ŋa pəmɔ tɔk, mba ŋaŋkɔt.»"},{"book":"Mark","chapter":"8","verse":"25","text":"Kɔ Yesu ɔŋgbɔkərɛ sɔ kədeŋ kɔ waca dəfɔr, ntɛ wətɔnəŋk nwɛ endegbɔkərɛ kəmepi fɔr pɔpɔŋ mɔ, k'ɛntamnɛ, pəcnəŋk pəwaŋkəra."},{"book":"Mark","chapter":"8","verse":"26","text":"Kɔ Yesu elembərnɛ kɔ, pəkɔ nde ndɔrɔn, k'oloku kɔ: «Ta məbɛrɛ dare de!»"},{"book":"Mark","chapter":"8","verse":"27","text":"Kɔ Yesu ŋawur kɔ acɛpsɛ ɔn ntende dare da Sesari sa Filip. Ŋayi dɔpɔ, k'ɛyɛfɛ kəyifət acɛpsɛ ɔn: «Ntɛ afum ŋaŋloku mɔ, an'iyɔnɛ-ɛ?»"},{"book":"Mark","chapter":"8","verse":"28","text":"Kɔ acɛpsɛ ŋaloku kɔ: «Alɔma ŋaloku a Aŋnabi Saŋ Batis, kɔ alɔma a Aŋnabi Eli, kɔ alɔma sɔ a sayibɛ səlɔma.»"},{"book":"Mark","chapter":"8","verse":"29","text":"Kɔ Yesu eyif ŋa: «A nəna-a, an'iyɔnɛ-ɛ?» Kɔ Piyɛr oloku: «Məna, Krist8.29 «Krist» = «Wəsom ka Kanu» tokulɛ tɔ = «Nwɛ Kanu kəyɛk-yɛk kəsom mɔ teta kəyac afum a Kanu.»  məyɔnɛ.»"},{"book":"Mark","chapter":"8","verse":"30","text":"K'entiŋ-tiŋ ŋa kətɔloku fum tetɔn."},{"book":"Mark","chapter":"8","verse":"31","text":"Kɔ Yesu oncop kətəksɛ ŋa pəclenɛ: «Mɛnɛ patɔrəs Wan ka Wərkun pəlarəm. Abeki, aloŋnɛ apɔŋ, kɔ atəksɛ sariyɛ s'aSuyif ŋandewɛnəs kɔ, padif kɔ, mba pəfɔtɛ dədefi kɔ tataka ta maas tencepər-ɛ.»"},{"book":"Mark","chapter":"8","verse":"32","text":"Yesu oncloku moloku mamɛ pəsoku pɛs. Kɔ Piyɛr ewe kɔ kəsək, k'oncop kənal kɔ."},{"book":"Mark","chapter":"8","verse":"33","text":"Mba Yesu olukus, k'ɛŋgbətnɛ acɛpsɛ ɔn, k'ɛŋgbəŋ-gbəŋər Piyɛr: «Məkafəlɛ nde kumunt kem darəŋ, məna Sentani, məfɔcɛm-cɛmnɛ pəmɔ Kanu, mɛnɛ pəmɔ afum.»"},{"book":"Mark","chapter":"8","verse":"34","text":"Kɔ Yesu ewe kənay ka afum kɔ acɛpsɛ ɔn, k'oloku ŋa: «Kɔ fum ɛfaŋ kəcɛps'em-ɛ, wəkayi pəsak kəcɛm-cɛmnɛ teta nkɔnsərka, pəgbaŋnɛ kətɔk kɔn kəpəmpəl pəcəm'em darəŋ."},{"book":"Mark","chapter":"8","verse":"35","text":"Bawo nwɛ o nwɛ ɛŋfaŋ kəyac kəyi kɔn doru mɔ, endebut ki, mba nwɛ o nwɛ ombut kiyi kɔn doru teta ina kɔ Kibaru Kətɔt mɔ, ɛŋyac kiyi kɔn doru."},{"book":"Mark","chapter":"8","verse":"36","text":"Dəkəcəmɛ dere dɔ tɔyɔ fum kəsɔtɔ kɔn doru fəp, kɔ wəkayi ombut kiyi kɔn doru-ɛ?"},{"book":"Mark","chapter":"8","verse":"37","text":"Ake fum ɛntam kəsɔŋ kəsəkpərɛ ka kiyi kɔn doru-ɛ?"},{"book":"Mark","chapter":"8","verse":"38","text":"Nwɛ o nwɛ ɛlapərn'em kɔ moloku mem dɛtɛmp da aciya kɔ asumpər dalakɔ dandɛ dacɔ mɔ, Wan ka Wərkun sɔ endekɔlapərnɛ wəkayi k'endeder nɔrɔ da Kas disrɛ, kɔ mɛlɛkɛ mecempi.»"}]}