{"data":[{"book":"2 Korinćanima","chapter":"10","verse":"1","text":"Ja, Pavao, preklinjem vas s blagošću i krotkošću Kristovom, iako neki kažu da sam odvažan kad sam daleko od vas, ali popustljiv kad sam među vama,"},{"book":"2 Korinćanima","chapter":"10","verse":"2","text":"nemojte da moram biti vrlo odvažan, kao što sam odlučio biti prema onima koji pogrešno drže da mi postupamo iz ljudskih pobuda."},{"book":"2 Korinćanima","chapter":"10","verse":"3","text":"Istina, živimo u tijelu, ali ne služimo se zato tjelesnim oružjem."},{"book":"2 Korinćanima","chapter":"10","verse":"4","text":"Služimo se Božjim moćnim oružjem, a ne ljudskim, da rušimo utvrde."},{"book":"2 Korinćanima","chapter":"10","verse":"5","text":"Obaramo mudrovanja i svaku oholost koja se podiže protiv spoznaje Boga te zarobljujemo svaki razum da se pokorava Kristu."},{"book":"2 Korinćanima","chapter":"10","verse":"6","text":"Pripravan sam kazniti svaku nepokornost kad vaša pokornost bude savršena."},{"book":"2 Korinćanima","chapter":"10","verse":"7","text":"Vi vidite samo vanjštinu! Ako tko sebe zasigurno drži Kristovim, neka zna da smo i mi Kristovi kao što je i on."},{"book":"2 Korinćanima","chapter":"10","verse":"8","text":"Ako sam se malo više i pohvalio vlašću koju nam je Gospodin dao, ne stidim se toga. Jer on nam je tu vlast dao za vašu izgradnju, a ne vama na propast."},{"book":"2 Korinćanima","chapter":"10","verse":"9","text":"Govorim vam to da ne biste pomislili kako vas svojim poslanicama želim prestrašiti."},{"book":"2 Korinćanima","chapter":"10","verse":"10","text":"Jer neki kažu: “Poslanice su mu ozbiljne i stroge, ali kad je osobno nazočan, onda je slabić, a i slab je propovjednik!”"},{"book":"2 Korinćanima","chapter":"10","verse":"11","text":"Oni koji tako govore, neka znaju da ću, kada dođem, biti isti kao i u svojim poslanicama!"},{"book":"2 Korinćanima","chapter":"10","verse":"12","text":"Ne usuđujem se, razumije se, izjednačiti ili usporediti s onima koji vam sami sebe preporučuju. Ali oni sebe procjenjuju samo vlastitim mjerilima i međusobno se uspoređujući! Nerazumno postupaju."},{"book":"2 Korinćanima","chapter":"10","verse":"13","text":"Mi se ipak nećemo hvaliti vlašću koju nemamo. Cilj nam je mjeriti se prema Božjoj nakani za nas, koja obuhvaća i naš rad s vama."},{"book":"2 Korinćanima","chapter":"10","verse":"14","text":"Ne idemo predaleko tvrdeći da imamo određenu vlast nad vama jer smo bili prvi koji smo vam donijeli Radosnu vijest o Kristu."},{"book":"2 Korinćanima","chapter":"10","verse":"15","text":"Ne hvalimo se prekomjerno pripisujući sebi tuđe zasluge. Nadamo se, naprotiv, da će vaša vjera rasti, tako da i naše djelo među vama uvelike poraste."},{"book":"2 Korinćanima","chapter":"10","verse":"16","text":"Tada ćemo moći naviještati Radosnu vijest i u drugim krajevima, gdje još nitko ne radi; tada nitko neće postavljati pitanje zašto djelujemo na tuđem području."},{"book":"2 Korinćanima","chapter":"10","verse":"17","text":"Kao što piše u Svetome pismu:"},{"book":"2 Korinćanima","chapter":"10","verse":"18","text":"Kad se tko hvali samim sobom i dobrima koja je učinio, ne računa mu se mnogo. Ali kad Gospodin nekoga preporučuje, to je nešto drugo!"}]}