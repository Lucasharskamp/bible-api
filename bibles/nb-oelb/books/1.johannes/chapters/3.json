{"data":[{"book":"1. Johannes","chapter":"3","verse":"1","text":"Tenk så stor kjærlighet Far i himmelen har vist oss når vi får kalle oss hans barn. Tenk at vi virkelig er det! De som tilhører denne onde verden, kjenner ikke Gud. Derfor kan de ikke forstå at vi er hans barn."},{"book":"1. Johannes","chapter":"3","verse":"2","text":"Kjære venner, nå er vi allerede Guds barn, og hva vi skal bli i framtiden, har vi ennå ikke klart å forestille oss. Ett er likevel sikkert, og det er at når Jesus kommer igjen skal vi bli like han. Da får vi se ham akkurat som han er."},{"book":"1. Johannes","chapter":"3","verse":"3","text":"Den som tror at Jesus skal vende tilbake til jorden holder seg ren fra synden på samme måten som Jesus er fullstendig ren."},{"book":"1. Johannes","chapter":"3","verse":"4","text":"Hver og en som synder bryter Guds lov. Synd er å gå imot Guds vilje."},{"book":"1. Johannes","chapter":"3","verse":"5","text":"Dere vet at Jesus kom for å ta bort syndene våre, og at det ikke finnes noen synd i ham."},{"book":"1. Johannes","chapter":"3","verse":"6","text":"Dersom vi lever i fellesskap med ham fortsetter vi ikke å synde. Den som fortsetter å synde har aldri forstått hvem Jesus er, og kjenner ham ikke."},{"book":"1. Johannes","chapter":"3","verse":"7","text":"Mine barn, la ingen bedra dere når det gjelder dette: Den som følger Guds vilje og handler rett er et godt menneske, akkurat som Jesus er god."},{"book":"1. Johannes","chapter":"3","verse":"8","text":"Den derimot som fortsetter å synde, tilhører djevelen. Djevelen har syndet helt fra tidenes begynnelse. Guds sønn kom for å gjøre slutt på det onde som djevelen har stelt i stand."},{"book":"1. Johannes","chapter":"3","verse":"9","text":"Den som har blitt Guds barn fortsetter ikke å synde, for Guds livskraft virker i ham. Han kan ikke fortsette å synde etter som han er Guds barn."},{"book":"1. Johannes","chapter":"3","verse":"10","text":"Av dette kan vi altså vite hvem som er Guds barn, og hvem som tilhører djevelen. Den som handler galt og går imot Guds vilje, er ikke Guds barn. Den som ikke elsker sine troende søsken er heller ikke Guds barn."},{"book":"1. Johannes","chapter":"3","verse":"11","text":"Det budskapet som vi har hørt fra begynnelsen, er at vi skal elske hverandre."},{"book":"1. Johannes","chapter":"3","verse":"12","text":"Vi skal ikke være som Kain, som tilhørte den onde og drepte sin bror.3:12 Se Første Mosebok 4:3-8. Hvorfor drepte Kain ham? Jo, fordi han handlet galt, mens broren fulgte Guds vilje og handlet rett."},{"book":"1. Johannes","chapter":"3","verse":"13","text":"Vær derfor ikke forskrekket, mine søsken, om menneskene hater dere."},{"book":"1. Johannes","chapter":"3","verse":"14","text":"Dersom vi elsker våre troende søsken er det et bevis på at vi har gått over fra døden til livet. Den som ikke elsker sine søsken, er fortsatt åndelig død3:14 Åndelig død er å være skilt fra Gud.."},{"book":"1. Johannes","chapter":"3","verse":"15","text":"Den som hater en annen troende, kan bli sammenlignet med en morder. Dere vet at ingen mordere har evig liv i seg."},{"book":"1. Johannes","chapter":"3","verse":"16","text":"Jesus ofret livet sitt for oss, og ved det kjenner vi til hva virkelig kjærlighet er. Derfor er også vi skyldige til å gi vårt liv for våre troende søsken."},{"book":"1. Johannes","chapter":"3","verse":"17","text":"Dersom noen, som har alt det han trenger og ser en annen troende som lever i fattigdom, likevel ikke kjenner medfølelse med sin troende bror eller søster, hvordan kan da Guds kjærlighet være i ham?"},{"book":"1. Johannes","chapter":"3","verse":"18","text":"Mine barn, dere kan ikke elske bare med vakre ord. Sann kjærlighet viser vi gjennom praktisk handling."},{"book":"1. Johannes","chapter":"3","verse":"19","text":"Det er gjennom våre handlinger vi kan vite om vi lever i tråd med Guds vilje, han som er sannheten. Gjør vi det, kan vi kjenne oss trygge for ham,"},{"book":"1. Johannes","chapter":"3","verse":"20","text":"selv om vår samvittighet anklager oss. For Gud er større enn vår egen samvittighet, og vet alt om oss."},{"book":"1. Johannes","chapter":"3","verse":"21","text":"Kjære venner, dersom vi har ren samvittighet, kan vi uten frykt vende oss til Gud."},{"book":"1. Johannes","chapter":"3","verse":"22","text":"Uansett hva vi ber om, skal vi få, etter som vi er lydige mot det han har gitt oss befaling om, og gjør det som gleder ham."},{"book":"1. Johannes","chapter":"3","verse":"23","text":"Det han gir oss befaling om, er at vi skal tro på hans Sønn, Jesus Kristus, og elske hverandre som han vil."},{"book":"1. Johannes","chapter":"3","verse":"24","text":"Den som er lydig mot Guds befalinger fortsetter å leve i fellesskap med Gud, og Gud med han. Vi vet at Gud bor i oss, etter som han har gitt oss sin Ånd."}]}