{"data":[{"book":"Opinberun Jóhannesar","chapter":"13","verse":"1","text":"Í sýn minni sá ég nú einkennilegt dýr, sem reis upp úr hafinu. Það hafði sjö höfuð og tíu horn og á hornunum voru tíu kórónur. Á hvert höfuð um sig voru skráð guðlöstunar nöfn. Nöfn þessi áttu að ögra Guði og smána hann."},{"book":"Opinberun Jóhannesar","chapter":"13","verse":"2","text":"Dýrið líktist hlébarða, en samt hafði það bjarnarfætur og ljónsgin. Drekinn gaf dýrinu mátt sinn, hásæti og mikið vald."},{"book":"Opinberun Jóhannesar","chapter":"13","verse":"3","text":"Ég sá að eitt höfuð dýrsins virtist helsært – en svo varð það alheilt! Allur heimurinn varð gagntekinn undrun og fylgdi dýrinu með óttablandinni lotningu."},{"book":"Opinberun Jóhannesar","chapter":"13","verse":"4","text":"Fólkið tilbað drekann fyrir að gefa dýrinu slíkt vald og það tilbað einnig þetta einkennilega dýr. „Hver getur jafnast á við það eða barist við það?“ hrópuðu menn."},{"book":"Opinberun Jóhannesar","chapter":"13","verse":"5","text":"Þá hvatti drekinn dýrið til að lastmæla Drottni, og hann gaf því vald til starfa á jörðinni í fjörutíu og tvo mánuði."},{"book":"Opinberun Jóhannesar","chapter":"13","verse":"6","text":"Allan þann tíma formælti það nafni Guðs, musteri hans og öllum þeim sem á himni búa."},{"book":"Opinberun Jóhannesar","chapter":"13","verse":"7","text":"Drekinn gaf dýrinu vald til að berjast gegn mönnum Guðs og sigra þá, og til að stjórna öllum þjóðum og þjóðarbrotum, hvar sem er á jörðinni."},{"book":"Opinberun Jóhannesar","chapter":"13","verse":"8","text":"Og allir menn tilbáðu dýrið, allir þeir sem ekki höfðu verið skráðir í lífsbók lambsins frá upphafi heimsins – þess lambs sem slátrað var."},{"book":"Opinberun Jóhannesar","chapter":"13","verse":"9","text":"Sá sem hefur eyra, hann heyri!"},{"book":"Opinberun Jóhannesar","chapter":"13","verse":"10","text":"Sá, sem ætlað er að fara í útlegð, mun fara í útlegð og sá, sem ætlað er að falla fyrir sverði, verður felldur með sverði. Í þessu reynir á trú og þolgæði hinna kristnu."},{"book":"Opinberun Jóhannesar","chapter":"13","verse":"11","text":"Nú sá ég annað undarlegt dýr, það kom upp úr jörðinni. Á höfði þess voru tvö lítil horn, eins og lambshorn, en rödd þess var ógnþrungin líkt og rödd drekans."},{"book":"Opinberun Jóhannesar","chapter":"13","verse":"12","text":"Dýr þetta fer með allt vald fyrra dýrsins, sem læknaðist, og fær allan heiminn til að tilbiðja það."},{"book":"Opinberun Jóhannesar","chapter":"13","verse":"13","text":"Það vinnur ótrúleg kraftaverk. Það lætur til dæmis eld falla til jarðar af himni í augsýn allra."},{"book":"Opinberun Jóhannesar","chapter":"13","verse":"14","text":"Með þessum kraftaverkum leiðir það íbúa heimsins í villu. Þegar fyrra dýrið er nálægt til að fylgjast með, getur hitt gert öll þessi furðuverk. Nú skipaði dýrið íbúum heimsins að búa til stóra styttu af fyrra dýrinu – því sem verið hafði sært, en læknast."},{"book":"Opinberun Jóhannesar","chapter":"13","verse":"15","text":"Þegar því verki var lokið var dýrinu leyft að blása lífi í styttuna og láta hana tala. Styttan skipaði svo fyrir að hver sá, sem neitaði að tilbiðja hana, skyldi deyja!"},{"book":"Opinberun Jóhannesar","chapter":"13","verse":"16","text":"Styttan krafðist þess að allir, bæði stórir og smáir, ríkir og fátækir, ánauðugir og frjálsir, skyldu auðkenndir sérstöku merki á hægri hönd eða enni."},{"book":"Opinberun Jóhannesar","chapter":"13","verse":"17","text":"Sá sem ekki hafði þetta merki – sem var einkennisstafur eða nafn dýrsins – fékk enga vinnu og jafnvel ekki að versla í neinni búð."},{"book":"Opinberun Jóhannesar","chapter":"13","verse":"18","text":"Þetta er erfitt að skilja, en þeir sem geta, reikni einkennisstafi dýrsins: Tala þess er 666."}]}