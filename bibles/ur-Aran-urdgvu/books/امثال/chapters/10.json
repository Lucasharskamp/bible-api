{"data":[{"book":"امثال","chapter":"10","verse":"1","text":"ذیل میں سلیمان کی امثال قلم بند ہیں۔"},{"book":"امثال","chapter":"10","verse":"2","text":"خزانوں کا کوئی فائدہ نہیں اگر وہ بےدین طریقوں سے جمع ہو گئے ہوں، لیکن راست بازی موت سے بچائے رکھتی ہے۔"},{"book":"امثال","chapter":"10","verse":"3","text":"رب راست باز کو بھوکے مرنے نہیں دیتا، لیکن بےدینوں کا لالچ روک دیتا ہے۔"},{"book":"امثال","chapter":"10","verse":"4","text":"ڈھیلے ہاتھ غربت اور محنتی ہاتھ دولت کی طرف لے جاتے ہیں۔"},{"book":"امثال","chapter":"10","verse":"5","text":"جو گرمیوں میں فصل جمع کرتا ہے وہ دانش مند بیٹا ہے جبکہ جو فصل کی کٹائی کے وقت سویا رہتا ہے وہ والدین کے لئے شرم کا باعث ہے۔"},{"book":"امثال","chapter":"10","verse":"6","text":"راست باز کا سر برکت کے تاج سے آراستہ رہتا ہے جبکہ بےدینوں کے منہ پر ظلم کا پردہ پڑا رہتا ہے۔"},{"book":"امثال","chapter":"10","verse":"7","text":"لوگ راست باز کو یاد کر کے اُسے مبارک کہتے ہیں، لیکن بےدین کا نام سڑ کر مٹ جائے گا۔"},{"book":"امثال","chapter":"10","verse":"8","text":"جو دل سے دانش مند ہے وہ احکام قبول کرتا ہے، لیکن بکواسی تباہ ہو جائے گا۔"},{"book":"امثال","chapter":"10","verse":"9","text":"جس کا چال چلن بےالزام ہے وہ سکون سے زندگی گزارتا ہے، لیکن جو ٹیڑھا راستہ اختیار کرے اُسے پکڑا جائے گا۔"},{"book":"امثال","chapter":"10","verse":"10","text":"آنکھ مارنے والا دُکھ پہنچاتا ہے، اور بکواسی تباہ ہو جائے گا۔"},{"book":"امثال","chapter":"10","verse":"11","text":"راست باز کا منہ زندگی کا سرچشمہ ہے، لیکن بےدین کے منہ پر ظلم کا پردہ پڑا رہتا ہے۔"},{"book":"امثال","chapter":"10","verse":"12","text":"نفرت جھگڑے چھیڑتی رہتی جبکہ محبت تمام خطاؤں پر پردہ ڈال دیتی ہے۔"},{"book":"امثال","chapter":"10","verse":"13","text":"سمجھ دار کے ہونٹوں پر حکمت پائی جاتی ہے، لیکن ناسمجھ صرف ڈنڈے کا پیغام سمجھتا ہے۔"},{"book":"امثال","chapter":"10","verse":"14","text":"دانش مند اپنا علم محفوظ رکھتے ہیں، لیکن احمق کا منہ جلد ہی تباہی کی طرف لے جاتا ہے۔"},{"book":"امثال","chapter":"10","verse":"15","text":"امیر کی دولت قلعہ بند شہر ہے جس میں وہ محفوظ ہے جبکہ غریب کی غربت اُس کی تباہی کا باعث ہے۔"},{"book":"امثال","chapter":"10","verse":"16","text":"جو کچھ راست باز کما لیتا ہے وہ زندگی کا باعث ہے، لیکن بےدین اپنی روزی گناہ کرنے کے لئے استعمال کرتا ہے۔"},{"book":"امثال","chapter":"10","verse":"17","text":"جو تربیت قبول کرے وہ دوسروں کو زندگی کی راہ پر لاتا ہے، جو نصیحت نظرانداز کرے وہ دوسروں کو صحیح راہ سے دُور لے جاتا ہے۔"},{"book":"امثال","chapter":"10","verse":"18","text":"جو اپنی نفرت چھپائے رکھے وہ جھوٹ بولتا ہے، جو دوسروں کے بارے میں غلط خبریں پھیلائے وہ احمق ہے۔"},{"book":"امثال","chapter":"10","verse":"19","text":"جہاں بہت باتیں کی جاتی ہیں وہاں گناہ بھی آ موجود ہوتا ہے، جو اپنی زبان کو قابو میں رکھے وہ دانش مند ہے۔"},{"book":"امثال","chapter":"10","verse":"20","text":"راست باز کی زبان عمدہ چاندی ہے جبکہ بےدین کے دل کی کوئی قدر نہیں۔"},{"book":"امثال","chapter":"10","verse":"21","text":"راست باز کی زبان بہتوں کی پرورش کرتی ہے،10‏:21 راست باز کی زبان بہتوں کی پرورش کرتی ہے: لفظی ترجمہ: راست باز کے ہونٹ بہتوں کو چَراتے ہیں۔  لیکن احمق اپنی بےعقلی کے باعث ہلاک ہو جاتے ہیں۔"},{"book":"امثال","chapter":"10","verse":"22","text":"رب کی برکت دولت کا باعث ہے، ہماری اپنی محنت مشقت اِس میں اضافہ نہیں کرتی۔"},{"book":"امثال","chapter":"10","verse":"23","text":"احمق غلط کام سے اپنا دل بہلاتا، لیکن سمجھ دار حکمت سے لطف اندوز ہوتا ہے۔"},{"book":"امثال","chapter":"10","verse":"24","text":"جس چیز سے بےدین دہشت کھاتا ہے وہی اُس پر آئے گی، لیکن راست باز کی آرزو پوری ہو جائے گی۔"},{"book":"امثال","chapter":"10","verse":"25","text":"جب طوفان آتے ہیں تو بےدین کا نام و نشان مٹ جاتا جبکہ راست باز ہمیشہ تک قائم رہتا ہے۔"},{"book":"امثال","chapter":"10","verse":"26","text":"جس طرح دانت سرکے سے اور آنکھیں دھوئیں سے تنگ آ جاتی ہیں اُسی طرح وہ تنگ آ جاتا ہے جو سُست آدمی سے کام کرواتا ہے۔"},{"book":"امثال","chapter":"10","verse":"27","text":"جو رب کا خوف مانے اُس کی زندگی کے دنوں میں اضافہ ہوتا ہے جبکہ بےدین کی زندگی وقت سے پہلے ہی ختم ہو جاتی ہے۔"},{"book":"امثال","chapter":"10","verse":"28","text":"راست باز آخرکار خوشی منائیں گے، کیونکہ اُن کی اُمید بر آئے گی۔ لیکن بےدینوں کی اُمید جاتی رہے گی۔"},{"book":"امثال","chapter":"10","verse":"29","text":"رب کی راہ بےالزام شخص کے لئے پناہ گاہ، لیکن بدکار کے لئے تباہی کا باعث ہے۔"},{"book":"امثال","chapter":"10","verse":"30","text":"راست باز کبھی ڈانواں ڈول نہیں ہو گا، لیکن بےدین ملک میں آباد نہیں رہیں گے۔"},{"book":"امثال","chapter":"10","verse":"31","text":"راست باز کا منہ حکمت کا پھل لاتا رہتا ہے، لیکن کج گو زبان کو کاٹ ڈالا جائے گا۔"},{"book":"امثال","chapter":"10","verse":"32","text":"راست باز کے ہونٹ جانتے ہیں کہ اللہ کو کیا پسند ہے، لیکن بےدین کا منہ ٹیڑھی باتیں ہی جانتا ہے۔"}]}