{"data":[{"book":"عِسِرَيِلَ مَنفّيٍ ١","chapter":"9","verse":"1","text":"مَنفّ سُلٍمَنِ تٌ فّ عَلَتَلَ شَ بَنشِ نُن عَ يّتّ شَ بَنشِ تِدٍ، عَ عَ وَشْنقٍ بِرِن نَبَ نَ شَ قٍ رَ،"},{"book":"عِسِرَيِلَ مَنفّيٍ ١","chapter":"9","verse":"2","text":"عَلَتَلَ مَن نَشَ مِنِ عَ مَ عَلْ عَ رَبَ فَبَيٌن كِ نَشّ."},{"book":"عِسِرَيِلَ مَنفّيٍ ١","chapter":"9","verse":"3","text":"عَلَتَلَ نَشَ عَ قَلَ عَ بّ، «ﭑ بَرَ عِ شُي مّ، ﭑ بَرَ عِ شَ مَشَندِ سُشُ. ﭑ بَرَ تِن يِ بَنشِ شَ قِندِ ﭑ فبٍ رَ، عِ نَشَن تِشِ. ﭑ شِلِ شَ لُ عَ مَ عَبَدَن، ﭑ نَن ﭑ حّنفِ سَمَ نّ عَ شْن مَ."},{"book":"عِسِرَيِلَ مَنفّيٍ ١","chapter":"9","verse":"4","text":"شَ عِ سَ عِ حّرّ ﭑ مَ كِرَ شْن مَ بْحّ تِنشِنشِ رَ، عَلْ عِ بَبَ دَوُدَ، عِ قَ ﭑ مَ يَامَرِيٍ، ﭑ مَ سّرِيّ، نُن ﭑ مَ شَرَنيِ سُشُ عَ قَنيِ رَ،"},{"book":"عِسِرَيِلَ مَنفّيٍ ١","chapter":"9","verse":"5","text":"ﭑ عِ شَ مَنفّ كِبَنيِ مَبَنبَنمَ نّ، عَلْ ﭑ عَ سَاتَشِ عِ بَبَ دَوُدَ بّ كِ نَشّ. ﭑ عَ مَسٍن نّ عَ بّ، ‹عِسِرَيِلَ مَنفّيَ مُ بَمَ عِ بْنسْي يِ رَ.›"},{"book":"عِسِرَيِلَ مَنفّيٍ ١","chapter":"9","verse":"6","text":"كْنْ شَ وٌ وٌ كٌبٍ رَتٌمَ، وٌ قَ فبِلٍن ﭑ مَ سّرِيّ نُن ﭑ مَ يَامَرِيٍ قْشْ رَ، شَ وٌ سَ تُوبِ عَلَ فبّتّ بّ،"},{"book":"عِسِرَيِلَ مَنفّيٍ ١","chapter":"9","verse":"7","text":"ﭑ وٌ تَلَمَ نّ ﭑ مَ بْشِ مَ، ﭑ نَشَن قِشِ وٌ مَ، ﭑ يِ بَنشِ رَكَسَنحّ، ﭑ نَشَن قِندِشِ ﭑ شِلِ قَلَدٍ رَ. نَ تّمُي سِ بِرِن قَمَ نّ يٍلٍدٍ عِسِرَيِلَ شَ قٍ مَ، عٍ يٌ وٌ مَ."},{"book":"عِسِرَيِلَ مَنفّيٍ ١","chapter":"9","verse":"8","text":"نَ تّمُي مِشِ نّ دَنفِمَ يِ بَنشِ رَ، نَشَن بَرَ شِلِ قَنيِ سْتْ، عٍ دّ عِشَرَ مَ نّ، عٍ عَ قَلَ، ‹مُنقٍ رَ عَلَتَلَ يِ بْشِ نُن يِ بَنشِ شَ قٍ شُن نَكَنَشِ يِ كِ؟›"},{"book":"عِسِرَيِلَ مَنفّيٍ ١","chapter":"9","verse":"9","text":"عٍ عَ يَابِمَ نّ، ‹عَلَ يِ بِرِن نِيَشِ عٍ رَ نّ بَرِ مَ عٍ بَرَ فبِلٍن عٍ بَبَيٍ مَرِفِ عَلَتَلَ قْشْ رَ، نَشَن عٍ رَ مِنِ مِسِرَ بْشِ رَ. عٍ بَرَ عٍ تَفِ عِشِرِ عَلَ فبّتّيٍ رَ، عٍ عٍ بَتُ، عٍ تُوبِ عٍ بّ. عٍ يِ تْورّ سْتْشِ نَ نَن مَ.›»"},{"book":"عِسِرَيِلَ مَنفّيٍ ١","chapter":"9","verse":"10","text":"مَنفّ سُلٍمَنِ نُ بَرَ عَلَتَلَ شَ بَنشِ نُن عَ يّتّ شَ بَنشِ تِ حّ مْشْحّن بُن مَ."},{"book":"عِسِرَيِلَ مَنفّيٍ ١","chapter":"9","verse":"11","text":"تِرٍ مَنفّ شِرَ مِ تٌ بَرَ نُ سّدِرِ نُن سِثِرّ وُرِيٍ، نُن شّيمَ سٌ سُلٍمَنِ يِ رَ، عَ نُ وَ مَ نَشَن شَسَبِ شْن، عَ نَشَ تَا مْشْحّن قِ شِرَ مِ مَ فَلِلٍ بْشِ مَ."},{"book":"عِسِرَيِلَ مَنفّيٍ ١","chapter":"9","verse":"12","text":"شِرَ مِ تٌ مِنِ نَ تَايٍ مَتٌدٍ، نٍيٍ مُ رَقَن عَ مَ."},{"book":"عِسِرَيِلَ مَنفّيٍ ١","chapter":"9","verse":"13","text":"عَ نَشَ عَ قَلَ سُلٍمَنِ بّ، «ﭑ نفَشَكٍرٍنيِ، عِ تَا مْولِ مُندُن قِشِ ﭑ مَ يِ كِ؟» شِرَ مِ نَشَ نَ تَايٍ شِلِ سَ «تَا قُقَقُ.» نَ شِلِ نَن نَ عٍ شُن مَ هَن تٌ."},{"book":"عِسِرَيِلَ مَنفّيٍ ١","chapter":"9","verse":"14","text":"كْنْ شِرَ مِ نَشَ شّيمَ كِلٌ وُلُ نَانِ رَ سَنبَ مَنفّ سُلٍمَنِ مَ."},{"book":"عِسِرَيِلَ مَنفّيٍ ١","chapter":"9","verse":"15","text":"مَنفّ سُلٍمَنِ نُ بَرَ تٍكُ وَلِ رَكٍلِ بَنشِيٍ نُن تَايٍ تِقٍ رَ، عَلْ عَلَتَلَ شَ بَنشِ، مَنفّ سُلٍمَنِ شَ بَنشِ، مِلٌ تَا، دَرِ سَلَمُ تّتّ، شَسٌرِ تَا، مٍفِدٌ تَا، نُن فٍسٍرِ تَا."},{"book":"عِسِرَيِلَ مَنفّيٍ ١","chapter":"9","verse":"16","text":"قِرَوُنَ، مِسِرَ مَنفّ، دُ سُ نّ فٍسٍرِ تَا شُن نَ، عَ تّ سٌ نَ رَ، نَ كَنَانكَيٍ بِرِن قَشَ. نَ دَنفِ شَنبِ عَ نَ قِ عَ شَ دِ فِنّ مَ، نَشَن دْشْ مَنفّ سُلٍمَنِ شْن مَ."},{"book":"عِسِرَيِلَ مَنفّيٍ ١","chapter":"9","verse":"17","text":"مَنفّ سُلٍمَنِ يِ تَا بِرِن تِ نّ؛ فٍسٍرِ تَا، بٍتِ شٌرٌن لَبٍ،"},{"book":"عِسِرَيِلَ مَنفّيٍ ١","chapter":"9","verse":"18","text":"بَالَتِ نُن تَمَرِ نَشٍيٍ نُ نَ فبٍنفبٍرٍنيِ مَ،"},{"book":"عِسِرَيِلَ مَنفّيٍ ١","chapter":"9","verse":"19","text":"نُن تَا فبّتّ سْورِ رَفِسٍيٍ نُن سٌييٍ نُ رَفَتَمَ دّننَشّ. سُلٍمَنِ نُ بَرَ بَنشِ نُن تَا فبٍفبٍ تِ دَرِ سَلَمُ، لِبَن بْشِ، نُن عَ شَ بْشِ بِرِن مَ، عَلْ عَ نُ وَ مَ عَ شْن مَ كِ نَشّ."},{"book":"عِسِرَيِلَ مَنفّيٍ ١","chapter":"9","verse":"20","text":"شِتِكَيٍ، عَمٌرِكَيٍ، ثٍرٍ سِكَيٍ، هِوِكَيٍ، نُن يٍبُسُكَيٍ نَشٍيٍ لُ عِسِرَيِلَ بْشِ مَ، كْنْ عٍ مُ قِندِ عِسِرَيِلَكَيٍ رَ."},{"book":"عِسِرَيِلَ مَنفّيٍ ١","chapter":"9","verse":"21","text":"عٍ بَبَيٍ مُ قَشَ عِسِرَيِلَ شَ سَنتِدّفّمَ سَابُي رَ عِسِرَيِلَكَيٍ سٌ تّمُي. نَ كُي سُلٍمَنِ نَ مِشِيٍ قِندِ نّ كٌنيِيٍ رَ. هَن تٌ عٍ نَ كٌنيِيَ كُي."},{"book":"عِسِرَيِلَ مَنفّيٍ ١","chapter":"9","verse":"22","text":"كْنْ سُلٍمَنِ مُ تِن عِسِرَيِلَ دِ يٌ شَ قِندِ كٌنيِ رَ. عِسِرَيِلَكَيٍ نُ قِندِشِ عَ شَ سْورِيٍ، سّبّلِتِيٍ، سْورِ شُنيِيٍ، نُن سٌي رَفِ شُنيِيٍ نَن نَ."},{"book":"عِسِرَيِلَ مَنفّيٍ ١","chapter":"9","verse":"23","text":"مَنفّ سُلٍمَنِ مِشِ كّمّ سُولِ مِشِ تٌنفٌ سُولِ نَن تِ شُنيِيٍ رَ كٌنيِيٍ شُن مَ نَشٍيٍ نُ عَ شَ وَلِ رَبَمَ."},{"book":"عِسِرَيِلَ مَنفّيٍ ١","chapter":"9","verse":"24","text":"سُلٍمَنِ قِرَوُنَ شَ دِ فِنّ تٌنفٌ نّ دَوُدَ شَ تَا كُي، عَ عَ رَتُنُ بَنشِ فبّتّ كُي، عَ نَشَن تِ عَ بّ. نَ تّمُي قَ عَ نَشَ مِلٌ تَا تِ."},{"book":"عِسِرَيِلَ مَنفّيٍ ١","chapter":"9","verse":"25","text":"مَنفّ سُلٍمَنِ نُ سّرّشّ فَن دَاشِيٍ نُن شَنُنتٍيَ سّرّشّيٍ بَمَ سَنيَ سَشَن حّ يٌ حّ سّرّشّبَدٍ قَرِ، عَ نَشَن يَءِلَن عَلَتَلَ بّ. عَ نُ سُرَيِ بَمَ سّرّشّ رَ سّرّشّبَدٍ ندٍ قَرِ نَشَن نُ نَ عَلَتَلَ يَ عِ. عَ عَلَتَلَ شَ هْرْ مْبَنشِ رَحْن."},{"book":"عِسِرَيِلَ مَنفّيٍ ١","chapter":"9","verse":"26","text":"مَنفّ سُلٍمَنِ كُنكُييٍ يَءِلَن نّ عٍسِيٌن فٍبٍرِ، عٍلَتَ قّ مَ، بَا دّ رَ نَشَن نُ نَ عٍدٌن بْشِ مَ."},{"book":"عِسِرَيِلَ مَنفّيٍ ١","chapter":"9","verse":"27","text":"مَنفّ شِرَ مِ وَلِكّ ندٍيٍ سٌ نّ سُلٍمَنِ يِ رَ، نَشٍيٍ نُ بَكِمَ نَ كُنكُييٍ كُي سُلٍمَنِ شَ وَلِكّيٍ سّيتِ مَ. عٍ نُ كُنكُي وَلِ كٌلٌن عَ قَنيِ رَ."},{"book":"عِسِرَيِلَ مَنفّيٍ ١","chapter":"9","verse":"28","text":"نَ كُنكُييٍ سِفَ نّ عٌقِرِ بْشِ مَ شّيمَ كِلٌ وُلُ قُ نُن نَانِ تٌنفٌدٍ مَنفّ سُلٍمَنِ بّ."}]}