{"data":[{"book":"Jóhannes","chapter":"12","verse":"1","text":"Sex dögum fyrir páska kom Jesús til Betaníu, þar sem Lasarus bjó, sá sem hann hafði reist upp frá dauðum,"},{"book":"Jóhannes","chapter":"12","verse":"2","text":"og nú var haldin veisla Jesú til heiðurs. Marta þjónaði til borðs og Lasarus sat við sama borð og Jesús."},{"book":"Jóhannes","chapter":"12","verse":"3","text":"Þá var það að María tók fram krukku með dýrum ilmsmyrslum úr nardussafa og smurði fætur Jesú, og þurrkaði þá síðan með hári sínu. Við þetta fylltist húsið af sætum ilmi."},{"book":"Jóhannes","chapter":"12","verse":"4","text":"Júdas Ískaríot, einn lærisveina hans – sá sem síðar sveik hann – sagði þá:"},{"book":"Jóhannes","chapter":"12","verse":"5","text":"„Þetta ilmsmyrsl er gífurlega dýrt. Það hefði átt að selja það og gefa fátækum andvirðið.“"},{"book":"Jóhannes","chapter":"12","verse":"6","text":"Þetta sagði hann ekki vegna þess að honum væri annt um fátæka, heldur sá hann um fjárreiður lærisveinanna og dró stundum undan til eigin þarfa."},{"book":"Jóhannes","chapter":"12","verse":"7","text":"Jesús svaraði: „Láttu hana í friði. Hún var að undirbúa útför mína."},{"book":"Jóhannes","chapter":"12","verse":"8","text":"Þú getur hjálpað fátækum, en samvistir okkar eru brátt á enda.“"},{"book":"Jóhannes","chapter":"12","verse":"9","text":"Þegar almenningur í Jerúsalem frétti að Jesús væri að koma, flykktist fólk til að sjá hann og Lasarus – þann sem hann reisti upp frá dauðum."},{"book":"Jóhannes","chapter":"12","verse":"10","text":"Af þessari ástæðu ákváðu æðstu prestarnir að taka Lasarus líka af lífi,"},{"book":"Jóhannes","chapter":"12","verse":"11","text":"því að hans vegna höfðu margir framámenn yfirgefið þá og voru farnir að trúa því að Jesús væri Kristur."},{"book":"Jóhannes","chapter":"12","verse":"12-13","text":"Daginn eftir flaug sú frétt um alla borgina að Jesús væri á leiðinni til Jerúsalem. Tóku þá margir hátíðargestanna pálmagreinar sér í hönd, gengu niður veginn á móti honum og hrópuðu: „Frelsarinn! Frelsarinn! Guð blessi konung Ísraels! Dýrð sé Guði!“"},{"book":"Jóhannes","chapter":"12","verse":"14","text":"Jesús hafði ungan asna að reiðskjóta og rættist þar með spádómur er þannig hljóðar:"},{"book":"Jóhannes","chapter":"12","verse":"15","text":"„Óttist ekki, Ísraelsmenn, því að konungur ykkar kemur til ykkar, hógvær og ríðandi á ösnufola!“"},{"book":"Jóhannes","chapter":"12","verse":"16","text":"(Lærisveinar hans skildu ekki að nú var þessi spádómur að rætast. En þegar Jesús var farinn til dýrðar sinnar á himnum, áttuðu þeir sig á hve margir spádómar höfðu ræst fyrir augum þeirra, án þess að þeir veittu því athygli.)"},{"book":"Jóhannes","chapter":"12","verse":"17","text":"Fólkið, sem sá Jesú reisa Lasarus upp frá dauðum, sagði frá þeim atburði,"},{"book":"Jóhannes","chapter":"12","verse":"18","text":"og það varð til þess að margir fóru út til móts við Jesú – fólkið hafði heyrt um þetta stórkostlega kraftaverk."},{"book":"Jóhannes","chapter":"12","verse":"19","text":"Þá sögðu farísearnir hver við annan: „Við höfum tapað! Sjáið þið: Allur heimurinn eltir hann!“"},{"book":"Jóhannes","chapter":"12","verse":"20","text":"Grikkir nokkrir, sem komnir voru til Jerúsalem á páskahátíðina,"},{"book":"Jóhannes","chapter":"12","verse":"21","text":"heimsóttu Filippus, en hann var frá Betsaída. „Herra,“ sögðu þeir við hann, „okkur langar að hitta Jesú.“"},{"book":"Jóhannes","chapter":"12","verse":"22","text":"Filippus sagði Andrési frá þessu og fóru þeir báðir til Jesú til að láta hann vita."},{"book":"Jóhannes","chapter":"12","verse":"23-24","text":"Jesús svaraði þeim og sagði, að nú væri komið að því að hann sneri aftur til dýrðar sinnar á himnum og bætti síðan við: „Ég verð að falla og deyja líkt og hveitikornið, sem fellur í moldina og deyr. Ef ég dey ekki, þá verð ég einsamall, eins og yfirgefið fræ, en dauði minn mun hins vegar leiða af sér mörg ný „hveitikorn“ – ríkulega uppskeru, því margir munu eignast nýtt líf."},{"book":"Jóhannes","chapter":"12","verse":"25","text":"Ef þið elskið líf ykkar hér á jörðinni, þá tapið þið því, en ef þið fórnið því, þá eignist þið eilífa dýrð í staðinn."},{"book":"Jóhannes","chapter":"12","verse":"26","text":"Ef þessir Grikkir vilja verða lærisveinar mínir, segið þeim þá að koma og fylgja mér, því að þjónar mínir verða að vera þar sem ég er. Ef þeir fylgja mér, mun faðirinn heiðra þá."},{"book":"Jóhannes","chapter":"12","verse":"27","text":"Nú er sál mín sárhrygg. Ætti ég þá að biðja svo: „Faðir, hlífðu mér við því sem bíður mín?“ Nei, það er einmitt ástæðan til þess að ég kom."},{"book":"Jóhannes","chapter":"12","verse":"28","text":"Faðir, gerðu nafn þitt dýrlegt.“"},{"book":"Jóhannes","chapter":"12","verse":"29","text":"Mannfjöldinn heyrði röddina og héldu sumir að það hefði verið þruma, en aðrir sögðu að engill hefði talað við hann."},{"book":"Jóhannes","chapter":"12","verse":"30","text":"Þá sagði Jesús við fólkið: „Röddin kom ykkar vegna, en ekki mín vegna."},{"book":"Jóhannes","chapter":"12","verse":"31","text":"Nú er stund dómsins runnin upp yfir þennan heim. Og þá verður Satan, höfðingja þessa heims, varpað á dyr."},{"book":"Jóhannes","chapter":"12","verse":"32","text":"Ég verð hafinn upp (á krossinum) og mun draga alla til mín.“"},{"book":"Jóhannes","chapter":"12","verse":"33","text":"Með þessum orðum gaf hann til kynna hvernig hann myndi deyja."},{"book":"Jóhannes","chapter":"12","verse":"34","text":"„Býstu við dauða þínum?“ spurði fólkið. „Okkur skilst að Kristur eigi að lifa að eilífu og að hann muni aldrei deyja. Af hverju segirðu að hann muni deyja? Um hvaða Krist ertu að tala?“"},{"book":"Jóhannes","chapter":"12","verse":"35","text":"Jesús svaraði: „Enn um sinn mun ljós mitt skína á meðal ykkar. Gangið því í ljósinu meðan hægt er, áður en myrkrið skellur á, því eftir það getið þið ekki lengur ratað rétta leið."},{"book":"Jóhannes","chapter":"12","verse":"36","text":"Trúið á ljósið meðan tími er til og þá verðið þið ljósberar.“ Að svo mæltu yfirgaf Jesús þá og faldi sig fyrir þeim."},{"book":"Jóhannes","chapter":"12","verse":"37","text":"Þrátt fyrir öll kraftaverkin sem hann hafði gert, trúðu fæstir því, af mannfjöldanum, að hann væri Kristur."},{"book":"Jóhannes","chapter":"12","verse":"38","text":"Þetta kom heim og saman við það sem Jesaja spámaður hafði sagt: „Drottinn, hver mun trúa okkur? Hver mun líta á hin miklu kraftaverk sem vitnisburð um þig?“"},{"book":"Jóhannes","chapter":"12","verse":"39","text":"Þeir gátu sem sagt ekki trúað, enda hafði Jesaja einnig spáð eftirfarandi:"},{"book":"Jóhannes","chapter":"12","verse":"40","text":"„Guð hefur blindað augu þeirra og hert hjörtu þeirra, svo að þeir hvorki sjá né skilja, til að þeir snúi sér til mín og ég geti læknað þá.“"},{"book":"Jóhannes","chapter":"12","verse":"41","text":"Þessi orð Jesaja voru spádómur um Jesú, því að hann hafði séð dýrð Krists í sýn."},{"book":"Jóhannes","chapter":"12","verse":"42","text":"Samt trúðu ýmsir af leiðtogum þjóðarinnar að Jesús væri Kristur. En þeir vildu ekki láta það í ljós af ótta við að farísearnir bönnuðu þeim að sækja guðsþjónustur í samkomuhúsunum."},{"book":"Jóhannes","chapter":"12","verse":"43","text":"Hrós manna var þeim meira virði en dýrð Guðs."},{"book":"Jóhannes","chapter":"12","verse":"44","text":"Nú hrópaði Jesús: „Sá sem trúir mér, trúir sjálfum Guði sem sendi mig."},{"book":"Jóhannes","chapter":"12","verse":"45","text":"Þegar þið sjáið mig, sjáið þið þann sem sendi mig."},{"book":"Jóhannes","chapter":"12","verse":"46","text":"Ég er ljós sem kom til að skína í þessum dimma heimi, svo að þeir sem mér treysta, þurfi ekki framar að ganga í myrkrinu."},{"book":"Jóhannes","chapter":"12","verse":"47","text":"Ég dæmi ekki þá sem óhlýðnast orðum mínum, því að ég kom til að frelsa heiminn en ekki til að dæma hann."},{"book":"Jóhannes","chapter":"12","verse":"48","text":"Þeir sem hafna mér og mínum boðskap, verða dæmdir á degi dómsins, eftir sannleikanum sem ég hef flutt."},{"book":"Jóhannes","chapter":"12","verse":"49","text":"Það sem ég hef sagt eru ekki mín orð, heldur hef ég flutt ykkur það sem faðir minn bauð mér að segja."},{"book":"Jóhannes","chapter":"12","verse":"50","text":"Ég veit að orð hans gefa eilíft líf og þess vegna hef ég sagt allt það sem hann bauð mér að segja.“"}]}