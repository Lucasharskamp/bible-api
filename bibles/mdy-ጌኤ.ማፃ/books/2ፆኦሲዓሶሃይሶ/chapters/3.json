{"data":[{"book":"2 ፆኦሲ ዓሶ ሃይሶ","chapter":"3","verse":"1","text":"ሴሎሞኔኮ ዓዴ፥ ካኣቲ፥ ዳውቴ ጌኤዦ ማኣራ ማዢንታንዳ ቤሲ ዬሩሳላሜይዳ ሞኦሪያ ዹካ ዬያኮ ቤርታ ጊኢጊሼያኬ፤ ዬና ቤዛ ናንጊና ናንጋ ጎዳ ካኣቲ ዳውቴም ፔጋዺ ጴዼያ፥ ዒያቡሳ ዓሢ ዖርናኮ ሃኣኮ ሺርኮ ቆይዶኬ። 3፡1 ማዢ. ማፃ 22፡2።"},{"book":"2 ፆኦሲ ዓሶ ሃይሶ","chapter":"3","verse":"2","text":"ሴሎሞኔ ካኣታዼዖ ዖይዳሳ ሌዖኮ ላምዓሳ ዓጊኖ ላምዓሶ ኬሎና ጌኤዦ ማኣሮ ማዦ ዓርቄኔ፤"},{"book":"2 ፆኦሲ ዓሶ ሃይሶ","chapter":"3","verse":"3","text":"ካኣቲ ሴሎሞኔ ማዢሴ ጌኤዦ ማኣሮኮ ጋሮ ዖዶሱማ ላሂታሚ ዋዻ ማዓዛ፥ ዳልጉማ ላማታሚ ዋዻኬ።"},{"book":"2 ፆኦሲ ዓሶ ሃይሶ","chapter":"3","verse":"4","text":"ጌሎ ካሮይዳ ዓኣ ማኣሮኮ ዳኣሮ ዔጳ ፄኤታና ላማታሚ ዋዻ፥ ጋሮ ዳልጉማ ጌኤዦ ማኣሮኮ ጋሮ ዳልጉሞጉዴያ ላማታሚ ዋዻኬ፤ ዬይ ጋራ ጌኤሺ ዎርቄና ጳርቂንቴኔ፤"},{"book":"2 ፆኦሲ ዓሶ ሃይሶ","chapter":"3","verse":"5","text":"ጌኤዦ ማኣሮኮ ዼኤፖ ቆልዓ ዚቢቂና ጌኤሺ ዎርቄና ጳርቂንቴያ ማዓዖ ሜኤፄንታ ካኒ ቢራታኣ ማሊሺ ዑፃ ኮሺንቴ ባኣዚ ዓኣኔ።"},{"book":"2 ፆኦሲ ዓሶ ሃይሶ","chapter":"3","verse":"6","text":"ካኣቲ ሴሎሞኔ ጌኤዦ ማኣሮ ኮሺ ሚዛጲ ማዔ ሹቺና ፓርዋይሜ ዓጫፓ ሙኬ ዎርቄና ኮሼኔ።"},{"book":"2 ፆኦሲ ዓሶ ሃይሶ","chapter":"3","verse":"7","text":"ጌኤዦ ማኣሮኮ ኮጫ፥ ሳኮኮ ፁንጋ፥ ካሮኮ ዓጮ ዛሎና ዓኣ ሚፆና ካሮና ዎርቄና ዒ ጳርቄኔ። ዬካፓ ሹጮና ማዦና ኮጮ ዑፆይዳ ኪሩቤሌ ጌይንታ ኪኢታንቾ ማሊሺ ማዤኔ።"},{"book":"2 ፆኦሲ ዓሶ ሃይሶ","chapter":"3","verse":"8","text":"ዬያጉዲ ሃሣ ዑሣ ዓኣዼ ጌኤዦ ማኣሮ ጌይንታ ጋሮ ማዤኔ፤ ዬኖ ጋሮ ቆልዔሎኮ ዖዶሱማ ላማታሚ ዋዻ ማዓዛ፥ ጋሮ ዳልጉማ ጌኤዦ ማኣሮኮ ጋሮ ዳልጉሞ ጉዴያ ላማታሚ ዋዻ፥ ዬያ ጋሮ ላማታሚ ሺያ ኪሎ ማዓ ጌኤሺ ዎርቄና ጳርቂ ኮሼኔ። 3፡8 ኬሲ. ማፃ 26፡33-34።"},{"book":"2 ፆኦሲ ዓሶ ሃይሶ","chapter":"3","verse":"9","text":"ዎርቆ ሚስማሮኮ ዴኤሡማ ዶንጎ ፄኤታና ላንካይታሚ ጊራኣሜ ማዓያኬ፤ ዑፆ ኩቦ ጋሮ ቆልዖ ሹጮና ማዦናሢ ዎርቄና ጳርቂንቴኔ።"},{"book":"2 ፆኦሲ ዓሶ ሃይሶ","chapter":"3","verse":"10","text":"ካኣቲ ሴሎሞኔ ዒዛኮ ማዻ ዓሳ ኪሩቤኤሎ ማሊሺ ኮሺ ዎርቄና ጳርቃንዳጉዲ፤ ዬካፓ ዑሣ ዓኣዼ ጌኤዦ ማኣሮ ቆልዖ ጋራ ዔቂሳንዳጉዲ ዓይሤኔ።"},{"book":"2 ፆኦሲ ዓሶ ሃይሶ","chapter":"3","verse":"11-13","text":"ኪሩቤላ ዑሣ ዓኣዼ ጌኤዦ ማኣሮ ጌሎ ካሮ ሆቶይዳ ዎሊ ቤቂ ዔቂ ዓኣኔ፤ ፔቴ ፔቴ ኪሩቤኤሎኮ ላምዖ ጋኣሲ ዓኣኔ፤ ፔቴ ፔቴ ጋኣዞኮ ዖዶሱማ ዶንጎ ዋዻኬ፤ ላምዖ ጋኣዞንሢ ቢያ ዛሎና ፒሺንቴያ ማዒ ቆልዖ ጋሮኮ ሳዛ ዎሊና ካኣማኔ፤ ዓቴ ላምዖ ጋኣዞንሢ ሃሣ ፔቴ ፔቴሢ ቢያ ዛሎና ዓኣ ኮጮ ካኣማያ ማዓዛ፥ ዬንሢ ፒሺንቴ ጋኣዞንሢኮ ዳልጉማ ላማታሚ ዋዻ ማዓያኬ። 3፡11-13 ኬሲ. ማፃ 25፡18-20።"},{"book":"2 ፆኦሲ ዓሶ ሃይሶ","chapter":"3","verse":"14","text":"ዑሣ ዓኣዼ ዱማዼ ጋሬሎም ቃራ ሚዛጲና ሜሌ ዱማ ዱማ ዓፒላናይዳፓ ጎኦቦ ዓፒላ ጌሤኔ፤ ጎኦቦ ዓፒሌላ ጮልዔ፥ ዲንኪ፤ ሃሣ ዞቄ ማዓዛ ዑፆይዳ ኪሩቤኤሎ ማሊሲ ኮሺንቴ ባኣዚ ዓኣኔ። 3፡14 ኬሲ. ማፃ 26፡31።"},{"book":"2 ፆኦሲ ዓሶ ሃይሶ","chapter":"3","verse":"15","text":"ካኣቲ ሴሎሞኔ ፔቴ ፔቴሢኮ ሌካ ዔጳ ሃይሢታሚ ዶንጎ ዋዻ ማዓያ ላምዖ ቱርቱሪ ኮሺሲ ጌኤዦ ማኣሮኮ ቤርቶ ዛላ ሆታ ዔቂሴኔ፤ ፔቴ ፔቴ ቱርቱሮኮ ቶኦኮይዳ ዖዶሱማ ዶንጎ ዋዻ ማዔ ላምዖ ሙስኩሌ ዓኣኔ፤"},{"book":"2 ፆኦሲ ዓሶ ሃይሶ","chapter":"3","verse":"16","text":"ሮኦጬ ሱሲ ጎይሢ ካኒ ቢራታ ሞኦና ዓንጊና ኮሺንቴ ፓይዳ ፔቴ ፄኤታ ማዔ ሮኦማኣኔ ሚፆ ዓኣፖ ማሊሺ ኮሺንቴ ባኣዚ ዓኣኔ፤"},{"book":"2 ፆኦሲ ዓሶ ሃይሶ","chapter":"3","verse":"17","text":"ቱርቱሮንሢ ዾቂንቴሢ ጌኤዦ ማኣሮ ጌሎ ካሮኮ ሻውሎና ሚዛቆናይዳኬ፤ ዾኦሎ ዛሎና ዔቄ ቱርቱራሢ «ያኪኔ»3፡17 ያኪኔ ጌይፃ፦ «ፆኦሲ ዔቂሳኔ» ጌይሢኬ። ጌይንታዛ፥ ኬዶ ዛሎና ዔቄሢ «ቦዔዜ»3፡17 ቦዔዜ ጌይፃ፦ ፆኦሲ ዎልቄና ጌይሢኬ። ጌይንቴኔ።"}]}