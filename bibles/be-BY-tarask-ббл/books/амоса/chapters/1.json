{"data":[{"book":"АМОСА","chapter":"1","verse":"1","text":"Словы Амоса, аднаго пастуха Тэкойскага, якія ён чуў ва ўяве пра Ізраіля ў дні Азіі, цара Юдэйскага і ў дні Ераваама, сына Ёасавага, цара Ізраільскага, за два гады перад землятрусам."},{"book":"АМОСА","chapter":"1","verse":"2","text":"І сказаў ён: Гасподзь загрыміць зь Сіёна і дасьць голас Свой зь Ерусаліма, - і заплачуць халупы пастухоў, і высахне вяршыня Карміла."},{"book":"АМОСА","chapter":"1","verse":"3","text":"Так кажа Гасподзь: за тры злачынствы Дамаска і за чатыры не пашкадую яго, бо яны малацілі Галаад жалезнымі цапамі."},{"book":"АМОСА","chapter":"1","verse":"4","text":"І пашлю агонь на дом Азаіла, - і зжарэ ён харомы Вэнадада."},{"book":"АМОСА","chapter":"1","verse":"5","text":"І скрышу замкі Дамаска і зьнішчу жыхароў даліны Авэн і таго, хто трымае жазло - з дому Эдэнавага, і пойдзе народ Арамейскі ў палон у Кір, кажа Гасподзь."},{"book":"АМОСА","chapter":"1","verse":"6","text":"Так кажа Гасподзь: за тры злачынствы Газы і за чатыры не пашкадую яе, бо яны вывелі ўсіх у палон, каб аддаць іх Эдому."},{"book":"АМОСА","chapter":"1","verse":"7","text":"І пашлю агонь у сьцены Газы, - і зжарэ харомы яе."},{"book":"АМОСА","chapter":"1","verse":"8","text":"І зьнішчу жыхароў Азота і таго, які трымае жазло ў Аскалоне, і павярну руку Маю на Экрон, - і загіне рэшта Філістымлянаў, кажа Гасподзь Бог."},{"book":"АМОСА","chapter":"1","verse":"9","text":"Так кажа Гасподзь: за тры злачынствы Тыра і за чатыры не пашкадую яго, бо яны аддалі ўсіх палонных Эдому і не згадалі пра братэрскае спрымірэньне."},{"book":"АМОСА","chapter":"1","verse":"10","text":"Пашлю агонь у сьцены Тыра, - і зжарэ харомы яго."},{"book":"АМОСА","chapter":"1","verse":"11","text":"Так кажа Гасподзь: за тры злачынствы Эдома і за чатыры не пашкадую яго, бо ён перасьледаваў брата свайго мечам, прыдушыў пачуцьці роднасьці, лютаваў пастаянна ў гневе сваім і заўсёды захоўваў лютасьць сваю."},{"book":"АМОСА","chapter":"1","verse":"12","text":"І пашлю агонь на Тэман, - і зжарэ харомы Васора."},{"book":"АМОСА","chapter":"1","verse":"13","text":"Так кажа Гасподзь: за тры злачынствы сыноў Амонавых і за чатыры не пашкадую іх, бо яны расьціналі цяжарных у Галаадзе, каб пашырыць межы свае."},{"book":"АМОСА","chapter":"1","verse":"14","text":"І запалю агонь у сьценах Равы, - і зжарэ харомы яе сярод крыку ў дзень бітвы, зь віхураю ў дзень буры."},{"book":"АМОСА","chapter":"1","verse":"15","text":"І пойдзе цар іхні ў палон, ён і князі ягоныя разам зь ім, кажа Гасподзь."}]}