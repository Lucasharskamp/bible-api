{"data":[{"book":"1WATESALONIKE","chapter":"5","verse":"1","text":"Ndugu zetu, mmbuli ya kipigiti na msimu wa mbuli zino zose vondazilawilile, twabule kilamso cha kuwandikila."},{"book":"1WATESALONIKE","chapter":"5","verse":"2","text":"Kwavija movitanga goya kamba Zua da Mndewa dokwiza kamba vija m'bavi voyokwiza mkipigiti cha ikilo."},{"book":"1WATESALONIKE","chapter":"5","verse":"3","text":"Kipigiti wanhu vowolonga, “Hana tindiwalo na upile,” baho ubananzi hondauwezile mkuwasinhukiza kamba vija usungu wa kulela mwana vuumwizila mtwanzi yali na inda, na hawadaha kunyelenhuka."},{"book":"1WATESALONIKE","chapter":"5","verse":"4","text":"Ila mweye, ndugu, hamuli mdiziza avo zua dino hadiwasinhusa kipigiti vondadize kamba m'bavi."},{"book":"1WATESALONIKE","chapter":"5","verse":"5","text":"Mweye mose mwa wana wa mulangaza na wana wa imisi. Tweye hatuli wana wa ikilo ama wa ziza."},{"book":"1WATESALONIKE","chapter":"5","verse":"6","text":"Avo sambituwase utulo kamba vowowasa wanhu wayagwe, tukale meso na tuwe na nzonzi zetu."},{"book":"1WATESALONIKE","chapter":"5","verse":"7","text":"Kwavija waja wose wowasa, wowasa ikilo, na waja wose wokoligwa, wokoligwa ikilo."},{"book":"1WATESALONIKE","chapter":"5","verse":"8","text":"Ila tweye tuli wa imisi, tuwe na nzonzi zetu, tuivale nhamanila na noge kamba kikoti cha zuma mmhambaga, na tamanilo da ukombola kamba kofia da zuma."},{"book":"1WATESALONIKE","chapter":"5","verse":"9","text":"Kwavija Mulungu hatusagule tweye tugaye mulusango lwake, ila tupate ukombola kubitila Mndewa wetu Yesu Kilisto,"},{"book":"1WATESALONIKE","chapter":"5","verse":"10","text":"ayo yadanganhike sama yetu, giladi kipigiti vondayeze, kamba tuhawa wagima ama tuhadanganhika, tupate kukala hamoja nayo."},{"book":"1WATESALONIKE","chapter":"5","verse":"11","text":"Avo igangamizeni wenyego kwa wenyego na kuigela mhiko wenyego kwa wenyego, kamba vumtenda sambi."},{"book":"1WATESALONIKE","chapter":"5","verse":"12","text":"Ila, ndugu zetu, towayalalila, muwahishimile waja wose wosang'hanika ng'hani mmwenu, awo wali wakulu zenu muukazi wa kumsang'hanikila Mndewa na wowazuma."},{"book":"1WATESALONIKE","chapter":"5","verse":"13","text":"Wahishimileni ng'hani mdinoge sama ya sang'hano zowotenda. Mkale mditindiwalo wenyego kwa wenyego."},{"book":"1WATESALONIKE","chapter":"5","verse":"14","text":"Ndugu, towayalalila, wazumeni waja wose wali wakoka, muwagangamize wali na bwembwe, watazeni walibule mhiko, na mmwazaganye kila munhu."},{"book":"1WATESALONIKE","chapter":"5","verse":"15","text":"Teganyeni, munhu yoyose sambiyalihe dihile kwa dihile, ila mazua gose zahileni kukiitendela ganogile wenyego kwa wenyego na hata wanhu wayagwe."},{"book":"1WATESALONIKE","chapter":"5","verse":"16","text":"Deng'heni mazua gose,"},{"book":"1WATESALONIKE","chapter":"5","verse":"17","text":"tambikeni bila kudonha,"},{"book":"1WATESALONIKE","chapter":"5","verse":"18","text":"longeni hewela mmbuli zose, kwavija gano gago goyolonda Mulungu kulawa kumwenu mkuilumba hamoja na Kilisto Yesu."},{"book":"1WATESALONIKE","chapter":"5","verse":"19","text":"Sambimum'vulalize Loho wa Mulungu."},{"book":"1WATESALONIKE","chapter":"5","verse":"20","text":"Sambimzizabuze mbuli za wahokozi,"},{"book":"1WATESALONIKE","chapter":"5","verse":"21","text":"ila vigezeni vinhu vose mwone kamba usenga uno ulawa ha Mulungu. Gagogeni ganogile,"},{"book":"1WATESALONIKE","chapter":"5","verse":"22","text":"mwinege na kila mbuli ihile."},{"book":"1WATESALONIKE","chapter":"5","verse":"23","text":"Mulungu mwenyego, ayo yali chanduso cha tindiwalo, yawang'alize mweye mose. Loho zenu, mioyo yenu, na ng'huli zenu sambiviwe na mbuli na munhu yoyose mkipigiti cha kubwela Mndewa wetu Yesu Kilisto."},{"book":"1WATESALONIKE","chapter":"5","verse":"24","text":"Heyo yawakemile mweye kabule uzenzeleganye, na heyo kogatenda gano."},{"book":"1WATESALONIKE","chapter":"5","verse":"25","text":"Ndugu, tutambikileni."},{"book":"1WATESALONIKE","chapter":"5","verse":"26","text":"Walamseni ndugu wose na mnonelo ung'alile."},{"book":"1WATESALONIKE","chapter":"5","verse":"27","text":"Nowalagiza mditwaga da Mndewa kamba mulusome lupwilili luno haulongozi wa wanhu wose wamtogole Kilisto."},{"book":"1WATESALONIKE","chapter":"5","verse":"28","text":"Ngekewa ya Mndewa wetu Yesu Kilisto iwe hamoja namwe."}]}