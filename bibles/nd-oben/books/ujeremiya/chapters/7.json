{"data":[{"book":"UJeremiya","chapter":"7","verse":"1","text":"Leli yilizwi elafika kuJeremiya livela kuThixo lisithi:"},{"book":"UJeremiya","chapter":"7","verse":"2","text":"“Mana esangweni lendlu kaThixo umemezele ilizwi leli ukhonapho uthi:"},{"book":"UJeremiya","chapter":"7","verse":"3","text":"UThixo uSomandla, uNkulunkulu ka-Israyeli uthi: Lungisani izindlela zenu lezenzo zenu, ukuze ngilivumele ukuba lihlale kule indawo."},{"book":"UJeremiya","chapter":"7","verse":"4","text":"Lingathembi amazwi akhohlisayo lithi, “Leli lithempeli likaThixo, ithempeli likaThixo, ithempeli likaThixo!”"},{"book":"UJeremiya","chapter":"7","verse":"5","text":"Lingalungisa izindlela zenu lezenzo zenu sibili liphathane ngokulunga,"},{"book":"UJeremiya","chapter":"7","verse":"6","text":"nxa lingancindezeli owezizweni, izintandane loba umfelokazi njalo lingachithi gazi elingelacala kule indawo, njalo nxa lingalandeli abanye onkulunkulu okuzalilimaza,"},{"book":"UJeremiya","chapter":"7","verse":"7","text":"ngizalivumela ukuba lihlale kule indawo, elizweni engalinika okhokho benu ukuba libe ngelabo kuze kube nini lanini."},{"book":"UJeremiya","chapter":"7","verse":"8","text":"Kodwa khangelani, lina lithemba amazwi akhohlisayo angasizi lutho."},{"book":"UJeremiya","chapter":"7","verse":"9","text":"Kambe lizantshontsha njalo libulale, lifebe, lifunge amanga, litshisele uBhali impepha njalo lilandele abanye onkulunkulu elingakaze libazi,"},{"book":"UJeremiya","chapter":"7","verse":"10","text":"beselisizakuma phambi kwami kuyonale indlu, eleBizo lami, lithi, “Sivikelekile,” livikeleka ukuba lenze zonke lezizinto ezenyanyekayo na?"},{"book":"UJeremiya","chapter":"7","verse":"11","text":"Indlu le, eleBizo lami, seyaba lubhalu lwabaphangi na? Kodwa kade ngikhangele! kutsho uThixo."},{"book":"UJeremiya","chapter":"7","verse":"12","text":"Hambani khathesi endaweni yami eShilo lapho engenza khona kuqala indawo yokuhlala iBizo lami, libone engakwenza kuyo ngenxa yobubi babantu bami bako-Israyeli."},{"book":"UJeremiya","chapter":"7","verse":"13","text":"UThixo uthi, kwathi lapho lisenza lezizinto, mina ngakhuluma lani futhifuthi, kodwa kalingilalelanga, ngalibiza, kalaze lasabela."},{"book":"UJeremiya","chapter":"7","verse":"14","text":"Ngakho-ke, lokho engakwenza eShilo khathesi ngizakwenza kule indlu eleBizo lami, ithempeli elilithembileyo, indawo engalinika yona lina kanye labokhokho benu."},{"book":"UJeremiya","chapter":"7","verse":"15","text":"Ngizalixotsha phambi kwami, njengalokho engakwenza abafowenu bonke, abantu bako-Efrayimi.’"},{"book":"UJeremiya","chapter":"7","verse":"16","text":"Ngakho abantu laba ungabakhulekeli loba ubakhulumele kumbe ubenzele isicelo; ungangincengi ngoba angiyikukulalela."},{"book":"UJeremiya","chapter":"7","verse":"17","text":"Abakwenzayo emadolobheni akoJuda lasemigwaqweni yaseJerusalema kawukuboni na?"},{"book":"UJeremiya","chapter":"7","verse":"18","text":"Abantwana batheza inkuni, oyise babasa imililo, labesifazane baxova inhlama benzele iNdlovukazi yaseZulwini isinkwa. Bathelela abanye onkulunkulu iminikelo yokunathwayo ukuba bangithukuthelise."},{"book":"UJeremiya","chapter":"7","verse":"19","text":"Kodwa yimi abangithukuthelisayo na? kutsho uThixo. Kabazilimazi bona ngokwabo na, okulihlazo kubo?"},{"book":"UJeremiya","chapter":"7","verse":"20","text":"‘Ngakho uThixo Wobukhosi uthi: Ukuthukuthela kwami lolaka lwami kuzakwehliselwa kule indawo, phezu kwabantu lasezinyamazaneni, phezu kwezihlahla zeganga laphezu kwezithelo zomhlabathi; njalo kuzakutsha kungacitsheki."},{"book":"UJeremiya","chapter":"7","verse":"21","text":"UThixo uSomandla, uNkulunkulu ka-Israyeli uthi: Qhubekani, fakani iminikelo yenu yokutshiswa kweminye imihlatshelo yenu lidle inyama lina ngokwenu!"},{"book":"UJeremiya","chapter":"7","verse":"22","text":"Ngoba ekukhupheni kwami okhokho benu eGibhithe ngikhuluma labo, angizange ngibanike imilayo nje kuphela ngeminikelo yokutshiswa lemihlatshelo,"},{"book":"UJeremiya","chapter":"7","verse":"23","text":"kodwa ngabanika umlayo lo othi: Ngilalelani, njalo ngizakuba nguNkulunkulu wenu lina libe ngabantu bami. Hambani ngezindlela zonke engililaye zona, ukuze kulilungele."},{"book":"UJeremiya","chapter":"7","verse":"24","text":"Kodwa kabazange balalele kumbe banake; esikhundleni salokho, bona balandela inkani yentando yezinhliziyo zabo ezimbi. Baya emuva hatshi phambili."},{"book":"UJeremiya","chapter":"7","verse":"25","text":"Kusukela ngesikhathi okhokho benu besuka eGibhithe kuze kube khathesi, usuku ngosuku, njalonjalo ngalithumela izinceku zami abaphrofethi."},{"book":"UJeremiya","chapter":"7","verse":"26","text":"Kodwa kabangilalelanga kumbe banake. Babelentamo ezilukhuni njalo benza ububi obudlula obabokhokho babo.’"},{"book":"UJeremiya","chapter":"7","verse":"27","text":"Lapho ubatshela konke lokhu, kabayikukulalela; lalapho ubabiza, kabayikusabela."},{"book":"UJeremiya","chapter":"7","verse":"28","text":"Ngakho batshele uthi, ‘Lesi yisizwe esingalalelanga uThixo uNkulunkulu waso kumbe sivume ukuqondiswa. Iqiniso selifile; kalisekho ezindebeni zabo."},{"book":"UJeremiya","chapter":"7","verse":"29","text":"Gelani inwele zenu lizilahlele khatshana; lenze isililo emiqolweni elugwadule, ngoba uThixo usesalile wasidela isizukulwane lesi esingaphanasi kolaka lwakhe.’ ”"},{"book":"UJeremiya","chapter":"7","verse":"30","text":"“ ‘Abantu bakoJuda benze ububi phambi kwami, kutsho uThixo. Bamise izithombe zabo ezenyanyekayo endlini eleBizo lami balingcolisa."},{"book":"UJeremiya","chapter":"7","verse":"31","text":"Sebakhe izindawo eziphakemeyo zaseThofethi esigodini saseBheni-Hinomu ukuba batshisele khona amadodana lamadodakazi abo ngomlilo, into engingabalayanga yona, engazange ifike engqondweni yami."},{"book":"UJeremiya","chapter":"7","verse":"32","text":"Ngakho qaphelani, insuku ziyeza, kutsho uThixo, lapho abantu bengayikuyithi yiThofethi kumbe iSigodi saseBheni-Hinomu, kodwa iSigodi sokuBulala, ngoba abafileyo bazabangcwaba eThofethi kuze kusweleke indawo."},{"book":"UJeremiya","chapter":"7","verse":"33","text":"Lapho-ke izidumbu zabantu laba zizakuba yikudla kwezinyoni zasemoyeni lezinyamazana zomhlaba, njalo akuyikuba lomuntu ozazethusa."},{"book":"UJeremiya","chapter":"7","verse":"34","text":"Ngizaqeda imisindo yokuthokoza leyenjabulo emadolobheni akoJuda lasemigwaqweni yaseJerusalema, lokuthaba lelizwi lomlobokazi lelomyeni, ngoba ilizwe lizachitheka.’ ”"}]}