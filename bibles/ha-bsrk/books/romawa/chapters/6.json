{"data":[{"book":"Romawa","chapter":"6","verse":"1","text":"Me za mu ce ke nan? Za mu ci gaba da yin zunubi domin alheri yă haɓaka?"},{"book":"Romawa","chapter":"6","verse":"2","text":"Sam, ko kaɗan! Mun mutu ga zunubi; ta yaya za mu ci gaba da rayuwa a cikinsa kuma?"},{"book":"Romawa","chapter":"6","verse":"3","text":"Ko ba ku sani ba cewa dukanmu da aka yi wa baftisma a cikin Kiristi Yesu an yi mana baftismar ne zuwa cikin mutuwarsa?"},{"book":"Romawa","chapter":"6","verse":"4","text":"Saboda haka, an binne mu da shi ke nan, ta wurin baftisma cikin mutuwarsa, domin kamar yadda aka tā da Kiristi daga matattu ta wurin ɗaukakar Uba, haka mu ma mu yi zaman sabuwar rayuwa."},{"book":"Romawa","chapter":"6","verse":"5","text":"In kuwa mun zama ɗaya tare da shi haka a cikin mutuwarsa, tabbatacce mu ma za mu zama ɗaya tare da shi cikin tashinsa daga matattu."},{"book":"Romawa","chapter":"6","verse":"6","text":"Gama mun san cewa an gicciye halayenmu na dā tare da shi domin a kawar da jikin nan mai zunubi don kada mu ƙara zama bayi ga zunubi"},{"book":"Romawa","chapter":"6","verse":"7","text":"domin duk wanda ya mutu an ’yantar da shi daga zunubi ke nan."},{"book":"Romawa","chapter":"6","verse":"8","text":"To, in mun mutu tare da Kiristi, mun gaskata cewa za mu rayu tare da shi kuma."},{"book":"Romawa","chapter":"6","verse":"9","text":"Gama mun san cewa da yake an tā da Kiristi daga matattu, ba zai sāke mutuwa ba; mutuwa ba ta da sauran iko a kansa."},{"book":"Romawa","chapter":"6","verse":"10","text":"Mutuwar da ya yi, ya mutu ne sau ɗaya tak, saboda yă shafe zunubi, amma rayuwar da yake yi, yana yi ne cikin tarayya da Allah."},{"book":"Romawa","chapter":"6","verse":"11","text":"Haka ku ma, ku ɗauke kanku matattu ne ga ikon zunubi amma rayayyu cikin tarayya da Allah cikin Kiristi Yesu."},{"book":"Romawa","chapter":"6","verse":"12","text":"Saboda haka kada ku bar zunubi yă mallaki jikin nan naku mai mutuwa yă sa ku zama masu biyayya ga mugayen sha’awace-sha’awacensa."},{"book":"Romawa","chapter":"6","verse":"13","text":"Kada ku miƙa gaɓoɓin jikinku ga zunubi a matsayin kayan aikin mugunta, sai dai ku miƙa kanku ga Allah, a matsayin waɗanda aka fitar da su daga mutuwa zuwa rai; ku kuma miƙa gaɓoɓin jikinku gare shi a matsayin kayan aikin adalci."},{"book":"Romawa","chapter":"6","verse":"14","text":"Gama zunubi ba zai zama maigidanku ba, domin ba kwa ƙarƙashin doka, sai dai ƙarƙashin alheri."},{"book":"Romawa","chapter":"6","verse":"15","text":"Me za mu ce ke nan? Za mu ci gaba yin zunubi domin ba ma ƙarƙashin doka sai dai ƙarƙashin alheri? Sam, ko kaɗan!"},{"book":"Romawa","chapter":"6","verse":"16","text":"Ba ku sani ba cewa sa’ad da kuka miƙa kanku ga wani don ku yi masa biyayya a matsayin bayi, ko ku bayi ne ga zunubi, wanda yake kai ga mutuwa, ko kuwa ga biyayya, wadda take kai ga adalci, ashe, ba kun zama bayi ga wannan da kuke yi wa biyayya ba ke nan?"},{"book":"Romawa","chapter":"6","verse":"17","text":"Amma godiya ga Allah don ko da yake a dā ku bayi ne ga ikon zunubi, da dukan zuciyarku kun yi biyayya ga irin koyarwar da aka danƙa muku."},{"book":"Romawa","chapter":"6","verse":"18","text":"An ’yanta ku daga zunubi, kun kuma zama bayi ga aikin adalci."},{"book":"Romawa","chapter":"6","verse":"19","text":"Ina magana ne kamar mutane saboda kun raunana a jikinku. Kamar yadda kuka saba miƙa gaɓoɓin jikinku a bautar abubuwan ƙazanta da mugun aiki a kan mugun aiki, saboda haka yanzu sai ku miƙa su bayi ga aikin adalci mai kai ga zaman tsarki."},{"book":"Romawa","chapter":"6","verse":"20","text":"Sa’ad da kuke bayin zunubi, ba ruwanku da aikin adalci."},{"book":"Romawa","chapter":"6","verse":"21","text":"Wace riba ce kuka samu a lokacin, daga abubuwan nan da yanzu suka zama muku abin kunya? Ƙarshen irin abubuwan nan dai, mutuwa ne!"},{"book":"Romawa","chapter":"6","verse":"22","text":"Amma a yanzu da aka ’yantar da ku daga zunubi kuka kuma zama bayi ga Allah, ribar da kuka samu tana kai ga zaman tsarki, ƙarshenta kuwa rai madawwami ne."},{"book":"Romawa","chapter":"6","verse":"23","text":"Gama sakamakon zunubi mutuwa ne, amma kyautar Allah rai madawwami ne a cikin Kiristi Yesu Ubangijinmu."}]}