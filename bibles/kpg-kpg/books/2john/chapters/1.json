{"data":[{"book":"2 John","chapter":"1","verse":"1","text":"Mai tangada madua daumaha,"},{"book":"2 John","chapter":"1","verse":"2","text":"Idimaa, di tonu le e noho i tadau lodo, gaa noho hua beelaa i tadau baahi."},{"book":"2 John","chapter":"1","verse":"3","text":"God Tamana, mo Jesus Christ go Tama, gi dugu mai gi gidaadou tumaalia, di aloho, mo di noho i di aumaalia. Nia mee aanei gii noho hua beelaa i tadau baahi i di tonu mo di aloho."},{"book":"2 John","chapter":"1","verse":"4","text":"Au e tenetene huoloo i dogu gidee hunu daangada i au dama e mouli i di tonu, be di hai o taganoho o Tamana dela ne dugu mai gi gidaadou."},{"book":"2 John","chapter":"1","verse":"5","text":"Gei au e dangi adu gi di goe, dagu ahina hagaaloho, bolo gidaadou huogodoo gi hagadau aaloho. Deenei hagalee taganoho hoou, dela e hihi adu ko au gi di goe, deenei la go taganoho guu lawa di kae go gidaadou mai taamada.1.5 John 13.34; 15.12,17"},{"book":"2 John","chapter":"1","verse":"6","text":"Di aloho dela e helekai iei au, e haga modongoohia bolo gidaadou gi hagalongo gi nia haganoho a God. Taganoho dela gu longono goodou mai taamada bolo goodou huogodoo e hai loo gi mouli i di aloho."},{"book":"2 John","chapter":"1","verse":"7","text":"E dogologowaahee digau halahalau dangada gu modoho i henuailala. Digaula e haga de iloo, bolo Jesus Christ guu hai tangada. Tangada beenei la tangada halahalau dangada, deelaa di hagadaumee o Christ."},{"book":"2 John","chapter":"1","verse":"8","text":"Gii pula i goodou gi dee kili gi daha godou mee ala ne ngalua ginai, gii kae godou hui hagatau."},{"book":"2 John","chapter":"1","verse":"9","text":"Tangada dela gu iloo nia agoago o Christ, gei hagalee hagamau dangihi ginai, gei God hagalee i dono baahi. Tangada dela ga hagamau dangihi gi nia agoago aanei, gei Tamana mo Tama la gu i dono baahi."},{"book":"2 John","chapter":"1","verse":"10","text":"Deelaa laa, maa tangada ga hanadu gi goodou, hagalee e agoago adu nia agoago aanei, goodou hudee benebene ina a mee gi lodo godou hale, ge hudee helekai labelaa gi mee boloo, “Di aumaalia gii noho i do baahi.”"},{"book":"2 John","chapter":"1","verse":"11","text":"Idimaa, tangada ma ga benebene mai tagadilinga dangada beenei, geia gu hagabuni ang gi nia hagadilinga huaidu a mee ala e hai."},{"book":"2 John","chapter":"1","verse":"12","text":"Nia helekai e logowaahee i golo e hiihai ginai au belee hagi adu gi goodou, gei au hagalee hihi nia maa gi di ink mo nia lau beebaa, i di au e hagadagadagagee bolo au e hanadu, ga helehelekai laa gidaadou, gei gidaadou ga tenetene huoloo."},{"book":"2 John","chapter":"1","verse":"13","text":"Nia dama o do duaahina ahina hagaaloho e hai di nadau hagaaloho adu gi di goe."}]}