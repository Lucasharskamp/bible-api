{"data":[{"book":"متی","chapter":"28","verse":"1","text":"بعد از شَبّات، صبح زود روز یکشنبه، مریم مجدلیه و آن مریم دیگر به سر قبر رفتند."},{"book":"متی","chapter":"28","verse":"2","text":"ناگهان زمین لرزه‌ای شدید رخ داد، زیرا یکی از فرشتگان خداوند از آسمان پایین آمده، به سوی مقبره رفت و سنگ دهانۀ آن را به کناری غلتاند و بر آن نشست."},{"book":"متی","chapter":"28","verse":"3","text":"صورت فرشته می‌درخشید و لباسش مثل برف سفید بود."},{"book":"متی","chapter":"28","verse":"4","text":"نگهبانان با دیدن او به شدت ترسیده، لرزان شدند و همچون مرده، بی‌حرکت بر زمین افتادند."},{"book":"متی","chapter":"28","verse":"5","text":"فرشته به زنان گفت: «نترسید! می‌دانم به دنبال عیسای مصلوب می‌گردید؛"},{"book":"متی","chapter":"28","verse":"6","text":"او اینجا نیست! همان‌طور که خودش گفته بود، زنده شده است. بیایید و جایی که جسد او را گذاشته بودند، به چشم خود ببینید."},{"book":"متی","chapter":"28","verse":"7","text":"و اکنون شتابان رفته، به شاگردانش بگویید که او زنده شده است و به جلیل می‌رود تا ایشان را در آنجا ببیند. فراموش نکنید این پیغام را به آنان برسانید.»"},{"book":"متی","chapter":"28","verse":"8","text":"زنان با ترسی آمیخته با شادیِ بسیار از قبر خارج شدند و شتابان به سراغ شاگردان رفتند تا پیغام فرشته را به ایشان بدهند."},{"book":"متی","chapter":"28","verse":"9","text":"در همان حال که می‌دویدند، ناگهان عیسی را در مقابل خود دیدند!"},{"book":"متی","chapter":"28","verse":"10","text":"عیسی به ایشان فرمود: «نترسید! بروید و به برادران من بگویید که هر چه زودتر به جلیل بروند تا مرا در آنجا ببینند.»"},{"book":"متی","chapter":"28","verse":"11","text":"زنان هنوز به شهر نرسیده بودند، که چند نگهبان از سر قبر، خود را به شهر رساندند و به کاهنان اعظم جریان را گفتند."},{"book":"متی","chapter":"28","verse":"12","text":"آنها نیز پس از دیدار و مشورت با مشایخ، پول زیادی به نگهبانان داده،"},{"book":"متی","chapter":"28","verse":"13","text":"گفتند: «بگویید، ”شاگردانِ عیسی شبانه آمدند و وقتی ما در خواب بودیم، جسد او را دزدیدند.“"},{"book":"متی","chapter":"28","verse":"14","text":"اگر این موضوع به گوش فرماندار برسد، ما جوابش را خواهیم داد تا مشکلی برای شما ایجاد نشود.»"},{"book":"متی","chapter":"28","verse":"15","text":"نگهبانان رشوه را گرفتند و خبر دروغ را شایع کردند، به طوری که هنوز هم که هنوز است، یهودیان این قصه را باور می‌کنند."},{"book":"متی","chapter":"28","verse":"16","text":"پس یازده شاگرد عیسی به جلیل رفتند و بر کوهی که عیسی گفته بود، جمع شدند."},{"book":"متی","chapter":"28","verse":"17","text":"وقتی عیسی را در آنجا دیدند، او را پرستش کردند، ولی بعضی از ایشان شک داشتند که او همان عیسی باشد."},{"book":"متی","chapter":"28","verse":"18","text":"آنگاه عیسی جلو آمد و به ایشان فرمود: «تمام اختیارات در آسمان و زمین به من داده شده است."},{"book":"متی","chapter":"28","verse":"19","text":"پس بروید و تمام قومها را شاگرد من سازید و ایشان را به اسم پدر و پسر و روح‌القدس تعمید دهید؛"},{"book":"متی","chapter":"28","verse":"20","text":"و به ایشان تعلیم دهید که تمام دستورهایی را که به شما داده‌ام، اطاعت کنند. مطمئن باشید هر جا که بروید، حتی اگر دورترین نقطه دنیا باشد، من همیشه همراه شما هستم!»"}]}