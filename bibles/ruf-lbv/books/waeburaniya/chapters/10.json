{"data":[{"book":"Waeburaniya","chapter":"10","verse":"1","text":"Kwaapfila Ghamalaghitso gheng'ighwe Musa ne Imulungu gheghala na sisila lya ipfinu pfinoghile ipfikutsa, pfelinga na apfila pfa kweli, nambiko tsila tsa Ghamalaghitso gheng'ighwe Musa ne Imulungu itsilapfighwe kwa kuyililayilila chila ghumwaka ng'atsidaha bae kuwatenda wanoghe awala iwomtamanila Imulungu."},{"book":"Waeburaniya","chapter":"10","verse":"2","text":"Ka iwanu wala iwomtamanila Imulungu wang'atendighwe wela ghendo kulawa mne nzambi tsawo, wang'alekile kwibona keli ka wana nzambi, na nambiko tsila tsawolapfa tsose tsing'amalile."},{"book":"Waeburaniya","chapter":"10","verse":"3","text":"Lekeni nambiko tsila tsitendeka chila ghumwaka kuwakumbusa iwanu nzambi tsawo."},{"book":"Waeburaniya","chapter":"10","verse":"4","text":"Kwaapfila idamu ye mvulati na ng'ombe ng'aidaha bae kuleghusa nzambi."},{"book":"Waeburaniya","chapter":"10","verse":"5","text":"Apfo Kiristu hayang'ali yakutsa muisi, tsakamlongela Imulungu,"},{"book":"Waeburaniya","chapter":"10","verse":"6","text":"Nambiko tsa kulakatsighwa"},{"book":"Waeburaniya","chapter":"10","verse":"7","text":"Kuya tsanilonga, ‘Nabaha ghwe Imulungu,"},{"book":"Waeburaniya","chapter":"10","verse":"8","text":"Tanu tsakalonga, “Ng'ubamile bae wala ng'unoghelesighwe na tsinambiko na sadaka, nambiko tsa kulakatsighwa na tsa kuleghusa nzambi.” Tsakalonga apfo hata ka nambiko tsila tsose tsatsilapfighwa ka Ghamalaghitso pfaghabamile."},{"book":"Waeburaniya","chapter":"10","verse":"9","text":"Kuya kalonga, “Nene nabaha, ghwe Imulungu, kutenda aghala ghubama.” Apfo Imulungu keka hambali nambiko tsa ghumwande, keka nambiko ingi imwe."},{"book":"Waeburaniya","chapter":"10","verse":"10","text":"Kwaapfila Yesu Kiristu tsakamalitsa ghayobama Imulungu, twetwe twodeghetesighwa nzambi tsetu kwa inambiko ya lukuli lwake mwenyegho yalulapfile mala lumwe hela."},{"book":"Waeburaniya","chapter":"10","verse":"11","text":"Chila mtambika kosang'ana chila litsuwa, kolapfa nambiko tsitsila mala nyingi, nambiko ing'atsidaha mbe kuleghusa nzambi."},{"book":"Waeburaniya","chapter":"10","verse":"12","text":"Lekeni Kiristu kalapfa nambiko imwe kwaajili ya kuleghusa nzambi, nambiko inoghile ghamatsuwa ghose, kuya kakala lubali lwe kujilo lwe Imulungu,"},{"book":"Waeburaniya","chapter":"10","verse":"13","text":"kobeta wehile wake wekighwe hasi ha ghamaghulu ghake."},{"book":"Waeburaniya","chapter":"10","verse":"14","text":"Kwaapfila kwa nambiko imwe tsakawatenda awala iwodeghetesighwa wanoghe ghamatsuwa ghose."},{"book":"Waeburaniya","chapter":"10","verse":"15","text":"Ghumuhe Mwenzeluka pfipfila kotulangusa ukalangama wa mbuli ayo. Tanu kolonga,"},{"book":"Waeburaniya","chapter":"10","verse":"16","text":"Imtwatsa kolonga, “Alino laghano lyanitsolaghana nawo"},{"book":"Waeburaniya","chapter":"10","verse":"17","text":"Kuya kalonga, “Sitsotsipfikitsa keli nzambi tsawo, na ghehile ghawatendile.”"},{"book":"Waeburaniya","chapter":"10","verse":"18","text":"Lelo aghano ghang'aleghusighwa, kuduhu keli kulapfa nambiko ya kuleghusa nzambi."},{"book":"Waeburaniya","chapter":"10","verse":"19","text":"Lelo ndughu tsangu, kwa idamu ya Yesu twodaha ghendo kwingila Hanu Haenzeluke Ghendo bila kupfuka."},{"book":"Waeburaniya","chapter":"10","verse":"20","text":"Yeye tsakatupfughulila inzila ya sambi, inzila itulongotsa mne ughima kubitila lipanziya lila kwa kulapfa lukuli lwake."},{"book":"Waeburaniya","chapter":"10","verse":"21","text":"Lelo tuna mtambika wetu mkulu ghendo iyolongotsa mne ing'anda ye Imulungu."},{"book":"Waeburaniya","chapter":"10","verse":"22","text":"Apfo tumsoghelele Imulungu kwa imimoyo ya kweli na kwa ukutoghola bila kupfuka, aku mimoyo yetu itotsile yele, tuleke ghehile na ng'uli tsetu tsiopfughighwe kwa ghamatsi ghelile."},{"book":"Waeburaniya","chapter":"10","verse":"23","text":"Tulikinde ghendo lolelo lyetu lyatulitoghola na kulilonga, kwaapfila Imulungu yekile laghano lyake kotogholighwa."},{"book":"Waeburaniya","chapter":"10","verse":"24","text":"Twilolese twetwe kwa twetwe, twighume ghumoyo, twinoghele na kutenda ghanoghile."},{"book":"Waeburaniya","chapter":"10","verse":"25","text":"Kuya tuleke kuleka kwitingana hamwe, ka wamwenga pfawatendagha, ila twighume ghumoyo na tughendelele kutenda apfo, ghendoghendo ka pfamkona litsuwa lye Mtwatsa lya habehi."},{"book":"Waeburaniya","chapter":"10","verse":"26","text":"Kwaapfila tung'aghendelela kutenda nzambi ghiladi aku twomanya ukweli, kuduhu nambiko iidaha kulapfighwa keli kwaajili ya kuleghusa nzambi."},{"book":"Waeburaniya","chapter":"10","verse":"27","text":"Lekeni ichisighala, kuko ukubeta kwa kupfuka kuhighighwa ne Imulungu kwa ghumoto ighulambila ighutsowahinya wose iwombela."},{"book":"Waeburaniya","chapter":"10","verse":"28","text":"Imunu yaghalemile Ghamalaghitso gheng'ighwe Musa ne Imulungu, tsakakomighwa bila libatsi ka kuna wakalangama weli au wadatu."},{"book":"Waeburaniya","chapter":"10","verse":"29","text":"Lelo mkonatse, kobamighwa yahighighwetse imunu iyambetsile Imwana we Imulungu na kuyona si chinu bae idamu ye laghano lye Imulungu iimdeghetetse, imunu iyomligha Ghumuhe ghwe Imulungu?"},{"book":"Waeburaniya","chapter":"10","verse":"30","text":"Kwaapfila twomanya chayalongile Imulungu, “Nene nitsowoyitsila chawamtendeleni, nene nitsowalia wawo,” kuya kalonga, “Imtwatsa katsowahigha iwanu wake.”"},{"book":"Waeburaniya","chapter":"10","verse":"31","text":"Kughwila mna ghamoko ghe Imulungu iyali mghima, chinu cha kupfuka ghendo!"},{"book":"Waeburaniya","chapter":"10","verse":"32","text":"Lekeni kumbukani ghamatsuwa gha mwanduso hala hamghubulilighwe ukweli we Imulungu. Hata ka tsamdununzika ghendo, mwemwe tsamdudumila."},{"book":"Waeburaniya","chapter":"10","verse":"33","text":"Ghamatsuwa ghangi tsamlighighwa na kutendelighwa ghehile hambele he iwanu, ghamatsuwa ghangi tsamtoghola kuwa hamwe na awala iwadununzike pfipfo."},{"book":"Waeburaniya","chapter":"10","verse":"34","text":"Tsamuwonela libatsi wohighwa, na hambokighwe pfinu pfenu tsamtoghola kwa ukudeng'elela, kwaapfila tsammanya ka mna chinu chinoghile kubita apfo na chokala ghamatsuwa ghose."},{"book":"Waeburaniya","chapter":"10","verse":"35","text":"Lelo mleke kwaghitsa lolelo lyenu, kwaapfila lina ghweko kulu ghendo."},{"book":"Waeburaniya","chapter":"10","verse":"36","text":"Mdudumile ili mtende ghobama Imulungu na kubokela achila chawalongele."},{"book":"Waeburaniya","chapter":"10","verse":"37","text":"Ka Ghamaandiko pfagholonga,"},{"book":"Waeburaniya","chapter":"10","verse":"38","text":"Iwanu wangu iwotenda ighoninogheletsa watsotoghola na kukala waghima,"},{"book":"Waeburaniya","chapter":"10","verse":"39","text":"Lekeni twetwe si iwanu wa ukupfukapfuka bae na ukuhinyighwa, ila twetwe twotoghola na twokombolighwa."}]}