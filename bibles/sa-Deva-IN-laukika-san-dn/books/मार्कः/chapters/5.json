{"data":[{"book":"मार्कः","chapter":"5","verse":"1","text":"अथ तू सिन्धुपारं गत्वा गिदेरीयप्रदेश उपतस्थुः।"},{"book":"मार्कः","chapter":"5","verse":"2","text":"नौकातो निर्गतमात्राद् अपवित्रभूतग्रस्त एकः श्मशानादेत्य तं साक्षाच् चकार।"},{"book":"मार्कः","chapter":"5","verse":"3","text":"स श्मशानेऽवात्सीत् कोपि तं शृङ्खलेन बद्व्वा स्थापयितुं नाशक्नोत्।"},{"book":"मार्कः","chapter":"5","verse":"4","text":"जनैर्वारं निगडैः शृङ्खलैश्च स बद्धोपि शृङ्खलान्याकृष्य मोचितवान् निगडानि च भंक्त्वा खण्डं खण्डं कृतवान् कोपि तं वशीकर्त्तुं न शशक।"},{"book":"मार्कः","chapter":"5","verse":"5","text":"दिवानिशं सदा पर्व्वतं श्मशानञ्च भ्रमित्वा चीत्शब्दं कृतवान् ग्रावभिश्च स्वयं स्वं कृतवान्।"},{"book":"मार्कः","chapter":"5","verse":"6","text":"स यीशुं दूरात् पश्यन्नेव धावन् तं प्रणनाम उचैरुवंश्चोवाच,"},{"book":"मार्कः","chapter":"5","verse":"7","text":"हे सर्व्वोपरिस्थेश्वरपुत्र यीशो भवता सह मे कः सम्बन्धः? अहं त्वामीश्वरेण शापये मां मा यातय।"},{"book":"मार्कः","chapter":"5","verse":"8","text":"यतो यीशुस्तं कथितवान् रे अपवित्रभूत, अस्मान्नराद् बहिर्निर्गच्छ।"},{"book":"मार्कः","chapter":"5","verse":"9","text":"अथ स तं पृष्टवान् किन्ते नाम? तेन प्रत्युक्तं वयमनेके ऽस्मस्ततोऽस्मन्नाम बाहिनी।"},{"book":"मार्कः","chapter":"5","verse":"10","text":"ततोस्मान् देशान्न प्रेषयेति ते तं प्रार्थयन्त।"},{"book":"मार्कः","chapter":"5","verse":"11","text":"तदानीं पर्व्वतं निकषा बृहन् वराहव्रजश्चरन्नासीत्।"},{"book":"मार्कः","chapter":"5","verse":"12","text":"तस्माद् भूता विनयेन जगदुः, अमुं वराहव्रजम् आश्रयितुम् अस्मान् प्रहिणु।"},{"book":"मार्कः","chapter":"5","verse":"13","text":"यीशुनानुज्ञातास्तेऽपवित्रभूता बहिर्निर्याय वराहव्रजं प्राविशन् ततः सर्व्वे वराहा वस्तुतस्तु प्रायोद्विसहस्रसंङ्ख्यकाः कटकेन महाजवाद् धावन्तः सिन्धौ प्राणान् जहुः।"},{"book":"मार्कः","chapter":"5","verse":"14","text":"तस्माद् वराहपालकाः पलायमानाः पुरे ग्रामे च तद्वार्त्तं कथयाञ्चक्रुः। तदा लोका घटितं तत्कार्य्यं द्रष्टुं बहिर्जग्मुः"},{"book":"मार्कः","chapter":"5","verse":"15","text":"यीशोः सन्निधिं गत्वा तं भूतग्रस्तम् अर्थाद् बाहिनीभूतग्रस्तं नरं सवस्त्रं सचेतनं समुपविष्टञ्च दृृष्ट्वा बिभ्युः।"},{"book":"मार्कः","chapter":"5","verse":"16","text":"ततो दृष्टतत्कार्य्यलोकास्तस्य भूतग्रस्तनरस्य वराहव्रजस्यापि तां धटनां वर्णयामासुः।"},{"book":"मार्कः","chapter":"5","verse":"17","text":"ततस्ते स्वसीमातो बहिर्गन्तुं यीशुं विनेतुमारेभिरे।"},{"book":"मार्कः","chapter":"5","verse":"18","text":"अथ तस्य नौकारोहणकाले स भूतमुक्तो ना यीशुना सह स्थातुं प्रार्थयते;"},{"book":"मार्कः","chapter":"5","verse":"19","text":"किन्तु स तमननुमत्य कथितवान् त्वं निजात्मीयानां समीपं गृहञ्च गच्छ प्रभुस्त्वयि कृपां कृत्वा यानि कर्म्माणि कृतवान् तानि तान् ज्ञापय।"},{"book":"मार्कः","chapter":"5","verse":"20","text":"अतः स प्रस्थाय यीशुना कृतं तत्सर्व्वाश्चर्य्यं कर्म्म दिकापलिदेशे प्रचारयितुं प्रारब्धवान् ततः सर्व्वे लोका आश्चर्य्यं मेनिरे।"},{"book":"मार्कः","chapter":"5","verse":"21","text":"अनन्तरं यीशौ नावा पुनरन्यपार उत्तीर्णे सिन्धुतटे च तिष्ठति सति तत्समीपे बहुलोकानां समागमोऽभूत्।"},{"book":"मार्कः","chapter":"5","verse":"22","text":"अपरं यायीर् नाम्ना कश्चिद् भजनगृहस्याधिप आगत्य तं दृष्ट्वैव चरणयोः पतित्वा बहु निवेद्य कथितवान्;"},{"book":"मार्कः","chapter":"5","verse":"23","text":"मम कन्या मृतप्रायाभूद् अतो भवानेत्य तदारोग्याय तस्या गात्रे हस्तम् अर्पयतु तेनैव सा जीविष्यति।"},{"book":"मार्कः","chapter":"5","verse":"24","text":"तदा यीशुस्तेन सह चलितः किन्तु तत्पश्चाद् बहुलोकाश्चलित्वा ताद्गात्रे पतिताः।"},{"book":"मार्कः","chapter":"5","verse":"25","text":"अथ द्वादशवर्षाणि प्रदररोगेण"},{"book":"मार्कः","chapter":"5","verse":"26","text":"शीर्णा चिकित्सकानां नानाचिकित्साभिश्च दुःखं भुक्तवती च सर्व्वस्वं व्ययित्वापि नारोग्यं प्राप्ता च पुनरपि पीडितासीच्च"},{"book":"मार्कः","chapter":"5","verse":"27","text":"या स्त्री सा यीशो र्वार्त्तां प्राप्य मनसाकथयत् यद्यहं तस्य वस्त्रमात्र स्प्रष्टुं लभेयं तदा रोगहीना भविष्यामि।"},{"book":"मार्कः","chapter":"5","verse":"28","text":"अतोहेतोः सा लोकारण्यमध्ये तत्पश्चादागत्य तस्य वस्त्रं पस्पर्श।"},{"book":"मार्कः","chapter":"5","verse":"29","text":"तेनैव तत्क्षणं तस्या रक्तस्रोतः शुष्कं स्वयं तस्माद् रोगान्मुक्ता इत्यपि देहेऽनुभूता।"},{"book":"मार्कः","chapter":"5","verse":"30","text":"अथ स्वस्मात् शक्ति र्निर्गता यीशुरेतन्मनसा ज्ञात्वा लोकनिवहं प्रति मुखं व्यावृत्य पृष्टवान् केन मद्वस्त्रं स्पृष्टं?"},{"book":"मार्कः","chapter":"5","verse":"31","text":"ततस्तस्य शिष्या ऊचुः भवतो वपुषि लोकाः संघर्षन्ति तद् दृष्ट्वा केन मद्वस्त्रं स्पृष्टमिति कुतः कथयति?"},{"book":"मार्कः","chapter":"5","verse":"32","text":"किन्तु केन तत् कर्म्म कृतं तद् द्रष्टुं यीशुश्चतुर्दिशो दृष्टवान्।"},{"book":"मार्कः","chapter":"5","verse":"33","text":"ततः सा स्त्री भीता कम्पिता च सती स्वस्या रुक्प्रतिक्रिया जातेति ज्ञात्वागत्य तत्सम्मुखे पतित्वा सर्व्ववृत्तान्तं सत्यं तस्मै कथयामास।"},{"book":"मार्कः","chapter":"5","verse":"34","text":"तदानीं यीशुस्तां गदितवान्, हे कन्ये तव प्रतीतिस्त्वाम् अरोगामकरोत् त्वं क्षेमेण व्रज स्वरोगान्मुक्ता च तिष्ठ।"},{"book":"मार्कः","chapter":"5","verse":"35","text":"इतिवाक्यवदनकाले भजनगृहाधिपस्य निवेशनाल् लोका एत्याधिपं बभाषिरे तव कन्या मृता तस्माद् गुरुं पुनः कुतः क्लिश्नासि?"},{"book":"मार्कः","chapter":"5","verse":"36","text":"किन्तु यीशुस्तद् वाक्यं श्रुत्वैव भजनगृहाधिपं गदितवान् मा भैषीः केवलं विश्वासिहि।"},{"book":"मार्कः","chapter":"5","verse":"37","text":"अथ पितरो याकूब् तद्भ्राता योहन् च एतान् विना कमपि स्वपश्चाद् यातुं नान्वमन्यत।"},{"book":"मार्कः","chapter":"5","verse":"38","text":"तस्य भजनगृहाधिपस्य निवेशनसमीपम् आगत्य कलहं बहुरोदनं विलापञ्च कुर्व्वतो लोकान् ददर्श।"},{"book":"मार्कः","chapter":"5","verse":"39","text":"तस्मान् निवेशनं प्रविश्य प्रोक्तवान् यूयं कुत इत्थं कलहं रोदनञ्च कुरुथ? कन्या न मृता निद्राति।"},{"book":"मार्कः","chapter":"5","verse":"40","text":"तस्मात्ते तमुपजहसुः किन्तु यीशुः सर्व्वान बहिष्कृत्य कन्यायाः पितरौ स्वसङ्गिनश्च गृहीत्वा यत्र कन्यासीत् तत् स्थानं प्रविष्टवान्।"},{"book":"मार्कः","chapter":"5","verse":"41","text":"अथ स तस्याः कन्याया हस्तौ धृत्वा तां बभाषे टालीथा कूमी, अर्थतो हे कन्ये त्वमुत्तिष्ठ इत्याज्ञापयामि।"},{"book":"मार्कः","chapter":"5","verse":"42","text":"तुनैव तत्क्षणं सा द्वादशवर्षवयस्का कन्या पोत्थाय चलितुमारेभे, इतः सर्व्वे महाविस्मयं गताः।"},{"book":"मार्कः","chapter":"5","verse":"43","text":"तत एतस्यै किञ्चित् खाद्यं दत्तेति कथयित्वा एतत्कर्म्म कमपि न ज्ञापयतेति दृढमादिष्टवान्।"}]}