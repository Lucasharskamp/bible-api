{"data":[{"book":"Jọn","chapter":"9","verse":"1","text":"Mgbe ọ na-agafe, ọ hụrụ otu nwoke kpuru ìsì site nʼafọ nne ya."},{"book":"Jọn","chapter":"9","verse":"2","text":"Ndị na-eso ụzọ ya jụrụ ya sị, “Onye ozizi, onye mehiere? Nwoke a ka ọ bụ ndị mụrụ ya, nke mere e ji mụọ ya nʼìsí?”"},{"book":"Jọn","chapter":"9","verse":"3","text":"Jisọs sịrị, “Nwoke a emehieghị, ndị mụrụ ya emehiekwaghị, kama o kpuru ìsì ka ọrụ Chineke pụta ìhè na ndụ ya."},{"book":"Jọn","chapter":"9","verse":"4","text":"Anyị aghaghị ịrụ ọrụ onye ahụ zitere m, mgbe chi ka dị, anyasị na-abịa mgbe o nweghị onye pụrụ ịrụ ọrụ."},{"book":"Jọn","chapter":"9","verse":"5","text":"Dị ka m nọ nʼụwa, Abụ m ìhè nke ụwa.”"},{"book":"Jọn","chapter":"9","verse":"6","text":"Mgbe o kwusiri nke a, ọ bụsara ọnụ mmiri asụ nʼala gwakọta ya na aja, werekwa aja ahụ tee nwoke ahụ nʼanya."},{"book":"Jọn","chapter":"9","verse":"7","text":"Ọ gwara ya, “Gaa nʼọdọ mmiri Sailọm saa ihu gị” (nke a pụtara “Zitere”). Ọ gara saa ihu ya, lọghachita na-ahụ ụzọ."},{"book":"Jọn","chapter":"9","verse":"8","text":"Ndị agbataobi ya na ndị nʼahụ ya nʼoge gara aga ka ọ na-arịọ arịrịọ sịrị, “Nke a, ọ bụghị nwoke ahụ na-anọdụ ala na-arịọ arịrịọ?”"},{"book":"Jọn","chapter":"9","verse":"9","text":"Ụfọdụ na-asị, “Ọ bụ ya.”"},{"book":"Jọn","chapter":"9","verse":"10","text":"Ha na-asị ya, “Olee otu anya gị sịrị meghee?”"},{"book":"Jọn","chapter":"9","verse":"11","text":"Ọ zara, “Nwoke a na-akpọ Jisọs gwakọtara ụrọ tee m nʼanya. Ọ gwara m sị, ‘Gaa saa ihu gị nʼọdọ mmiri Sailọm.’ A gara m saa onwe m, malitekwa ịhụ ụzọ.”"},{"book":"Jọn","chapter":"9","verse":"12","text":"Ha sịrị ya, “Olee ebe nwoke ahụ nọ?”"},{"book":"Jọn","chapter":"9","verse":"13","text":"Ha dutere nwoke ahụ kpuru ìsì na mbụ nʼihu ndị Farisii."},{"book":"Jọn","chapter":"9","verse":"14","text":"Ma ọ bụ nʼụbọchị izuike ka Jisọs gwakọtara aja, jiri ya meghe anya ya."},{"book":"Jọn","chapter":"9","verse":"15","text":"Ya mere, ndị Farisii jụrụ ya otu o si bido ịhụ ụzọ. Ọ sịrị ha, “Ọ gwakọtara aja tee m nʼanya, a sakwara m ihu ma ugbu a ana m ahụ ụzọ.”"},{"book":"Jọn","chapter":"9","verse":"16","text":"Ụfọdụ ndị Farisii sịrị, “Nwoke a esiteghị nʼebe Chineke nọ bịa, nʼihi na ọ dịghị edebe ụbọchị izuike.”"},{"book":"Jọn","chapter":"9","verse":"17","text":"Ya mere, ha sịrị nwoke ahụ kpuru ìsì, “Gịnị ka i nwere ikwu banyere ya? Ọ bụ anya gị ka o meghere.”"},{"book":"Jọn","chapter":"9","verse":"18","text":"Ma ndị Juu ahụ ekweghị na nwoke a bụ onye kpuru ìsì na mbụ, nke e mere ka ọ hụ ụzọ, tutu ruo mgbe ha kpọrọ ndị mụrụ ya."},{"book":"Jọn","chapter":"9","verse":"19","text":"Ha jụrụ ha sị, “Onye a ọ bụ nwa unu, onye unu na-asị na o kpuru ìsì site nʼoge a mụrụ ya? O si aṅaa ahụ ụzọ ugbu a?”"},{"book":"Jọn","chapter":"9","verse":"20","text":"Ndị mụrụ ya zara, “nke a bụ nwa anyị. Anyị matakwara na o kpuru ìsì site nʼoge anyị mụrụ ya."},{"book":"Jọn","chapter":"9","verse":"21","text":"Ma otu o si ahụ ụzọ ugbu a maọbụ onye meghere anya ya, anyị amaghị. Jụọnụ ya. Ọ bụ dimkpa, ya zara ọnụ ya.”"},{"book":"Jọn","chapter":"9","verse":"22","text":"Ihe a ka ndị mụrụ ya kwuru nʼihi na ha na-atụ egwu ndị Juu. Ndị kpebirila na ọ bụrụ na onye ọbụla ekwuo na Jisọs bụ Kraịst ahụ, ha ga-achụpụ onye ahụ site nʼụlọ ekpere ha."},{"book":"Jọn","chapter":"9","verse":"23","text":"Nke a mere ndị mụrụ ya jiri sị, “Ọ bụ dimkpa, unu jụọ ya.”"},{"book":"Jọn","chapter":"9","verse":"24","text":"Ha kpọrọ nwoke a nke ugboro abụọ, bụ onye ahụ kpuburu ìsì, sị ya, “Nye Chineke otuto. Anyị maara na nwoke a bụ onye mmehie.”"},{"book":"Jọn","chapter":"9","verse":"25","text":"Ọ zara, “Amaghị m maọbụ onye mmehie ma ọ bụghị. Ma otu ihe ka m maara, ekpuru m ìsì na mbụ ma ugbu a ana m ahụ ụzọ.”"},{"book":"Jọn","chapter":"9","verse":"26","text":"Ha sịrị ya, “Gịnị ka o mere gị? Olee otu o si meghe anya gị?”"},{"book":"Jọn","chapter":"9","verse":"27","text":"Ọ zara ha, “Agwala m unu ihe niile, ma unu achọghị ikwere. Gịnị mere unu ji chọọ ịnụ ya ọzọ? Unu chọkwara ịghọ ndị na-eso ụzọ ya?”"},{"book":"Jọn","chapter":"9","verse":"28","text":"Ha bigbọrọ ya sị, “Gị onwe gị bụrụkwa onye na-eso ụzọ ya! Anyị bụ ndị na-eso ụzọ Mosis."},{"book":"Jọn","chapter":"9","verse":"29","text":"Anyị mara na Chineke gwara Mosis okwu, ma gbasara nwoke a, anyị amaghị ebe o siri bịa.”"},{"book":"Jọn","chapter":"9","verse":"30","text":"Nwoke ahụ zaghachiri sị ha, “Ma otu ọ dị, nke a bụ ihe ịtụnanya! Unu amaghị ebe o sịrị bịa ma o meghere anya m."},{"book":"Jọn","chapter":"9","verse":"31","text":"Anyị mara na Chineke adịghị ege ndị mmehie ntị, ma ọ na-ege ntị onye na-atụ egwu ya na onye na-eme uche ya."},{"book":"Jọn","chapter":"9","verse":"32","text":"Site na mgbe e kere ụwa, ọ dịbeghị onye a nụrụ na o meghere anya onye kpuru ìsì."},{"book":"Jọn","chapter":"9","verse":"33","text":"Ọ bụrụ na nwoke a esiteghị nʼebe Chineke nọ, ọ gaghị enwe ike ime ihe ọbụla.”"},{"book":"Jọn","chapter":"9","verse":"34","text":"Ha zara sị ya, “Gị onye a mụrụ nʼime mmehie, ị na-achọ ikuziri anyị ihe?” Ha chụpụrụ ya nʼezi."},{"book":"Jọn","chapter":"9","verse":"35","text":"Jisọs nụrụ na ha achụpụla ya nʼezi, ma mgbe ọ chọtara ya, ọ sịrị ya, “I kweere na Nwa nke Mmadụ?”"},{"book":"Jọn","chapter":"9","verse":"36","text":"Ọ zara sị, “Onyenwe m, ọ bụ onye? Gwa m ka m nwe ike ikwere na ya.”"},{"book":"Jọn","chapter":"9","verse":"37","text":"Jisọs sịrị ya, “Ị hụla ya ugbu a; onye gị na ya na-ekwurịta okwu bụ onye ahụ.”"},{"book":"Jọn","chapter":"9","verse":"38","text":"Ọ sịrị, “Onyenwe m, ekwela m.” Ọ kpọrọ isiala nye ya."},{"book":"Jọn","chapter":"9","verse":"39","text":"Jisọs sịrị, “Ọ bụ nʼihi ikpe ka m ji bịa nʼụwa, ka ndị na-adịghị ahụ ụzọ bido ịhụ ụzọ, na ka ndị na-ahụ ụzọ ghọọ ndị kpuru ìsì.”"},{"book":"Jọn","chapter":"9","verse":"40","text":"Mgbe ụfọdụ ndị Farisii nọ nso nʼebe ahụ nụrụ nke a, ha sịrị ya, “Anyị onwe anyị, anyị bụkwa ndị kpuru ìsì?”"},{"book":"Jọn","chapter":"9","verse":"41","text":"Jisọs sịrị ha, “Ọ bụrụ na unu kpuru ìsì, ikpe ọmụma mmehie agaghị ama unu, ma ugbu a ebe unu sị na unu na-ahụ ụzọ ikpe ọmụma unu na-adịgide.”"}]}