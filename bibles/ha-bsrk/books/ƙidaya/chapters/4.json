{"data":[{"book":"Ƙidaya","chapter":"4","verse":"1","text":"Ubangiji ya ce wa Musa da Haruna,"},{"book":"Ƙidaya","chapter":"4","verse":"2","text":"“Ku yi ƙidaya Kohatawa daga Lawiyawa, bisa ga kabilarsu da iyalansu."},{"book":"Ƙidaya","chapter":"4","verse":"3","text":"Ku ƙidaya dukan maza daga shekara talatin zuwa hamsin da suka zo domin aiki a Tentin Sujada."},{"book":"Ƙidaya","chapter":"4","verse":"4","text":"“Ga aikin Kohatawa a Tentin Sujada, kulawa da kayayyaki mafi tsarki."},{"book":"Ƙidaya","chapter":"4","verse":"5","text":"Lokacin da za a tashi daga sansani, Haruna da ’ya’yansa za su shiga ciki su kunce labulen kāriya, su rufe Akwatin Alkawari da shi."},{"book":"Ƙidaya","chapter":"4","verse":"6","text":"Sa’an nan su rufe shi da fatun shanun teku, su shimfiɗa zane mai ruwan shuɗi a bisansa, su sa masa sandunansa."},{"book":"Ƙidaya","chapter":"4","verse":"7","text":"“A bisa teburin Burodin Ajiyewa, za su shimfiɗa zane mai ruwan shuɗi, a kansa kuma su sa farantai, kwanoni da manyan kwanoni, da tuluna don hadayun sha; da burodin da zai ci gaba da kasancewa a kansa."},{"book":"Ƙidaya","chapter":"4","verse":"8","text":"A bisa waɗannan za su shimfiɗa jan zane, su rufe su da fatun shanun teku, su kuma zura masa sandunansa."},{"book":"Ƙidaya","chapter":"4","verse":"9","text":"“Za su ɗauki zane mai ruwan shuɗi su rufe wurin ajiye fitilan da yake don fitilu, tare da fitilunsa, lagwaninsa da farantansa, da dukan tulunansa don man amfaninsu."},{"book":"Ƙidaya","chapter":"4","verse":"10","text":"Sa’an nan su naɗe shi da kuma dukan kayayyakinsa a cikin fatar shanun teku, su sa shi a kan sandan ɗaukarsa."},{"book":"Ƙidaya","chapter":"4","verse":"11","text":"“A kan bagaden zinariya, za su shimfiɗa zane mai ruwan shuɗi, su kuma rufe shi da fatar shanun teku, sai a zura masa sandunansa."},{"book":"Ƙidaya","chapter":"4","verse":"12","text":"“Za su ɗauki dukan kayayyakin da ake amfani da su a wuri mai tsarki, su nannaɗe su da zane mai ruwan shuɗi, su rufe shi da fatar shanun teku, sa’an nan a sa su a kan sandan ɗaukarsa."},{"book":"Ƙidaya","chapter":"4","verse":"13","text":"“Za su kwashe tokar da take a bagaden tagulla, su shimfiɗa zane mai ruwan shuɗi a bisansa."},{"book":"Ƙidaya","chapter":"4","verse":"14","text":"Sa’an nan su sa a kansa dukan kayayyakin da aka yi amfani da su a bagaden, haɗe da farantai don wuta, cokula masu yatsu don nama, manyan cokula, da darunan yayyafawa. A kansa za su shimfiɗa murfi na fatun shanun teku, su zura sandunan ɗaukarsa."},{"book":"Ƙidaya","chapter":"4","verse":"15","text":"“Bayan Haruna da ’ya’yansa suka gama rufe kayayyaki masu tsarki da dukan abubuwa masu tsarki, sa’ad da kuma aka shirya tashi daga sansani, sai Kohatawa su zo gaba, su ɗauka. Amma kada su taɓa abubuwa masu tsarki, don kada su mutu. Kohatawa za su ɗauki abubuwan da suke cikin Tentin Sujada."},{"book":"Ƙidaya","chapter":"4","verse":"16","text":"“Eleyazar ɗan Haruna firist zai lura da man fitila da turare da hadaya ta gari na kullum da kuma keɓaɓɓen mai. Shi ne zai lura da dukan tabanakul da duk abin da yake cikinsa da kuma kayayyaki da abubuwan masu tsarki.”"},{"book":"Ƙidaya","chapter":"4","verse":"17","text":"Ubangiji ya ce wa Musa da Haruna,"},{"book":"Ƙidaya","chapter":"4","verse":"18","text":"“Ku tabbata cewa ba a kawar da zuriyar Kohatawa daga Lawiyawa ba."},{"book":"Ƙidaya","chapter":"4","verse":"19","text":"Saboda su rayu, kada su mutu sa’ad da suka zo kusa da abubuwa mafi tsarki, a yi musu wannan, wato, Haruna da ’ya’yansa za su shiga wuri mai tsarki su ba wa kowane mutum aikinsa da kuma abin da zai ɗauka."},{"book":"Ƙidaya","chapter":"4","verse":"20","text":"Amma kada Kohatawa su shiga don su dubi abubuwa masu tsarki, ko na ɗan ƙanƙanin lokaci, in ba haka ba za su mutu.”"},{"book":"Ƙidaya","chapter":"4","verse":"21","text":"Ubangiji ya ce wa Musa,"},{"book":"Ƙidaya","chapter":"4","verse":"22","text":"“Ka ƙidaya mutanen Gershon bisa ga iyalansu da kabilarsu."},{"book":"Ƙidaya","chapter":"4","verse":"23","text":"Ka ƙidaya maza masu shekara talatin zuwa hamsin waɗanda sukan zo hidimar aiki a Tentin Sujada."},{"book":"Ƙidaya","chapter":"4","verse":"24","text":"“Ga aikin kabilar Gershonawa yayinda suke aiki, suke kuma ɗaukar kaya."},{"book":"Ƙidaya","chapter":"4","verse":"25","text":"Za su ɗauki labulen tabanakul, Tentin Sujada, kayan da za a rufe shi, da kuma kayan da za a rufe shi daga waje na fatun rufuwa na shanun teku, labulen ƙofar Tentin Sujada,"},{"book":"Ƙidaya","chapter":"4","verse":"26","text":"labulen filin da yake kewaye da tabanakul da bagade, labulen ƙofa, igiyoyi da kuma dukan abubuwan da ake amfani da su wajen hidima. Geshonawa za su yi dukan abin da ya kamata a yi da waɗannan abubuwa."},{"book":"Ƙidaya","chapter":"4","verse":"27","text":"Dukan hidimominsu, ko na ɗauko, ko kuma na yin wani aiki, za a yi su ne bisa ga umarnin Haruna da ’ya’yansa. Za ka ba su dukan kayan da za su ɗauka a matsayin hakkinsu."},{"book":"Ƙidaya","chapter":"4","verse":"28","text":"Wannan shi ne hidimar da kabilar Gershonawa za su yi a Tentin Sujada. Ayyukansu za su kasance bisa ga umarnin Itamar ɗan Haruna firist."},{"book":"Ƙidaya","chapter":"4","verse":"29","text":"“Ka ƙidaya kabilar Merari bisa ga kabilarsu da iyalansu."},{"book":"Ƙidaya","chapter":"4","verse":"30","text":"Ka ƙidaya maza daga masu shekara talatin zuwa hamsin waɗanda sukan zo hidimar aiki a Tentin Sujada."},{"book":"Ƙidaya","chapter":"4","verse":"31","text":"Ga aikinsu sa’ad da suke hidima a Tentin Sujada, za su ɗauki katakan tabanakul, sandunansa da dogayen sandunansa, da rammukansa,"},{"book":"Ƙidaya","chapter":"4","verse":"32","text":"har ma da dogayen sandunan kewayen filin da rammukansu, turakun tenti, igiyoyi, da dukan kayayyaki, da kuma dukan abubuwan da suke dangane da amfaninsu. Ka ba wa kowane mutum ayyuka na musamman da zai yi."},{"book":"Ƙidaya","chapter":"4","verse":"33","text":"Wannan ce hidimar da mutanen Merari za su yi a aikin Tentin Sujada, a ƙarƙashin jagorancin Itamar ɗan Haruna, firist.”"},{"book":"Ƙidaya","chapter":"4","verse":"34","text":"Musa, Haruna da kuma shugabannin jama’a, suka ƙidaya Kohatawa ta kabilarsu da kuma iyalansu."},{"book":"Ƙidaya","chapter":"4","verse":"35","text":"Dukan maza daga shekara talatin zuwa hamsin waɗanda sukan zo hidimar aiki a Tentin Sujada,"},{"book":"Ƙidaya","chapter":"4","verse":"36","text":"da aka ƙidaya, kabila-kabila, su 2,750 ne."},{"book":"Ƙidaya","chapter":"4","verse":"37","text":"Jimillar dukan waɗanda suke na kabilan Kohatawa, waɗanda suka yi hidimar aiki a Tentin Sujada ke nan. Musa da Haruna sun ƙidaya su bisa ga umarnin Ubangiji."},{"book":"Ƙidaya","chapter":"4","verse":"38","text":"Aka ƙidaya mazan Gershonawa ta kabilansu da kuma iyalansu."},{"book":"Ƙidaya","chapter":"4","verse":"39","text":"Dukan maza daga shekara talatin zuwa hamsin waɗanda sukan zo hidimar aiki a Tentin Sujada,"},{"book":"Ƙidaya","chapter":"4","verse":"40","text":"da aka ƙidaya kabila-kabila da kuma iyali-iyali, su 2,630 ne."},{"book":"Ƙidaya","chapter":"4","verse":"41","text":"Jimillar waɗanda suke na kabilar Gershonawa ke nan, waɗanda suka yi hidimar aiki a Tentin Sujada. Musa da Haruna sun ƙidaya su bisa ga umarnin Ubangiji."},{"book":"Ƙidaya","chapter":"4","verse":"42","text":"Aka ƙidaya mazan Merari ta kabilarsu da kuma iyalansu."},{"book":"Ƙidaya","chapter":"4","verse":"43","text":"Dukan maza daga shekara talatin zuwa hamsin waɗanda sukan zo hidimar aiki a Tentin Sujada,"},{"book":"Ƙidaya","chapter":"4","verse":"44","text":"da aka ƙidaya kabila-kabila, su 3,200 ne."},{"book":"Ƙidaya","chapter":"4","verse":"45","text":"Jimillar waɗanda suke na kabilar Merari ke nan. Musa da Haruna suka ƙidaya su bisa ga umarnin Ubangiji."},{"book":"Ƙidaya","chapter":"4","verse":"46","text":"Saboda haka, Musa, Haruna da shugabannin Isra’ila, suka ƙidaya dukan Lawiyawa kabila-kabila da kuma iyali-iyali."},{"book":"Ƙidaya","chapter":"4","verse":"47","text":"Dukan maza daga shekara talatin zuwa hamsin waɗanda sukan zo hidimar aiki da kuma ɗaukar Tentin Sujada"},{"book":"Ƙidaya","chapter":"4","verse":"48","text":"jimillarsu ta kai 8,580."},{"book":"Ƙidaya","chapter":"4","verse":"49","text":"Bisa ga umarnin Ubangiji ta wurin Musa, aka ba kowa aikinsa, aka kuma faɗa musu abin da za su ɗauka."}]}