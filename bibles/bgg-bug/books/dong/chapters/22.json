{"data":[{"book":"Dong","chapter":"22","verse":"1","text":"Hamangkhliie è gu shii khoboh pha kho pha chai ne khrysthal duiine khlieng pha ji riig yi, chiih-è Hamangkhung-aphuii nane shiishaiduii ro biang re-è wuii ruii"},{"book":"Dong","chapter":"22","verse":"2","text":"22:2: Igo 2:9  chiih-è rajan duchoi pha lumuii re-è noi yi ro. Kho pha nyimanyi ithua shii ne chai pha hingmuii um ro, nyie jine idam jia shii ne snanyi ishak iwoi woi ro, habie shii luang jia iwoi woi ro; chiih-è irab ne sohthek shii gang rek phi pha ji ro."},{"book":"Dong","chapter":"22","verse":"3","text":"22:3: Zekh 14:11; Igo 3:17 Ji pha rajan shii ne Hamangkhung-aphuii è thamai pha adoh ruii phro."},{"book":"Dong","chapter":"22","verse":"4","text":"Ithek ne airo mizia riig ruii phro, chiih-è airo ibeng ne ithek ro khuwuangthek shii zey ruii phro."},{"book":"Dong","chapter":"22","verse":"5","text":"22:5: Aij 60:19; Dan 7:18 Thiisa hàne habiu oi sha phro, chiih-è ithek ne muchuangthek nane hasiang muchuangthek ne achid sha phro, nyieliieshii Ithong Hamangkhung-aphuii ne ithek ro ichuang ro, chiih-è ithek ne sajathek duiine idang nane idang khoh ruii phro."},{"book":"Dong","chapter":"22","verse":"6","text":"Chiihphado hamangkhliie è gu shii yao, “Hì pha miyaogam ne izai nane migi rek mua ruii phro. Chiih-è Ithong Hamangkhung-aphuii, hanyie è awairo Ragung yi chaigthek shii phi, pha ji è awairo hamangkhliie ren gey ne khthiie nyie rey ruii pha ji awairo khiaothek shii doh yi.”"},{"book":"Dong","chapter":"22","verse":"7","text":"“Yoi bo!” Isu è yao. “Gu ne khthiie wuii ruii phro! Hanyie è hìpha jigi re-è chaig pha miyaogamthek shii nuii pho ne sang ro!”"},{"book":"Dong","chapter":"22","verse":"8","text":"Gu ne, Jon è zab hì thek ne yoijong ro chiih-è hì thek pha zab manathek shii dohjong ro. Chiih-è gu è ithek shii doh ched ne yoi ched mage shii, gu ne hanyie è jithek gu shii zab doh yi pha hamangkhliie lai luii shii bam dun, chiih-è gu ne aishii misiasia pha rek."},{"book":"Dong","chapter":"22","verse":"9","text":"Jimagunde ai è gu shii yao, “Ji arek rabo! Gu de na rog shii chiih-è naro khuiinothek chaigthek rog shii chiih-è zab hanyie è hìpha jigigamthek shii nuii pha rog shii ò khiao ro. Hamangkhung-aphuii shii misiasia bie bo!”"},{"book":"Dong","chapter":"22","verse":"10","text":"Chiih-è ai è gu shii yao, “Hì pha jigi pha chaig miyaogamthek ne ug ne aruii rabo, nyieliieshii hì thek zab rey ruii pha ne ishak nui sha ro."},{"book":"Dong","chapter":"22","verse":"11","text":"22:11: Dan 12:10 Hanyie yi awie pho ne awie pha rek chid ro, chiih-è hanyie ne zeanakhrui pho ne zeanakhrui rek chid ro; hanyie ne wie pho ne wie rek chid ro, chiih-è hanyie ne so pho ne so rek chid.”"},{"book":"Dong","chapter":"22","verse":"12","text":"“Yoi bo!” Isu è yao. “Gune khthiie wuii ruii ro! Chiih-è gu ne gui rog shii lasenthek yie ne ruii phro, hanyie zab jijia è nyie rek pha ji duiine phi ruii phro."},{"book":"Dong","chapter":"22","verse":"13","text":"22:13: Dng 1:8; Aij 44:6; 48:12; Dng 1:17; 2:8 Gu ne igobi nane iidohè ro, chiih-è jao nane jong ro.”"},{"book":"Dong","chapter":"22","verse":"14","text":"Ai ne sang ro hanyie è awairo yungthek shii sang sud ji è chai pha hingmuii re-è iwoi chie pha rangsua um ruii phro chiih-è gathek re-è rajan hà wuii ruii phro."},{"book":"Dong","chapter":"22","verse":"15","text":"Chiih-è khiijai blia rek pho chiih-è hanyie è jadu rek pho chiih-è siulao, chiih-è sgohthek, hanyie è jangbangthek shii misiasia chiih-è hanyie è nyimanyi miyaogamthek nane blia shii khlamphothek ne rajan pha fuang hà ro."},{"book":"Dong","chapter":"22","verse":"16","text":"“Gu, Isu, charch hà jithek zab manathek nathek shii yao yi pha guro hamangkhliie shii thoh ge ro. Gu ne Dawid riing pha haliing re-è ro; gu ne hamiang khlieng pha dadiang ro.”"},{"book":"Dong","chapter":"22","verse":"17","text":"Ragung nane Phiyiybimi è yao, “Thawuii bo!”"},{"book":"Dong","chapter":"22","verse":"18","text":"Gune, Jon, zab hanyie è hìpha jigi pha chaig miyaogamthek shii yoi pho shii suruathak ne phriie ro: hanyie magunde ithek ro miyaogamthek shii chodoh arone, Hamangkhung-aphuii ne ithek ro lago shii hìpha jigi shii yao pha muathek chodoh ruii phro."},{"book":"Dong","chapter":"22","verse":"19","text":"Chiih-è hanyie magunde hìpha jigi pha chaig ro miyaogamthek è nyiemagunde khia muii arone, jigi shii yao pha duiine Hamangkhung-aphuii è ithek ro mathang chai pha hingmuii iwoi è chiih-è, So Rajan re-è khia muii phro."},{"book":"Dong","chapter":"22","verse":"20","text":"Isu è hithek zab pha chiang shii awai è khagi phi ne yao, “Um zai ro! Gu ne khthiie wuii ruii ro!”"},{"book":"Dong","chapter":"22","verse":"21","text":"Ithong Isu ro bushun ne nathek zabjia rog shii um bo. 22:21: Zabjia; Giak jigi shii um ro Hamangkhung-aphuii ro branthek; gai um ro zab Hamangkhung-aphuii ro branthek."}]}