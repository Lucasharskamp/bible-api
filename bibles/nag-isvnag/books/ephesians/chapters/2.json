{"data":[{"book":"Ephesians","chapter":"2","verse":"1","text":"Aru apnikhan poila to kotha namana aru paap te morikene asele,"},{"book":"Ephesians","chapter":"2","verse":"2","text":"utu somoite apuni khan etu prithibi laga niyom hisab te berai thakise, aru apnikhan hawa atma laga takot te berai thakise, juntu atma etiya kotha namane laga manu khan logote kaam kori ase."},{"book":"Ephesians","chapter":"2","verse":"3","text":"Amikhan bhi taikhan nisena he thakise, biya laga bhabona aru gaw mangso ke khushi koribo dise. Etu nimite, dusra khan nisena he, amikhan to Isor laga khong te julibole thaka bacha khan ase."},{"book":"Ephesians","chapter":"2","verse":"4","text":"Kintu Isor to daya te bisi dhuni ase, aru tai laga dangor morom pora amikhan ke bisi morom korise."},{"book":"Ephesians","chapter":"2","verse":"5","text":"Jitia amikhan tai laga kotha namana nimite mori thakise, Tai amikhan ke Khrista logote jinda kori dise- anugrah pora poritran anidise-"},{"book":"Ephesians","chapter":"2","verse":"6","text":"aru Tai logote amikhan bhi jinda uthai dise aru sorgo jaga sob te Jisu Khrista logot bohi bole dise,"},{"book":"Ephesians","chapter":"2","verse":"7","text":"etu nimite ahibole yug te etu jhuki bole napara dangor anugrah ki Tai daya kori kene Jisu Khrista te amikhan ke dikhai dise, etu sobke janai dibo karone ase."},{"book":"Ephesians","chapter":"2","verse":"8","text":"Kile mane biswas dwara Isor laga anugrah pora apnikhan poritran paise, aru etu to apuni pora aha nohoi, kintu Isor laga bordan ase,"},{"book":"Ephesians","chapter":"2","verse":"9","text":"nijor laga kaam khan pora nohoi, kelemane kun bhi phutani nahobo nimite."},{"book":"Ephesians","chapter":"2","verse":"10","text":"Kilekoile amikhan tai laga hath pora bona sristikhan ase, aru Khrista Jisu logote bhal kaam kori bole amikhan ke etu jibon dise."},{"book":"Ephesians","chapter":"2","verse":"11","text":"Etu karone monte rakhibi, ekta somoite apnikhan gaw mangso te Porjati thakise, aru apnikhan “sunnot kora khan” pora “sunnot nakora khan” eneka mati thakise - juntu kaam to manu laga hath pora kora kaam ase2.11 Sunnot nakora Porjati."},{"book":"Ephesians","chapter":"2","verse":"12","text":"Kilekoile etu somoite apuni khan Khrista pora alag thakise, aru Israel samaj te luwa nai, aru kotha milai luwa laga kosom para apuni khan najana manu khan ase, aru eku asha aru Isor nathaka duniya thakise."},{"book":"Ephesians","chapter":"2","verse":"13","text":"Kintu etiya Khrista Jisu te, apuni khan jun poila te tai pora bisi dur thakisele, Khrista laga khun pora usorte ani loise."},{"book":"Ephesians","chapter":"2","verse":"14","text":"Kile mane Khrista nijor he amikhan laga shanti ase. Tai laga gaw pora duita thaka to ekta kori dise aru juntu diwar pora amikhan ke alag korise etu ke tai bhangai kene khotom kori dise2.14 Gal. 3:28; Eph. 2:15.."},{"book":"Ephesians","chapter":"2","verse":"15","text":"Tai laga kotha aru Yehudi niyom pora etu sob niyom khan khotom kori dise. Tai laga itcha to duita jat thaka to ekta hoi kene tai logote thaki bole, aru eneka pora he shanti banabo,"},{"book":"Ephesians","chapter":"2","verse":"16","text":"aru etu nimite Khrista laga Cross pora he taikhan majote dushmani thaka to khotom koribo paribo, aru Isor logot milai loi kene ki dushmani thakise etu khotom kori bole nimite."},{"book":"Ephesians","chapter":"2","verse":"17","text":"Aru Khrista ahi kene jun dur te ase, aru jun usorte ase, duita jat ke shanti laga susamachar janai dise,"},{"book":"Ephesians","chapter":"2","verse":"18","text":"kelemane Tai pora he amikhan duijon2.18 Yehudi aru porjati manu khan. ke ekjon Atma bonai kene Baba Isor ke milai dise."},{"book":"Ephesians","chapter":"2","verse":"19","text":"Etu karone apuni khan etiya dusra desh aru nachina manu nohua hoise. Hoile bhi, etiya apnikhan to pobitro manu khan logote Isor laga ghor te thaki thaka manu hoi jaise."},{"book":"Ephesians","chapter":"2","verse":"20","text":"Apuni khan ke apostle aru bhabobadi khan laga mojbut kotha uporte bonaise, aru Jisu Khrista tai nijorke ekta bisi dorkar pathor dise2.20 Isa. 28:16; I Cor. 12:28.."},{"book":"Ephesians","chapter":"2","verse":"21","text":"Jun he dangor ghor ke eke logote mojbut pora dhuri rakhise, aru Probhu te ekta pobitro mondoli hoi kene uthi thakibi,"},{"book":"Ephesians","chapter":"2","verse":"22","text":"aru Khrista te apnikhan ke milai kene bonai dise, juntu te Isor laga Atma thaki jabo."}]}