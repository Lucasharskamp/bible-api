{"data":[{"book":"Yohana","chapter":"16","verse":"1","text":"“Siwagambilani ayo, chani msekuleka uzumizi wenyu."},{"book":"Yohana","chapter":"16","verse":"2","text":"Wantu nawawabalazeni mwe zinyumba zawo za kumvikila Chohile, naho chipindi cheza hadya chila akuwakomani nyuwe nagambe amsankanila Chohile."},{"book":"Yohana","chapter":"16","verse":"3","text":"Nawawadamanyizeni mbuli zino kwaviya hawammanyize Tate hegu hawanimanyize miye."},{"book":"Yohana","chapter":"16","verse":"4","text":"Mna siwagambilani mbuli zino, chani umo wakakonga kudamanya ayo, mkumbuke kugamba nawagambilagani."},{"book":"Yohana","chapter":"16","verse":"5","text":"Mna haluse naita kwa yudya anisigile, naho hahali yumwe ywenyu akunuza, waitahi?"},{"book":"Yohana","chapter":"16","verse":"6","text":"Kwaviya siwagambilani mbuli zino, myoyo yenyu imema chinyulu."},{"book":"Yohana","chapter":"16","verse":"7","text":"Mna nawagambilani chindedi, nanivyedi miye nite, kwaviya sinaitile, Mwambizi heze kwenyu. Mna uneva ninaita nanimwigale kwenyu."},{"book":"Yohana","chapter":"16","verse":"8","text":"Uyo aho akwizila, nawalavyanyize wantu we mwe isi kugamba fanyanyi zawo sizo za chindedi mwa masa yawo na kanto dya Chohile akunga akantile wantu."},{"book":"Yohana","chapter":"16","verse":"9","text":"Waga mwe mbuli ya masa, kwaviya hawanizumile,"},{"book":"Yohana","chapter":"16","verse":"10","text":"waga mwe mbuli iwoneke yedi kulongozi kwa Chohile, kwaviya naita kwa Tate na nyuwe hamniwone vituhu,"},{"book":"Yohana","chapter":"16","verse":"11","text":"waga mwe mbuli ya kanto, kwaviya mkulu ywe isi ino kaheza kale kukantilwa."},{"book":"Yohana","chapter":"16","verse":"12","text":"“Nina yalozize yakuwagambilani, mna kwa haluse hamkudaha kuyajijimiza."},{"book":"Yohana","chapter":"16","verse":"13","text":"Mna seivyo, aho, akwizila uyo Muye Ukukile, akugubula chindedi cha Chohile, nawalongoze mmanye chindedi chose. Uyo halonge kwa udahi wakwe mwenye, mna nalonge ayo neve na kuwagambilani yadya nayeze."},{"book":"Yohana","chapter":"16","verse":"14","text":"Uyo nanitunye miye, kwaviya nawagambileni yadya nahokele kulaila kwangu."},{"book":"Yohana","chapter":"16","verse":"15","text":"Vyose ananavyo Tate ni vyangu, nivyo vikuleka silonga kugamba uyo Muye Ukukile nawagambileni yadya yakulaila kwangu."},{"book":"Yohana","chapter":"16","verse":"16","text":"“Chipindi chidodo hamniwone, na vikajinka chipindi chidodo namniwone.”"},{"book":"Yohana","chapter":"16","verse":"17","text":"Wamwenga wa wanampina wakwe wauzana, “Agaze? Akachigamba chipindi chidodo hachimwone, na vikajinka chipindi chidodo nachimwone, naho agamba, ‘Kwaviya naita kwa Tate.’"},{"book":"Yohana","chapter":"16","verse":"18","text":"Ivyo wauzana, agaze? ‘Chipindi chidodo’? Hachikumanya alonga mbwani!”"},{"book":"Yohana","chapter":"16","verse":"19","text":"Yesu nakamanya kugamba nawakaunga wamuze, ivyo awagamba, “Mwauzana mbuli ya ziya nilongile, ‘Chipindi chidodo hamniwone, na chipindi chidodo na mniwone.’ Vino nivyo mkuzana mgati mwenyu?"},{"book":"Yohana","chapter":"16","verse":"20","text":"Nawagambilani chindedi, nyuwe namwile na kulomboleza, mna wantu we isi nawelelwe, namwone chinyulu, mna chinyulu chenyu nachihituke chinyemi."},{"book":"Yohana","chapter":"16","verse":"21","text":"Hadya mvyele akunga efungule, eva usungu kwaviya chipindi chakwe cho kwefungula chibula. Mna akaheza kwefungula, hakukumbuka usungu wakwe, kwaviya ana chinyemi kugamba katiti kelekwa mwe isi."},{"book":"Yohana","chapter":"16","verse":"22","text":"Nyuwe nanywi mna usungu haluse, mna naniwezileni vituhu, nanywi nammeme chinyemi mwe myoyo yenyu, na chinyemi icho hahali mntu nadahe kuchusa kwenyu."},{"book":"Yohana","chapter":"16","verse":"23","text":"“Zuwa idyo dikabula, hamnilombeze chochose. Nawagambilani chindedi, chochose namumlombeze Tate kwa zina dyangu nawenkeni."},{"book":"Yohana","chapter":"16","verse":"24","text":"Hata vino haluse hamnati kulombeza chochose kwa zina dyangu, lombezani nanywi namhokele, chani chinyemi chenyu chichinte."},{"book":"Yohana","chapter":"16","verse":"25","text":"“Siwagambilani mbuli izo kwa miliganyo. Mna chipindi nachize umo sanilonge nanyuwe vituhu kwa miliganyo, mna naniwagambileni pwipwipwi mbuli ya Tate."},{"book":"Yohana","chapter":"16","verse":"26","text":"Zuwa idyo aho dikwizila, namumlombeze Tate kwa zina dyangu, miye sikulonga kugamba naniwalombezeze kwa Tate,"},{"book":"Yohana","chapter":"16","verse":"27","text":"kwaviya Tate mwenye awaungani nyuwe. Awaunga kwaviya nyuwe mnunga miye naho mzumilani kugamba silawa kwa Chohile."},{"book":"Yohana","chapter":"16","verse":"28","text":"Miye nalawaga kwa Tate, niyo neza mwe isi, haluse nayasa isi nauya kwa Tate.”"},{"book":"Yohana","chapter":"16","verse":"29","text":"Elo wanampina wakwe wamgamba, “Haluse walonga pwipwipwi vitendese, hwikujela mliganyo."},{"book":"Yohana","chapter":"16","verse":"30","text":"Haluse chimanya kugamba weye kumanya chila chintu, hachunge mntu akuze mbuli yoyose. Vino vyachitenda chizumile kugamba walawaga kwa Chohile.”"},{"book":"Yohana","chapter":"16","verse":"31","text":"Yesu awahitula, “Haluse mwazumila?"},{"book":"Yohana","chapter":"16","verse":"32","text":"Chipindi cheza, naho chibula kale, hadya nyuwe nyose namwaganikane, chila mntu kwakwe, miye nami nanasigwe ichedu. Mna miye sichedu, kwaviya Tate ehamwenga na miye."},{"book":"Yohana","chapter":"16","verse":"33","text":"Siwagambilani mbuli zino chani mtende na utondowazi mo kulungana na miye. Wantu we isi nawawatende mkunte. Mna kwenkeni moyo! Miye isi siihuma!”"}]}