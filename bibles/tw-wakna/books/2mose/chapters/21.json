{"data":[{"book":"2 Mose","chapter":"21","verse":"1","text":"“Mmara a ɛsɛ sɛ woka kyerɛ wɔn no ni:"},{"book":"2 Mose","chapter":"21","verse":"2","text":"“Sɛ wotɔ akoa a ɔyɛ Hebrini a, ma no nsom wo mfe asia, na afe a ɛto so ason no, ɔmfa ne ho nni a ontua hwee."},{"book":"2 Mose","chapter":"21","verse":"3","text":"Sɛ ɔbɛyɛɛ wʼakoa no na ɔyɛ osigyani na sɛ akyiri no ɔware a, ɔno nko ara na sɛ mfe ason no du a ɔbɛkɔ. Na sɛ nso na waware ansa na ɔrebɛyɛ akoa de a, ɔne ne yere no na wɔbɛkɔ."},{"book":"2 Mose","chapter":"21","verse":"4","text":"Sɛ nso ne wura no na ɔmaa no ɔbea waree wɔ ne nkoasom no mu, na sɛ wɔwo mmabarima ne mmabea a, ɔyere ne mma no bɛyɛ owura no de, na okunu no akɔ ne baabi."},{"book":"2 Mose","chapter":"21","verse":"5","text":"“Na sɛ ɔbarima no pae mu ka se, ‘Mepɛ me wura ne me yere ne me mma asɛm nti merenkɔ’ a,"},{"book":"2 Mose","chapter":"21","verse":"6","text":"ne wura no de no bɛba atemmufo anim na wɔde fitii afiti nʼasom bagua mu na watena ne wura no nkyɛn sɛ akoa afebɔɔ."},{"book":"2 Mose","chapter":"21","verse":"7","text":"“Sɛ ɔbarima bi tɔn ne babea sɛ afenaa a, mfe asia no du a, wɔrennyaa no sɛnea wogyaa mmarima nkoa no."},{"book":"2 Mose","chapter":"21","verse":"8","text":"Sɛ ne som no nsɔ onipa a ɔtɔɔ no no ani a, onipa ko a ɔtɔn no no wɔ ho kwan sɛ ɔsan tɔ no bio. Nanso afenaa no wura no nni ho kwan sɛ ɔtɔn no ma ɔnanani biara, efisɛ sɛ ɔyɛ saa a, na wabu ɔtɔn no ho nhyehyɛe so."},{"book":"2 Mose","chapter":"21","verse":"9","text":"Na sɛ afenaa wura no de afenaa no ma ne babarima aware a, afenaa no bɛyɛ owura no babea."},{"book":"2 Mose","chapter":"21","verse":"10","text":"Sɛ ɔno ara ankasa ware no na ɔsan ware foforo a, ɛnsɛ sɛ ɔtew nʼaduan ne ntama a ɔde ma no no so; na ɛnsɛ sɛ ɔkame no nna sɛ ɔyere."},{"book":"2 Mose","chapter":"21","verse":"11","text":"Na sɛ wantumi anni saa ahyɛde abiɛsa yi so a, afenaa a ɔyɛ ɔyere no tumi kɔ kwa a ontua sika biara.”"},{"book":"2 Mose","chapter":"21","verse":"12","text":"“Obiara a ɔbɛbɔ obi akum no no, wobekum no bi."},{"book":"2 Mose","chapter":"21","verse":"13","text":"Sɛ ɛyɛ asiane a ɛyɛ Onyankopɔn nhyehyɛe a wanhyɛ da a, mɛkyerɛ onii no baabi a onguan nkohintaw."},{"book":"2 Mose","chapter":"21","verse":"14","text":"Sɛ obi hyɛ da taataa ɔfoforo so pɛ sɛ okum no a, onii no gyina afɔremuka anim koraa a, montwe no nkokum no."},{"book":"2 Mose","chapter":"21","verse":"15","text":"“Nea ɔbɔ nʼagya anaa ne na no, kum na ɛsɛ sɛ wokum no."},{"book":"2 Mose","chapter":"21","verse":"16","text":"“Obi a owia onipa no, sɛ wɔkyere no sɛ saa onipa no wɔ ne nsam anaasɛ watɔn no a, wonkum no."},{"book":"2 Mose","chapter":"21","verse":"17","text":"“Nea ɔdome nʼagya anaa ne na no, kum na ɛsɛ sɛ wokum no."},{"book":"2 Mose","chapter":"21","verse":"18","text":"“Sɛ mmarima baanu reko na wɔn mu baako de ɔbo anaa kuturuku bɔ ɔbaako no pira no, na wanwu, nanso ɛka no to mpa so,"},{"book":"2 Mose","chapter":"21","verse":"19","text":"na akyiri no, otumi sɔre nantew na mpo sɛ ɔtɔ ne nan so a, ɔbarima a ɔbɔɔ ne yɔnko no di bem, nanso ɔbaako no bere a wasɛe no no, obetua ho sika ama no, asan atua nʼayaresa ka nyinaa kosi sɛ ne ho bɛtɔ no."},{"book":"2 Mose","chapter":"21","verse":"20","text":"“Sɛ obi hwe nʼakoa anaa nʼafenaa ma no wu a, ɛsɛ sɛ wɔtwe nʼaso."},{"book":"2 Mose","chapter":"21","verse":"21","text":"Nanso sɛ nna bi akyi no akoa no anwu a, ɛno de, owura no renkɔ asotwe biara mu, efisɛ akoa no yɛ nʼagyapade."},{"book":"2 Mose","chapter":"21","verse":"22","text":"“Sɛ mmarima baanu reko na ɔko no mu wopira ɔpemfo ma ɔpɔn, nanso wanwu a, wɔbɛbɔ ɔbarima a opiraa no no ka biara a ɔpemfo no kunu de bɛto atemmufo anim ama wɔapene so no."},{"book":"2 Mose","chapter":"21","verse":"23","text":"Na sɛ opira no ma ɔbea no wu a, wonkum saa ɔbarima no."},{"book":"2 Mose","chapter":"21","verse":"24","text":"Sɛ ɔpemfo no pira nʼani a, pira ɔbarima no nso ani; sɛ ne se tu a, tu ne de bi. Nsa nsi nsa anan, nan nsi nan anan,"},{"book":"2 Mose","chapter":"21","verse":"25","text":"ɔhyew nsi ɔhyew anan, apirakuru nsi apirakuru anan na atape nsi atape anan."},{"book":"2 Mose","chapter":"21","verse":"26","text":"“Sɛ owura bi bɔ nʼakoa anaa nʼafenaa ani so ma nʼani bɔ a, esiane nʼani no nti, ɛsɛ sɛ akoa anaa afenaa no de ne ho hyɛ anan."},{"book":"2 Mose","chapter":"21","verse":"27","text":"Sɛ owura tu nʼakoa se a, ne se no nti, ɔmma ɔnne ne ho mfa nhyɛ anan."},{"book":"2 Mose","chapter":"21","verse":"28","text":"“Sɛ nantwi si ɔbea anaa ɔbarima ma no wu a, wonsiw nantwi no abo. Wɔnnwe ne nam no. Ne wura no nso, obiara mmfa ne nsa nka no,"},{"book":"2 Mose","chapter":"21","verse":"29","text":"gye sɛ wɔate sɛ mmere bi a atwa mu no, nantwi no sisii nnipa ma wɔbɔɔ ne wura no amanneɛ a wanka ho hwee; sɛ ɛba saa na sɛ okum obi a, wonsiw nantwi no abo na ne wura no nso, wonkum no."},{"book":"2 Mose","chapter":"21","verse":"30","text":"Sɛ nso owufo no abusuafo pɛ a, wɔbɛbɔ nantwi wura no ka. Atemmufo na wɔbɛkyerɛ nea ontua."},{"book":"2 Mose","chapter":"21","verse":"31","text":"Mmara koro no ara kyere nantwi a obesi abarimaa anaa ɔbea."},{"book":"2 Mose","chapter":"21","verse":"32","text":"Na sɛ nantwi no si akoa anaa afenaa a, wɔbɛma akoa anaa afenaa no wura dwetɛ gram ahaasa ne aduanan (342) abien, na wɔasiw nantwi no abo."},{"book":"2 Mose","chapter":"21","verse":"33","text":"“Sɛ ɔbarima bi tu abura, na wankata so, na nantwi anaa afurum kɔtɔ mu a,"},{"book":"2 Mose","chapter":"21","verse":"34","text":"ka biara a aboa no wura bɛbɔ abura no wura no, ɛsɛ sɛ abura wura no tua na ɔfa aboa a wawu no."},{"book":"2 Mose","chapter":"21","verse":"35","text":"“Sɛ ɔbarima bi nantwi pira nantwi foforo na sɛ owu a, mmoa wuranom baanu no bɛtɔn aboa a onwui no na wɔakyɛ sika no mu. Wɔn mu biara nso bɛfa aboa a wawu no fa."},{"book":"2 Mose","chapter":"21","verse":"36","text":"Na sɛ aboa no taa sisi na ne wura no abu nʼani agu so de a, ɛno de, sikakyɛ biara remma; na mmom, ɔbarima a ne nantwi wɔ hɔ no betua nantwi a wawu no ho ka nyinaa na wafa no."}]}