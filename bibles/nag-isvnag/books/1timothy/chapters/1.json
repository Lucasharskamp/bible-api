{"data":[{"book":"1 Timothy","chapter":"1","verse":"1","text":"Paul, Jisu Khrista laga ekjon apostle, Isor amikhan laga Tran-Korta laga hukum dwara Jisu Khrista, jun amikhan laga asha ase,"},{"book":"1 Timothy","chapter":"1","verse":"2","text":"Timothy ke likhi ase, biswas te ami laga hosa chokra; anugraha, daya, aru shanti Baba Isor aru Jisu Khrista amikhan laga Probhu naam pora."},{"book":"1 Timothy","chapter":"1","verse":"3","text":"Moi Macedonia te jabole homoi te apnike ki kori bole koise, etiya bhi moi etu he koi ase, Ephesus1.3 Ephesus to Asia Minor te, Turkey desh laga ekta sheher asele. te he thaki bhi aru kunba khan ke dusra shastro nashikabo nimite hukum dibi."},{"book":"1 Timothy","chapter":"1","verse":"4","text":"Aru taikhan dusra jati laga dristanto khan aru dangor khandan laga kotha khan te mon nadibi kobi, juntu kotha khan pora jhagara he ulai, aru Isor laga kaam juntu biswas pora he hoi, etu komjur hoijai."},{"book":"1 Timothy","chapter":"1","verse":"5","text":"Etiya hukum laga asol maksad to sapha mon laga morom, bhal bhabona, aru mojbut biswas khan ase."},{"book":"1 Timothy","chapter":"1","verse":"6","text":"Kunba1.6 Misa hikhok khan khan etu rasta chari kene misa-misi kotha phale ghuri jaise."},{"book":"1 Timothy","chapter":"1","verse":"7","text":"Taikhan niyom laga hikhok khan hobole mon ase, kintu taikhan ki koi ase aru ki bujhi kene mon dangor pora etu paribo bhabi ase, taikhan eitu khan ekta bhi najane."},{"book":"1 Timothy","chapter":"1","verse":"8","text":"Hoilebi jun niyom hisab te niyom cholai, etu niyom to bhal ase koi kene jane."},{"book":"1 Timothy","chapter":"1","verse":"9","text":"Amikhan etu jani ase, niyom to dharmik manu nimite bonai diya nohoi, kintu, dhorom namana aru kotha namana khan nimite bonai, Isor ke najana paapi manu khan, dhorom ke bodnam aru moila kora khan, baba-ama khan ke morai diya aru manu khan ke morai diya khan nimite,"},{"book":"1 Timothy","chapter":"1","verse":"10","text":"bebichari kora manu khan, mota-maiki biya kaam kora manu khan, manu ke nokor nisena bikiri kora khan, misa kowa khan, misa-misi kosom kora manu khan, aru utu sob juntu to biswasi manu khan ke hikai dibole nimite koi diya laga anurodh te ase."},{"book":"1 Timothy","chapter":"1","verse":"11","text":"Etu sob kaam to asishit thaka Isor pora moike diya mohima laga susamachar ase."},{"book":"1 Timothy","chapter":"1","verse":"12","text":"Moi Jisu Khrista, amikhan laga Probhu ke dhanyavad di ase, jun pora amike hokti dise, Tai moike biswas korise aru Tai laga kaam karone moike mati loise."},{"book":"1 Timothy","chapter":"1","verse":"13","text":"Age te, moi Probhu ke ninda kora manu thakise, aru buswasi khan ke bisi dukh digdar dise aru mara-mari kori thaka manu thakise, kintu ami daya paise, kele koile moi etu sob to biswas nathaka pora najani kene korise."},{"book":"1 Timothy","chapter":"1","verse":"14","text":"Kintu amikhan laga Probhu laga anugraha moi logote bhorta dise, aru Khrista Jisu te biswas aru morom dise."},{"book":"1 Timothy","chapter":"1","verse":"15","text":"Etu to hosa aru manibo laga kotha ase, Jisu Khrista paapi khan ke bacha bole ahise aru paapi khan majot te moi sob pora maha paapi ase."},{"book":"1 Timothy","chapter":"1","verse":"16","text":"Kintu etu karone moi Isor laga daya paise, aru etu ekta kaam nimite ase, paapi manu kiman jon anonto jibon nimite biswas kori kene ahibole ase, taikhan uporte Jisu Khrista laga dhorjo thik dikhai dibo nimite ase ."},{"book":"1 Timothy","chapter":"1","verse":"17","text":"Etiya yug upor yug laga raja, anonto thaka, suku pora dikhibo napara, ekjon he thaka Isor, ke sonman aru mohima hodai aru hodai nimite hobi. Amen."},{"book":"1 Timothy","chapter":"1","verse":"18","text":"Apnike hukum di ase, Timothy, moi laga bacha, utu bhabobani khan hisab te juntu apuni nimite dise, titia apuni eitu khan pora ekta biswas laga lorai kori bole paribo."},{"book":"1 Timothy","chapter":"1","verse":"19","text":"Khrista ke biswas ke dhori kene aru ekta bhal bhabona thakibi, juntu kunba manu khan chari dise aru panite taikhan laga biswas to jahaaj dubi ja nisena dubai dise."},{"book":"1 Timothy","chapter":"1","verse":"20","text":"Eitu khan to Hymenaeus aru Alexander ase, jun khan ke moi Saitan laga hathte di dise titia taikhan hikibo Isor naam ke ninda nakoribole."}]}