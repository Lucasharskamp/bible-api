{"data":[{"book":"Titus","chapter":"3","verse":"1","text":"Druk hun op het hart, dat ze aan machthebbers en overheden onderdanig moeten zijn, gehoorzaam en bereid tot ieder goed werk;"},{"book":"Titus","chapter":"3","verse":"2","text":"dat ze niemand moeten lasteren, niet strijdlustig, maar inschikkelijk zijn, en zich heel zachtmoedig moeten tonen voor alle mensen."},{"book":"Titus","chapter":"3","verse":"3","text":"Want ook wij zijn vroeger onverstandig geweest, ongehoorzaam, verdwaald, slaaf van allerlei begeerten en lusten, voortlevend in boosheid en afgunst, zelf hatelijk en elkander hatend."},{"book":"Titus","chapter":"3","verse":"4","text":"Maar toen de goedertierenheid en mensenliefde van God onzen Zaligmaker zich had geopenbaard,"},{"book":"Titus","chapter":"3","verse":"5","text":"toen heeft Hij ons verlost, niet op grond van gerechte werken, die we hadden gedaan, doch op grond van zijn eigen barmhartigheid, door het bad van wedergeboorte en door de vernieuwing van den heiligen Geest."},{"book":"Titus","chapter":"3","verse":"6","text":"Overvloedig heeft Hij dien over ons uitgestort door Jesus Christus onzen Verlosser,"},{"book":"Titus","chapter":"3","verse":"7","text":"opdat wij, door zijn genáde gerechtvaardigd, door de hóóp erfgenamen zouden worden van het eeuwige leven."},{"book":"Titus","chapter":"3","verse":"8","text":"Dit woord is waarachtig; en ik verlang, dat ge krachtig optreedt voor dit alles; opdat zij, die in God geloven, zich met zorg toeleggen op goede werken. Dit alles is schoon en nuttig voor de mensen."},{"book":"Titus","chapter":"3","verse":"9","text":"Ge moet u niet ophouden met dwaze navorsingen en geslachtslijsten, noch met twist- en strijdvragen over de Wet; want dit is nutteloos en ijdel."},{"book":"Titus","chapter":"3","verse":"10","text":"Een ketters mens moet ge na een eerste en tweede vermaning vermijden;"},{"book":"Titus","chapter":"3","verse":"11","text":"want ge weet, dat zo iemand door en door bedorven is, dat hij zondigt, en zijn eigen oordeel in zich draagt."},{"book":"Titus","chapter":"3","verse":"12","text":"Wanneer ik Artemas en Túchicus tot u zend, kom dan spoedig bij me te Nikópolis; want ik heb besloten, daar de winter door te brengen."},{"book":"Titus","chapter":"3","verse":"13","text":"Zorg goed voor de reis van Zenas, den wetgeleerde, en Apollo, zodat het hun aan niets ontbreekt."},{"book":"Titus","chapter":"3","verse":"14","text":"Ook de ònzen moeten leren, zich toe te leggen op goede werken, om in noodzakelijke behoeften te voorzien; anders blijven ze zonder vrucht."},{"book":"Titus","chapter":"3","verse":"15","text":"Allen, die bij me zijn, groeten u. Groet hen, die ons liefhebben in het geloof. De genade zij met u allen!"}]}