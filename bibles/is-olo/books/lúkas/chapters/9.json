{"data":[{"book":"Lúkas","chapter":"9","verse":"1","text":"Dag nokkurn kallaði Jesús lærisveinana tólf til sín og gaf þeim vald yfir öllum illum öndum – til að reka þá út – og til að lækna sjúkdóma."},{"book":"Lúkas","chapter":"9","verse":"2","text":"Síðan sendi hann þá af stað til að predika og lækna."},{"book":"Lúkas","chapter":"9","verse":"3","text":"„Takið ekkert til ferðarinnar,“ sagði hann, „hvorki staf né mat, fé né föt,"},{"book":"Lúkas","chapter":"9","verse":"4","text":"og gistið aðeins á einu heimili í hverjum bæ fyrir sig."},{"book":"Lúkas","chapter":"9","verse":"5","text":"Vilji fólkið í þeim bæ ekki hlusta á ykkur þegar þið komið, þá snúið við og gefið í skyn vanþóknun Guðs með því að dusta rykið af fótum ykkar um leið og þið farið.“"},{"book":"Lúkas","chapter":"9","verse":"6","text":"Þeir lögðu af stað og ferðuðust um þorpin, fluttu gleðiboðskapinn og læknuðu sjúka."},{"book":"Lúkas","chapter":"9","verse":"7","text":"Þegar Heródes landstjóri frétti um allt er gerst hafði, varð hann undrandi og kvíðinn, því sumir sögðu: „Jesús er Jóhannes skírari risinn upp frá dauðum.“"},{"book":"Lúkas","chapter":"9","verse":"8","text":"Aðrir sögðu: „Hann er Elía eða einhver hinna fornu spámanna risinn upp frá dauðum“ og sögurnar gengu um allt."},{"book":"Lúkas","chapter":"9","verse":"9","text":"„Ég lét hálshöggva Jóhannes,“ sagði Heródes, „en nú heyri ég þessar einkennilegu sögur! Hver er þessi Jesús eiginlega?“ Og hann leitaði færis að sjá Jesú."},{"book":"Lúkas","chapter":"9","verse":"10","text":"Þegar postularnir komu aftur til Jesú og sögðu honum hvað þeir höfðu gert, fór hann ásamt þeim, svo lítið bar á, áleiðis til Betsaída."},{"book":"Lúkas","chapter":"9","verse":"11","text":"En fólkið komst að því hvert hann ætlaði og elti hann. Hann tók vel á móti því, fræddi það enn frekar um guðsríki og læknaði þá sem sjúkir voru."},{"book":"Lúkas","chapter":"9","verse":"12","text":"Þegar leið að kvöldi, komu lærisveinarnir tólf til hans og hvöttu hann til að senda fólkið til nálægra þorpa og bóndabæja, svo að það gæti náð sér í mat og húsaskjól fyrir nóttina. „Hér í óbyggðinni er engan mat að fá,“ sögðu þeir."},{"book":"Lúkas","chapter":"9","verse":"13","text":"„Gefið þið því að borða,“ sagði Jesús."},{"book":"Lúkas","chapter":"9","verse":"14","text":"Karlmennirnir einir vora um fimm þúsund!"},{"book":"Lúkas","chapter":"9","verse":"15","text":"og það var gert."},{"book":"Lúkas","chapter":"9","verse":"16","text":"Jesús tók þá brauðin fimm og fiskana, leit upp til himins og þakkaði. Síðan braut hann brauðin í smástykki og rétti lærisveinunum, en þeir báru matinn til fólksins."},{"book":"Lúkas","chapter":"9","verse":"17","text":"Fólkið borðaði vel, en þrátt fyrir það fylltu þeir tólf körfur með brauðmolum að máltíðinni lokinni!"},{"book":"Lúkas","chapter":"9","verse":"18","text":"Eitt sinn þegar Jesús hafði verið einn á bæn, kom hann til lærisveinanna, sem sátu þar skammt frá og spurði: „Hvern segir fólk mig vera?“"},{"book":"Lúkas","chapter":"9","verse":"19","text":"Þeir svöruðu: „Jóhannes skírara eða Elía, og sumir halda að þú sért einhver hinna fornu spámanna, risinn upp frá dauðum.“"},{"book":"Lúkas","chapter":"9","verse":"20","text":"„En þið?“ spurði hann, „hvern segið þið mig vera?“"},{"book":"Lúkas","chapter":"9","verse":"21","text":"Jesús lagði ríkt á við þá að hafa ekki orð á þessu við neinn,"},{"book":"Lúkas","chapter":"9","verse":"22","text":"„því ég, Kristur,“ sagði hann, „verð að þjást mikið. Leiðtogar þjóðar okkar – öldungarnir, æðstu prestarnir og lögvitringarnir – munu hafna mér og taka mig af lífi, en ég mun rísa upp á þriðja degi.“"},{"book":"Lúkas","chapter":"9","verse":"23","text":"Síðan bætti hann við: „Sá sem vill fylgja mér, verður fúslega að leggja til hliðar eigin þrár og þægindi og dag hvern, þola háð og niðurlægingu, og fylgja mér fast eftir."},{"book":"Lúkas","chapter":"9","verse":"24","text":"Hver sem fórnar lífi sínu mín vegna, mun bjarga því, en sá sem vill halda því fyrir sjálfan sig, mun glata því."},{"book":"Lúkas","chapter":"9","verse":"25","text":"Hvaða ávinningur er í því að eignast allan heiminn, ef maður glatar sálu sinni?"},{"book":"Lúkas","chapter":"9","verse":"26","text":"Þegar ég, Kristur, kem í dýrð minni og dýrð föður míns og heilagra engla, mun ég blygðast mín fyrir hvern þann sem blygðast sín fyrir mig og mín orð."},{"book":"Lúkas","chapter":"9","verse":"27","text":"Ég segi ykkur sannleikann: Sumir ykkar, sem hér standa, munu ekki deyja fyrr en þeir hafa séð guðsríki.“"},{"book":"Lúkas","chapter":"9","verse":"28","text":"Viku síðar tók Jesús þá Pétur, Jakob og Jóhannes með sér og fór upp á fjallið til að biðjast fyrir."},{"book":"Lúkas","chapter":"9","verse":"29","text":"Meðan hann var að biðja, lýsti andlit hans og föt hans urðu ljómandi hvít."},{"book":"Lúkas","chapter":"9","verse":"30","text":"Þá birtust allt í einu tveir menn, sem fóru að tala við hann, það voru Móse og Elía."},{"book":"Lúkas","chapter":"9","verse":"31","text":"Þeir ljómuðu og töluðu við hann um að samkvæmt fyrirætlun Guðs ætti hann að deyja í Jerúsalem."},{"book":"Lúkas","chapter":"9","verse":"32","text":"Svefn hafði sótt á Pétur og félaga hans. En nú vöknuðu þeir og sáu ljómann sem stóð af Jesú, og mennina tvo standa hjá honum."},{"book":"Lúkas","chapter":"9","verse":"33","text":"Þegar Móse og Elía voru að skilja við hann, hrökk út úr Pétri, sem var svo ringlaður að hann vissi varla hvað hann sagði: „Meistari, við skulum vera hérna lengur! Við getum reist hér þrjú skýli – eitt handa þér, annað handa Móse og það þriðja handa Elía.“"},{"book":"Lúkas","chapter":"9","verse":"34","text":"Meðan Pétur sagði þetta myndaðist ský í kringum þá og þeir urðu mjög hræddir."},{"book":"Lúkas","chapter":"9","verse":"35","text":"Þá kom rödd úr skýinu, sem sagði: „Þessi er minn útvaldi sonur, hlustið á hann.“"},{"book":"Lúkas","chapter":"9","verse":"36","text":"Þegar röddin hljóðnaði, var Jesús einn eftir með lærisveinum sínum."},{"book":"Lúkas","chapter":"9","verse":"37","text":"Daginn eftir, er Jesús kom niður af fjallinu ásamt lærisveinunum þremur, mætti þeim mikill mannfjöldi."},{"book":"Lúkas","chapter":"9","verse":"38","text":"Maður einn í hópnum hrópaði þá til hans og sagði: „Meistari, viltu líta á drenginn minn, hann er einkasonur minn."},{"book":"Lúkas","chapter":"9","verse":"39","text":"Illur andi er sífellt að ná tökum á honum, svo að hann æpir, fær krampa og froðufellir. Hann lætur hann eiginlega aldrei í friði og er alveg að gera út af við hann."},{"book":"Lúkas","chapter":"9","verse":"40","text":"Ég bað lærisveina þína að reka andann út, en þeir gátu það ekki.“"},{"book":"Lúkas","chapter":"9","verse":"41","text":"„Æ, hvað þið eigið erfitt með að trúa,“ sagði Jesús (við lærisveinana), „hversu lengi þarf ég að umbera ykkur? Komið hingað með drenginn.“"},{"book":"Lúkas","chapter":"9","verse":"42","text":"Meðan drengurinn var á leiðinni til Jesú, fleygði illi andinn honum til jarðar og hann fékk hræðilegt krampakast. Þá skipaði Jesús andanum að fara, hann læknaði drenginn og afhenti föður hans hann."},{"book":"Lúkas","chapter":"9","verse":"43","text":"Allir urðu forviða á mætti Guðs. En á meðan fólkið var að undrast verk Jesú, sneri hann sér að lærisveinunum og sagði:"},{"book":"Lúkas","chapter":"9","verse":"44","text":"„Festið vel í minni það sem ég segi nú: Ég, Kristur, mun verða svikinn.“"},{"book":"Lúkas","chapter":"9","verse":"45","text":"En þeir skildu ekki við hvað hann átti, þetta var þeim hulið og þeir þorðu ekki að spyrja hann út í þetta."},{"book":"Lúkas","chapter":"9","verse":"46","text":"Nú fóru lærisveinarnir að deila um hver þeirra yrði mestur (í hinu komandi ríki Guðs)."},{"book":"Lúkas","chapter":"9","verse":"47","text":"Þá tók Jesús lítið barn, setti það hjá sér"},{"book":"Lúkas","chapter":"9","verse":"48","text":"og sagði við þá: „Hver sá sem tekur á móti þessu barni í mínu nafni, tekur á móti mér. Og sá sem tekur á móti mér, tekur á móti Guði, sem sendi mig. Sá ykkar sem fúsastur er að þjóna öðrum, hann er mikill.“"},{"book":"Lúkas","chapter":"9","verse":"49","text":"Jóhannes lærisveinn hans kom til hans og sagði: „Meistari, við sáum mann sem notaði nafn þitt til að reka út illa anda og við bönnuðum honum það, því hann er ekki einn af okkur.“"},{"book":"Lúkas","chapter":"9","verse":"50","text":"„Það hefðuð þið ekki átt að gera,“ sagði Jesús, „því að hver sem ekki er andstæðingur ykkar, er vinur ykkar.“"},{"book":"Lúkas","chapter":"9","verse":"51","text":"Nú leið að því að Jesús skyldi fara til himna og því ákvað hann að halda beina leið til Jerúsalem."},{"book":"Lúkas","chapter":"9","verse":"52","text":"Dag nokkurn sendi hann menn á undan sér til bæjar í Samaríu til að útvega honum gistingu þar."},{"book":"Lúkas","chapter":"9","verse":"53","text":"En þorpsbúar ráku sendiboðana til baka! Þeir vildu ekkert með þá hafa, vegna þess að þeir voru á leið til Jerúsalem."},{"book":"Lúkas","chapter":"9","verse":"54","text":"Þegar Jesús og lærisveinar hans fengu fréttirnar, sögðu Jakob og Jóhannes við Jesú: „Meistari, eigum við að gefa skipun um að eldur falli af himnum og eyði þeim?“"},{"book":"Lúkas","chapter":"9","verse":"55","text":"En Jesús ávítaði þá og sagði: „Þið vitið ekki hver fékk ykkur til að segja þetta! Ég, Kristur, kom ekki til að eyða mannslífum, heldur til að bjarga þeim.“"},{"book":"Lúkas","chapter":"9","verse":"56","text":"Þeir fóru síðan í annað þorp."},{"book":"Lúkas","chapter":"9","verse":"57","text":"Á leiðinni sagði maður nokkur við Jesú: „Ég vil fylgja þér hvert sem þú ferð.“"},{"book":"Lúkas","chapter":"9","verse":"58","text":"Jesús svaraði: „Refir eiga greni og fuglarnir hreiður en ég, Kristur, á engan samastað.“"},{"book":"Lúkas","chapter":"9","verse":"59","text":"Við annan mann sagði Jesús: „Fylg þú mér!“ Maðurinn tók því vel og sagði: „Leyfðu mér samt að annast útför föður míns fyrst.“"},{"book":"Lúkas","chapter":"9","verse":"60","text":"Þessu svaraði Jesús: „Láttu þá sem ekki eiga eilíft líf um það, en far þú og boða guðsríki.“"},{"book":"Lúkas","chapter":"9","verse":"61","text":"Enn annar sagði: „Drottinn, ég vil fylgja þér, en leyfðu mér samt fyrst að kveðja þá sem heima eru.“"},{"book":"Lúkas","chapter":"9","verse":"62","text":"„Sá sem lætur leiða sig burt frá því verki, sem ég ætlaði honum,“ svaraði Jesús, „er ekki hæfur í guðsríki.“"}]}