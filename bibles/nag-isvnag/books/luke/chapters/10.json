{"data":[{"book":"Luke","chapter":"10","verse":"1","text":"Aru jitia etu sob kaam pura hoise, Probhu pora aru bhi bahatar manu ke mati kene Isor kaam nimite asirbad korise, aru duijon-duijon kori kene taikhan ke pathaise jun jagate Jisu nijor bhi jabo thakise."},{"book":"Luke","chapter":"10","verse":"2","text":"Tai koise, “Kheti to bhorta hoise, kintu kaam kora manu olop he ase. Etu nimite kheti laga Probhu ke kobi, kaam kora manu pathai dibole nimite."},{"book":"Luke","chapter":"10","verse":"3","text":"Nijor rasta te jai thakibi, sabi, Moi tumikhan ke ekta mer khan nisena rong kutta usorte pathai ase."},{"book":"Luke","chapter":"10","verse":"4","text":"Poisa laga jola nolobi, rasta te jabole laga jola bhi nolobi, aru nijor chapal bhi nolobi, aru rasta te jai thaka homoi te kunke bhi salam nadibi10.4 Mat. 10:9; 2 Kin. 4:29."},{"book":"Luke","chapter":"10","verse":"5","text":"Jun to ghor te poila ghusi bo, poila kobi, ‘Shanti etu ghor te thakibi!’"},{"book":"Luke","chapter":"10","verse":"6","text":"Jodi shanti laga chokra ta te ase koile, titia tumi laga shanti tai uporte thakibo; jodi nohoi, etu shanti tumi logote wapas ahijabo."},{"book":"Luke","chapter":"10","verse":"7","text":"Etiya etu ghor te he thakibi, ki kha luwa di ase etu khai kene thakibi, kelemane ki kaam kori ase, etu laga labh to pabole lage. Aru ekta ghor pora alag ghor te jai nathaki bhi."},{"book":"Luke","chapter":"10","verse":"8","text":"Tumikhan juntu sheher te jabo, jodi taikhan tumike grohon kore, titia tumikhan ke ki khabole diye, etu he khabi."},{"book":"Luke","chapter":"10","verse":"9","text":"Aru jun manu bemar ase taike changai koribi, aru taikhan ke kobi, ‘Isor laga rajyo tumikhan usorte ahise.’"},{"book":"Luke","chapter":"10","verse":"10","text":"Kintu jun sheher te tumikhan ke namate etu laga rasta te ulaikene kobi,"},{"book":"Luke","chapter":"10","verse":"11","text":"‘Juntu dhuli moi khan laga theng te lage etu bhi sapha kori ase tumikhan bhirodh te! Kintu etu jani lobi, Isor laga rajyo to usorte ahise.’"},{"book":"Luke","chapter":"10","verse":"12","text":"Moi tumikhan ke koi ase etu dinte tumikhan Sodom aru Gomorrah te dukh pa pora bhi bisi dukh pabo10.12 Gen. 19:24-25."},{"book":"Luke","chapter":"10","verse":"13","text":"Hai ase tumi, Chorazin sheher! Hai ase tumi, Bethsaida sheher! Jintu dangor kaam tumikhan nimite kori dise, etu kaam Tyre aru Sidon sheher khan nimite korise koile, taikhan poila pora mon ghurai kene thakibo."},{"book":"Luke","chapter":"10","verse":"14","text":"Kintu Tyre aru Sidon pora bhi bisi dukh tumikhan pabo, juntu dinte tumikhan logote Isor laga bisar hobo10.14 Joel 3:4-8; Zec. 9:2-4."},{"book":"Luke","chapter":"10","verse":"15","text":"Aru tumi Capernaum town, tumike sorgote uthai loi najabo na, na uthai loijabo? Tumikhan ke ekdom niche, Hades te phelai dibo10.15 Isa. 14:13,15."},{"book":"Luke","chapter":"10","verse":"16","text":"Jun manu tumikhan laga kotha hune, taikhan Moike hune aru jun tumikhan ke ghin kore taikhan Moike ghin kore, aru jun Moike grohon nakore, tai kun pora Moike pathaise, Taike bhi grohon nakore.”"},{"book":"Luke","chapter":"10","verse":"17","text":"Aru titia bahatar jon khushi pora jai kene koise, “Probhu, bhoot khan bhi Apuni laga naam te amikhan laga kotha mane.”"},{"book":"Luke","chapter":"10","verse":"18","text":"Titia Tai koise, “Moi sai thakise Saitan sorgo pora bhijili nisena girise10.18 Rev. 12:7-9; Isa. 14:12."},{"book":"Luke","chapter":"10","verse":"19","text":"Sabi, Moi tumikhan ke saph aru bhichoo khan ke khotom kori bole nimite takot dise, aru jiman dushman laga takot ase etu sob khan ke khotom kori bole nimite dise, aru eku pora bhi tumikhan ke jokhom kori bole napari bole dise."},{"book":"Luke","chapter":"10","verse":"20","text":"Hoilebi tumikhan etu dusto atma khan pora tumikhan laga kotha mani ase koi kene he khushi na koribi, kintu khushi koribi ki karone tumikhan laga naam sorgote likha ase.”"},{"book":"Luke","chapter":"10","verse":"21","text":"Aru etu homoi te Jisu ke Pobitro Atma pora bisi khushi korise aru koise, “Moi Apuni ke dhanyavad di ase Baba, sorgo aru prithibi laga Probhu, kelemane Apuni etu sob kotha to gyaani aru bujhi bole pora manu khan logote lukai kene rakhise, aru etu sob kotha to chutu bacha khan ke janibole dise. Hoi Baba, etu sob Apuni usorte sabole bhal dikhe.”"},{"book":"Luke","chapter":"10","verse":"22","text":"Etu sob kaam aru kotha to Moi laga Baba pora Moike dise, aru kun bhi najane Putro to kun ase, khali Baba he jane, aru kun Baba ase etu khali Putro pora he jane, aru kunke Putro pora mati lobo taike he sob to dikhai dibo.”"},{"book":"Luke","chapter":"10","verse":"23","text":"Titia Tai chela khan ke ghuri kene saise aru aste pora koise, “Dhonyo ase etu sukukhan, manu nadikha tumikhan ke sabo dise."},{"book":"Luke","chapter":"10","verse":"24","text":"Moi tumikhan ke koi ase, bisi bhabobadi aru raja khan tumikhan ki dikhise etu sabole nimite bisi itcha korise, kintu taikhan etu dikha nai, aru tumikhan ki hunise taikhan etu huni bole mon korise kintu taikhan huni bole panai.”"},{"book":"Luke","chapter":"10","verse":"25","text":"Aru sabi, ekjon Yehudi laga niyom jana manu Jisu ke porikha kori bole nimite khara hoise aru, koise, “Probhu moi anonto jibon pabole nimite ki kori bole lage?”"},{"book":"Luke","chapter":"10","verse":"26","text":"Titia Jisu he taike koise, “Niom hisab te ki likha ase? Tumi etu kineka porhe?”"},{"book":"Luke","chapter":"10","verse":"27","text":"Titia tai koise, “Tumi Probhu Isor ke pura mon pora morom koribi, aru tumi laga jibon pora, aru takot pora, aru tumi laga bhabona pora, aru tumi usorte thaka manu ke tumi nijorke kineka morom kore etu nisena morom koribi10.27 Mat. 22:37-40; Deu. 6:5; 10:12; John 22:5."},{"book":"Luke","chapter":"10","verse":"28","text":"Titia Jisu taike koise, “Tumi thik kotha koise. Eneka koribi, aru tumi jinda thakibo10.28 Lev. 18:5.”"},{"book":"Luke","chapter":"10","verse":"29","text":"Kintu tai nijorke thik dikha bole nimite, Jisu ke koise, “Moi laga usorte thaka manu to kun ase?”"},{"book":"Luke","chapter":"10","verse":"30","text":"Titia Jisu taike jowab dikene koise, “Ekjon manu Jerusalem pora Jericho phale jai thakise. Taike chor aru dokait khan pora dhuri kene marise aru tai laga kapra phatai khan phatai dise aru taike adha mora chari kene polai jaise."},{"book":"Luke","chapter":"10","verse":"31","text":"Titia achanak pora ekjon purohit etu rasta pora jai thakise, aru jitia tai etu manu ke dikhise, tai dusra phale jai jaise."},{"book":"Luke","chapter":"10","verse":"32","text":"Etu nisena, ekjon Levi, jitia tai etu jagate ahikena manu ke dikhise, tai bhi dusra phale jai jaise."},{"book":"Luke","chapter":"10","verse":"33","text":"Kintu ekjon Samaria laga manu, tai safar kori thaka homoi te, etu manu usorte ahise aru jitia taike dikhise, tai bisi mon dukh hoise aru morom lagi jaise."},{"book":"Luke","chapter":"10","verse":"34","text":"Aru jitia etu manu usorte punchise, tai laga gaw te jokhom khan tel aru angur ros pora sapha kori kene bandi dise. Aru etu pichete, tai laga janwar uporte uthai dise, aru ekta ghor te loi jaise, aru taike bhal pora sai dise."},{"book":"Luke","chapter":"10","verse":"35","text":"Aru dusra dinte tai duita denari10.35 Ek denarius to ek din laga hajira asele.  ulaikene ta te thaka manu khan ke dise aru koise, “Taike bhal pora sabi, aru ki khorcha korile bhi, jitia moi aru wapas ahibo, etu homoi te moi sob di dibo.’"},{"book":"Luke","chapter":"10","verse":"36","text":"Tumi ki bhabe, taikhan tinjon bhitor te kun he tai laga asol usor thaka manu ase junke dokait aru chor khan pora mari kene chari dise?”"},{"book":"Luke","chapter":"10","verse":"37","text":"Titia tai koise, “Taike morom kora jon pora.” Titia Jisu taike koise, “Jabi aru tumi bhi eneka he koribi.”"},{"book":"Luke","chapter":"10","verse":"38","text":"Aru taikhan jai thaka homoi te, Tai ekta bosti te ghusi se, aru ta te Martha koi kene ekjon mahila thakise, tai pora Jisu ke tai laga ghor te matise."},{"book":"Luke","chapter":"10","verse":"39","text":"Tai laga ekjon bhoini Mary koi kene thakise, aru tai Jisu laga theng usorte bohi kene Tai ki kotha koi ase etu huni thakise."},{"book":"Luke","chapter":"10","verse":"40","text":"Kintu Martha olop biya lagise kelemane tai sob kaam to ekla kori thakise, etu karone tai jai kene koise, “Probhu, Apuni eku chinta nakore naki moi laga bhoini moike kaam kori bole ekla chari dise? Etu nimite moike modot kori bole nimite taike kobi.”"},{"book":"Luke","chapter":"10","verse":"41","text":"Titia Probhu pora Martha ke jowab dise, “Martha, Martha, tumi bisi alag kaam nimite chinta kori ase,"},{"book":"Luke","chapter":"10","verse":"42","text":"kintu khali ekta kaam he bisi dorkar ase. Aru Mary pora etu bhal kaam bisari loise, aru etu tai logot pora kitia bhi loi najabo.”"}]}