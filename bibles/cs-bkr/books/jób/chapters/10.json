{"data":[{"book":"Jób","chapter":"10","verse":"1","text":"Stýště se duši mé v životě mém, vypustím nad sebou naříkání své, mluviti budu v hořkosti duše své."},{"book":"Jób","chapter":"10","verse":"2","text":"Dím Bohu: Neodsuzuj mne, oznam mi, proč se nesnadníš se mnou?"},{"book":"Jób","chapter":"10","verse":"3","text":"Jaký máš na tom užitek, že mne ssužuješ, že pohrdáš dílem rukou svých, a radu bezbožných osvěcuješ?"},{"book":"Jób","chapter":"10","verse":"4","text":"Zdali oči tělesné máš? Zdali tak, jako hledí člověk, ty hledíš?"},{"book":"Jób","chapter":"10","verse":"5","text":"Zdaž jsou jako dnové člověka dnové tvoji, a léta tvá podobná dnům lidským,"},{"book":"Jób","chapter":"10","verse":"6","text":"Že vyhledáváš nepravosti mé, a na hřích můj se vyptáváš?"},{"book":"Jób","chapter":"10","verse":"7","text":"Ty víš, žeť nejsem bezbožný, ačkoli není žádného, kdo by mne vytrhl z ruky tvé."},{"book":"Jób","chapter":"10","verse":"8","text":"Ruce tvé sformovaly mne, a učinily mne, a teď pojednou všudy vůkol hubíš mne."},{"book":"Jób","chapter":"10","verse":"9","text":"Pamětliv buď, prosím, že jsi mne jako hlinu učinil, a že v prach zase obrátíš mne."},{"book":"Jób","chapter":"10","verse":"10","text":"Zdalis mne jako mléka neslil, a jako syření neshustil?"},{"book":"Jób","chapter":"10","verse":"11","text":"Kůží a masem přioděl jsi mne, a kostmi i žilami spojils mne."},{"book":"Jób","chapter":"10","verse":"12","text":"Života z milosrdenství udělil jsi mi, přesto navštěvování tvé ostříhalo dýchání mého."},{"book":"Jób","chapter":"10","verse":"13","text":"Ale toto skryl jsi v srdci svém; vím, žeť jest to při tobě."},{"book":"Jób","chapter":"10","verse":"14","text":"Jakž zhřeším, hned mne šetříš, a od nepravosti mé neočišťuješ mne."},{"book":"Jób","chapter":"10","verse":"15","text":"Jestliže jsem bezbožný, běda mně; pakliť jsem spravedlivý, ani tak nepozdvihnu hlavy, nasycen jsa hanbou, a vida trápení své,"},{"book":"Jób","chapter":"10","verse":"16","text":"Kteréhož vždy více přibývá. Honíš mne jako lev, a jedno po druhém divně se mnou zacházíš."},{"book":"Jób","chapter":"10","verse":"17","text":"Obnovuješ svědky své proti mně, a rozmnožuješ rozhněvání své na mne; vojska jedna po druhých jsou proti mně."},{"book":"Jób","chapter":"10","verse":"18","text":"Proč jsi jen z života vyvedl mne? Ó bych byl zahynul, aby mne bylo ani oko nevidělo,"},{"book":"Jób","chapter":"10","verse":"19","text":"A abych byl, jako by mne nikdy nebylo, z života do hrobu abych byl vnesen."},{"book":"Jób","chapter":"10","verse":"20","text":"Zdaliž jest mnoho dnů mých? Ponechejž tedy a popusť mne, abych maličko pookřál,"},{"book":"Jób","chapter":"10","verse":"21","text":"Prvé než odejdu tam, odkudž se zase nenavrátím, do krajiny tmavé, anobrž stínu smrti,"},{"book":"Jób","chapter":"10","verse":"22","text":"Do krajiny, pravím, tmavé, kdež jest sama mrákota stínu smrti, a kdež není žádných proměn, ale sama pouhá mrákota."}]}