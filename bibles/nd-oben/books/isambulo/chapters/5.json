{"data":[{"book":"Isambulo","chapter":"5","verse":"1","text":"Esandleni sokunene salowo owayehlezi esihlalweni sobukhosi ngabona umqulu ulombhalo emaceleni womabili ungcinwe ngempawu eziyisikhombisa."},{"book":"Isambulo","chapter":"5","verse":"2","text":"Ngabuya ngabona ingilosi elamandla imemeza ngelizwi eliphakemeyo isithi, “Ngubani ofanele ukuqhaqha impawu avule umqulu na?”"},{"book":"Isambulo","chapter":"5","verse":"3","text":"Kodwa kakho ezulwini loba emhlabeni loba ngaphansi komhlaba owayengawuvula umqulu kumbe akhangele phakathi kwawo."},{"book":"Isambulo","chapter":"5","verse":"4","text":"Ngakhala, ngakhala ngoba kakho owatholakala efanele ukuwuvula umqulu loba ukukhangela phakathi kwawo."},{"book":"Isambulo","chapter":"5","verse":"5","text":"Omunye wabadala wathi kimi, “Ungakhali! Khangela, iNgonyama yesizwe sakoJuda, iMpande kaDavida, sinqobile. Sizakwanelisa ukuwuvula umqulu lezimpawu zawo eziyisikhombisa.”"},{"book":"Isambulo","chapter":"5","verse":"6","text":"Ngabona iWundlu, kukhanya angathi lalibulewe, limi phakathi laphakathi kwesihlalo sobukhosi, lizingelezwe yizidalwa eziphilayo ezine labadala. Lalilempondo eziyisikhombisa lamehlo ayisikhombisa, okungomoya abayisikhombisa bakaNkulunkulu abathunywe emhlabeni wonke."},{"book":"Isambulo","chapter":"5","verse":"7","text":"Leza lathatha umqulu esandleni sokunene salowo owayehlezi esihlalweni sobukhosi."},{"book":"Isambulo","chapter":"5","verse":"8","text":"Esewuthethe, izidalwa ezine eziphilayo labadala abangamatshumi amabili lane bawela phansi phambi kweWundlu. Omunye lomunye wabo wayelechacho njalo babephethe imiganu yegolide igcwele impepha, eyimikhuleko yabangcwele."},{"book":"Isambulo","chapter":"5","verse":"9","text":"Bahlabela ingoma entsha besithi:"},{"book":"Isambulo","chapter":"5","verse":"10","text":"Usubenze baba ngumbuso labaphristi ukuba bakhonze uNkulunkulu wethu,"},{"book":"Isambulo","chapter":"5","verse":"11","text":"Ngakhangela ngasengisizwa amazwi ezingilosi ezinengi, ezaziyizinkulungwane lezinkulungwane, lezinkulungwane ezilitshumi ziphindwe okuzinkulungwane ezilitshumi. Zazizingeleze isihlalo sobukhosi lezidalwa eziphilayo kanye labadala."},{"book":"Isambulo","chapter":"5","verse":"12","text":"Zahlabela ngamazwi aphezulu zisithi:"},{"book":"Isambulo","chapter":"5","verse":"13","text":"Ngezwa izidalwa zonke ezulwini lasemhlabeni langaphansi komhlaba lasolwandle lakho konke okukukho, kuhlabela kusithi:"},{"book":"Isambulo","chapter":"5","verse":"14","text":"Izidalwa ezine eziphilayo zathi, “Ameni,” kwathi abadala bawela phansi bakhonza."}]}