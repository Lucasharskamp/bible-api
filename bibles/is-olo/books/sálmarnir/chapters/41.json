{"data":[{"book":"Sálmarnir","chapter":"41","verse":"1-2","text":"Guð blessar þann sem hjálpar bágstöddum. Á mæðudeginum bjargar Drottinn honum."},{"book":"Sálmarnir","chapter":"41","verse":"3","text":"Drottinn verndar hann og heldur í honum lífinu. Hann lætur hann njóta sæmdar og frelsar hann frá óvinum hans."},{"book":"Sálmarnir","chapter":"41","verse":"4","text":"Drottinn annast hann á sóttarsæng, veitir honum hvíld og hressing."},{"book":"Sálmarnir","chapter":"41","verse":"5","text":"Ég bað: „Drottinn, miskunnaðu mér. Læknaðu sál mína því að ég hef syndgað gegn þér.“"},{"book":"Sálmarnir","chapter":"41","verse":"6","text":"Óvinir mínir biðja mér bölbæna og segja: „Bara að hann deyi sem fyrst svo að allir gleymi honum!“"},{"book":"Sálmarnir","chapter":"41","verse":"7","text":"Sumir sem heimsækja mig í veikindunum eru að þykjast. Innst inni hata þeir mig og líkar vel að ég er sjúkur. Þegar út er komið baktala þeir mig."},{"book":"Sálmarnir","chapter":"41","verse":"8","text":"Hatursmenn mínir hæða mig og spotta. Þeir skrafa og pískra hvað gera skuli þegar ég er allur"},{"book":"Sálmarnir","chapter":"41","verse":"9","text":"„Þetta er banvænt, hvað sem það er,“ segja þeir, „honum mun aldrei batna.“"},{"book":"Sálmarnir","chapter":"41","verse":"10","text":"Og besti vinur minn, hann snerist líka gegn mér, maðurinn sem ég treysti svo vel, hann sem át við borð mitt."},{"book":"Sálmarnir","chapter":"41","verse":"11","text":"En, Drottinn, yfirgef mig ekki! Miskunnaðu mér og læknaðu mig svo að ég geti endurgoldið þeim!"},{"book":"Sálmarnir","chapter":"41","verse":"12","text":"Ég veit að þú elskar mig og að þú munt ekki láta óvini mína hlakka yfir mér."},{"book":"Sálmarnir","chapter":"41","verse":"13","text":"Vegna sakleysis míns hefur þú varðveitt mig og lætur mig lifa með þér að eilífu."},{"book":"Sálmarnir","chapter":"41","verse":"14","text":"Lofaður sé Drottinn, Guð Ísraels, frá eilífð til eilífðar. Amen. Amen."}]}