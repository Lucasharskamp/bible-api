{"data":[{"book":"2 Watesaloniki","chapter":"3","verse":"1","text":"Shakapanu, walongu wayetu mtuluwiri kwa Mlungu kuwera ujumbi wa Mtuwa wendereya kanongola kweneya na guwankwi kwa ligoya ntambu yauwera pakati pa mwenga."},{"book":"2 Watesaloniki","chapter":"3","verse":"2","text":"Mluwi viraa su Mlungu katulopoziyi kulawa kwa wantu legilegi na wakondola, toziya woseri ndiri yawawera na moyu kumjimira Mtuwa."},{"book":"2 Watesaloniki","chapter":"3","verse":"3","text":"Kumbiti Mtuwa kaaminika, yomberi hakawagangamaziyi na kuwalolera kwa Mkondola ulii."},{"book":"2 Watesaloniki","chapter":"3","verse":"4","text":"Na twenga twana litumbiru Mutuwa kuwera mwenga mtenda na hamwendereyi kutenda vitwatira vyatuwalagalira."},{"book":"2 Watesaloniki","chapter":"3","verse":"5","text":"Mtuwa kailonguziya myoyu ya mwenga mumafiliru ga Mlungu na mukuhepelera yatupananwa na Kristu."},{"book":"2 Watesaloniki","chapter":"3","verse":"6","text":"Walongu wayetu, twenga twankuwalagalira mulitawu lya Mtuwa gwetu Yesu Kristu, mulikali gweka na waamini woseri yawawera waleri na yawafata ndiri malagaliru gatuwapananiti."},{"book":"2 Watesaloniki","chapter":"3","verse":"7","text":"Maweni mwenga muvimana kuwera mfiruwa kutenda ntambu yatutenditi twenga. Toziya twenga tuweriti ndiri wapweri patuweriti na mwenga,"},{"book":"2 Watesaloniki","chapter":"3","verse":"8","text":"tuliyiti ndiri shiboga kwa muntu yoseri pota ya kumpanana mpiya, kumbiti tutenditi lihengu kwa ukamala na ntabika paliwala na pashiru, su natuwera shisanka kwa muntu yoseri ulii pakati penu."},{"book":"2 Watesaloniki","chapter":"3","verse":"9","text":"Tutenditi hangu, toziya ndiri tuwera uwezu wa kufira utanga wenu, kumbiti tufira kuwapanana shiranguziru hera su mtendi ntambu yatutenda."},{"book":"2 Watesaloniki","chapter":"3","verse":"10","text":"Patuweriti pamuhera na mwenga tuwapananiti lilagaliru ali, “Muntu yoseri yakafira ndiri kutenda lihengu, nakaliya shiboga.”"},{"book":"2 Watesaloniki","chapter":"3","verse":"11","text":"Twenga tupikanira kuwera wamu wenu wawera waleri, watenda ndiri shoseri pakati pa mwenga na kwana wantu waleri, na watenda ndiri shoseri, kumbiti waliingiziya muvitwatira vya wantu wamonga."},{"book":"2 Watesaloniki","chapter":"3","verse":"12","text":"Kwa litawu lya Mtuwa gwetu Yesu Kristu twankuwalagalira na kuwaberiziya, walikali watendi lihengu lyawu su walii shiboga shashilawirana na lihengu lyawu."},{"book":"2 Watesaloniki","chapter":"3","verse":"13","text":"Kumbiti mwenga mwawalongu, namtoka kutenda gaherepa."},{"book":"2 Watesaloniki","chapter":"3","verse":"14","text":"Handa muntu yoseri yakajimira ndiri shilii shatushilonga muluhamba alu, su mumtuli paweru muntu ayu, namtenda pamuhera na muntu ayu, su yomberi hakawoni soni."},{"book":"2 Watesaloniki","chapter":"3","verse":"15","text":"Namumlola yomberi gambira mngondu, kumbiti mmuberiziyi yomberi gambira mlongu."},{"book":"2 Watesaloniki","chapter":"3","verse":"16","text":"Mtuwa yakajega ponga kawapanani ponga mashaka goseri kwa kila ntambu. Mtuwa kaweri pamuhera na mwenga woseri."},{"book":"2 Watesaloniki","chapter":"3","verse":"17","text":"Neni Paulu kwa liwoku lyangu namweni nemba malamsiwu aga, hangu ndo ntambu yandekera shilanguziwu mumahamba gangu goseri, ndo ntambu yanemba."},{"book":"2 Watesaloniki","chapter":"3","verse":"18","text":"Manemu ga Mtuwa gwetu Yesu Kristu gaweri pamuhera na mwenga woseri."}]}