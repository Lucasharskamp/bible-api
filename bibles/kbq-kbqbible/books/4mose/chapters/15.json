{"data":[{"book":"4 Mose","chapter":"15","verse":"1","text":"Ra Anumzamo'a amanage huno Mosesena asmi'ne,"},{"book":"4 Mose","chapter":"15","verse":"2","text":"Israeli vahera zamasmige'za taminaku'ma nehua mopafima umanisu'za avaririsaza kasegea ama'ne."},{"book":"4 Mose","chapter":"15","verse":"3","text":"Hagi tamagratami tamavesite kresramna vu ofa hugahazo, huvempa hunesare hu ofo, ranra knare'ma hu ofa hanazana, tamagra'a afu kevufinti bulimakaone, sipisipine, memene aheta kresramna tevefima nevazage'nama mna'ama nentahina Ra Anumzamo'na musema nehua ofa hugahaze."},{"book":"4 Mose","chapter":"15","verse":"4","text":"Hagi mago'mo'ma sipisipio memema ofama erinoma Ra Anumzamo'narema esuno'a mago kilo hu'nesia witia 1lita olivi masavene eri havia huno herunesia witi ofama hu'zana erino egahie."},{"book":"4 Mose","chapter":"15","verse":"5","text":"Hagi kresramna vu ofama hanazana, mago sipisipine 1lita wainine kresramna vugahaze."},{"book":"4 Mose","chapter":"15","verse":"6","text":"Hagi ve sipisipima kresramna vunaku'ma hanuta, 2kilo hu'nesia witine 1litagi hafu'a lita olive masavene herugahaze."},{"book":"4 Mose","chapter":"15","verse":"7","text":"Hagi waini ofama hanuta, 1litagi hafu'a lita waininu sipisipinena ofa hanage'na mna'a nentahina musena hugahue."},{"book":"4 Mose","chapter":"15","verse":"8","text":"Hagi agaho bulimakaoma aheta kre fanenema hu ofama hunakuma hanuto, huvempama hunesarema ofama hunaku'ma hanuto, rimpa fru ofama hunaku'ma hanuta,"},{"book":"4 Mose","chapter":"15","verse":"9","text":"witia 3'a kilo hu'nesia herafinteta, 2'a lita hu'nesia olivi masavene herugahaze."},{"book":"4 Mose","chapter":"15","verse":"10","text":"Hagi 2 lita waini enerita mago ve bulimakaone erita eho. Nagra Ra Anumzamo'na e'ina hu ofamofo mna'a nentahina musena hugahue."},{"book":"4 Mose","chapter":"15","verse":"11","text":"E'ina huta witima, olivi masavema, waini ofanena mago'mago ve bulimakaone, ve sipisipine, sipisipi anenta'ene meme anenta'ene ofa Nagritega hugahaze."},{"book":"4 Mose","chapter":"15","verse":"12","text":"Hagi e'inahukna huta maka ofa hugahaze."},{"book":"4 Mose","chapter":"15","verse":"13","text":"Maka Israeli vahepima kasezmantesaza vahe'mo'za kresramna vanage'na mana'ama nentahina musema hanua ofama hanuza anahukna hugahaze."},{"book":"4 Mose","chapter":"15","verse":"14","text":"Hagi tamagranema emani'naza vahe' mo'za kremna vanagena mna'ama nentahina musema hanua ofama hanuza, ana zanke' hu'za ama kasegea avaririho."},{"book":"4 Mose","chapter":"15","verse":"15","text":"Hagi magoke tra ke me'nena rurega vahe'ene Israeli vahe'motanena avaririgahaze. Ama'i ana tra kemo'a mevava huno vugahie. Na'ankure Nagra Ra Anumzamo'na Israeli vahe'ma tamagoana magoke avamenteke vahe mani'naze."},{"book":"4 Mose","chapter":"15","verse":"16","text":"Hagi ama magoke tra ke me'nena rurega vahe'ma tamagranema emani'nenaza vahe'mo'za avaririgahaze."},{"book":"4 Mose","chapter":"15","verse":"17","text":"Ra Anumzamo'a anage huno Mosesena asami'ne,"},{"book":"4 Mose","chapter":"15","verse":"18","text":"ama nanekea Israeli vahera zamasamio, nagrama taminaku'ma nehua mopafima uhanatita,"},{"book":"4 Mose","chapter":"15","verse":"19","text":"mopafima hozama ome antesageno ne'zamo'ma nenama hina, ese ne'zana refko huta ofa eme namiho."},{"book":"4 Mose","chapter":"15","verse":"20","text":"Hagi witi hozama antesageno ese'ma nenama hania witia erita witima refuzafunepaza kumapi ome refuzafupeteta, kekia kreta eme namiho."},{"book":"4 Mose","chapter":"15","verse":"21","text":"Hagi henkama fore hu anante anantema hu'za vanaza vahe'mo'za, ama ana tra ke avariri'za bretia kre'za ofa hugahaze."},{"book":"4 Mose","chapter":"15","verse":"22","text":"Hagi Ra Anumzamo'nama Mosesema asami'noa tra kema mago vahe'mo'ma mago'azama hanirega hantga huno runetragenigeno,"},{"book":"4 Mose","chapter":"15","verse":"23","text":"henkama fore hu anante anantema hanaza vahe'mo'za Ra Anumzamo'na Mosesesema asami'noa tra kema mago'a zama haniregama hantga huno runetragenigeno,"},{"book":"4 Mose","chapter":"15","verse":"24","text":"ana mikamotama mago'azama hanaregama hantga huta tra ke'nima ruhantagisuta, mago ve bulimakao afu kre fanene hu ofa nehinkena mna'a nentahina musena haneno. Hagi ana ofama hanazana witine, wainine nehuta mago ve memena aheta kumima apasente ofa kresramna vugahaze."},{"book":"4 Mose","chapter":"15","verse":"25","text":"Hagi pristi vahe'mo ama ana ofa nehanige'na, Israeli vahe'mokizmi kumizmia apasenezmantena kumizmia atrezmantegahue. Na'ankure zamagra kumi hugahune hu'za ontahi'neza hu'naza kumite Ra Anumzamonare'ma eme hanaza ofa hugahaze."},{"book":"4 Mose","chapter":"15","verse":"26","text":"Ana hanagena mika Israeli vahe'ene ruregati tamagranema enemaniza vahe'mofo kumi'zmima apasezamantenu'a ofa hugahaze."},{"book":"4 Mose","chapter":"15","verse":"27","text":"Hagi mago'moma kumi hugahuema huno ontahineno mago'azama hanirega hantaga huno'ma hania kumitera, magoke ve meme anenta aheta kresramna vanageno,"},{"book":"4 Mose","chapter":"15","verse":"28","text":"pristi ne'mo'a kumi'ma hu'nesia nemofonteku huno krenkena, kumi'a apasentegahue."},{"book":"4 Mose","chapter":"15","verse":"29","text":"Hagi ama'i tra kea maka Israeli vahe'motane rurega vahe'ma tamagranema enemaniza vahemo'zanena avaririgahaze."},{"book":"4 Mose","chapter":"15","verse":"30","text":"Hagi Israeli vahe'mo'o, rurega vahe'ma tamagranema emani'nenaza vahe'mo'za kumi'ma hanamo'za, Anumzamofo huhaviza hunteankna hugahazanki'za, Israeli vahepintira zamahe'natregahaze."},{"book":"4 Mose","chapter":"15","verse":"31","text":"Na'ankure anamo'a amefi hunamino agra'a avesite tra keni'a rufutagi'ne. Ana hu'negu Sabati tra ke rufutaginea kumimo'a agrite megahianki, anamofona ahe frigahaze."},{"book":"4 Mose","chapter":"15","verse":"32","text":"Israeli vahe'mo'za mago Sabati knarera ka'ma hagege kokampi mani'nazageno mago ne'mo'a teve'za nehige'za ke'naze."},{"book":"4 Mose","chapter":"15","verse":"33","text":"Ana nera azeri'za Mosesene Aronikiznire'ene mika Israeli vahete vu'naze."},{"book":"4 Mose","chapter":"15","verse":"34","text":"Hagi ana ne'mofona nankna hazenke amigahaze ontahinazanki'za ana nera atrageno ovu'neanki kina huntazageno man'ine."},{"book":"4 Mose","chapter":"15","verse":"35","text":"Hagi Ra Anumzamo'a amanage huno Mosesena asmi'ne, mika veara zamasmige'za kuma'mofona fegi'a avre'za vu'za have knonu ome ahe friho."},{"book":"4 Mose","chapter":"15","verse":"36","text":"Ra Anumzamo'ma Mosesema asmia kante ante'za, ana nera avare'za seli no kumofona fegia vu'za haveknonu ome ahe fri'naze. Nofima kukenarema renentaza kasege."},{"book":"4 Mose","chapter":"15","verse":"37","text":"Ra Anumzamo'a Mosesena amanage huno' asmi'ne,"},{"book":"4 Mose","chapter":"15","verse":"38","text":"Israeli vahera zamasmige'za kenazmimofo agentega nofira rente'za eviho. Hagi kukenamofo agentega haninke nofi rente'za evugahazanki anazana mika knafima henkama fore hu anante anante'ma hu'za vanaza vahe'mo'za kukenazmimofo atuparega rente'za evugahaze."},{"book":"4 Mose","chapter":"15","verse":"39","text":"Hagi ana nofi'ma negesuta Ra Anumzamo'nama tami'noa mika kasegegu tamagesa antahita nevaririta, tamagra'a tamavesizana avaririta havi tamavutamavara osugahaze."},{"book":"4 Mose","chapter":"15","verse":"40","text":"Hagi ana nofi'ma negesageno huramagesa nehina kasege'ni'ane naneke'ni'anena avaririta mani ruotge huta manigahaze."},{"book":"4 Mose","chapter":"15","verse":"41","text":"Nagra Ra Anumzamo'nama Isipiti'ma tamavre'na e'noana, tamagri Anumza maniku tamavre'na e'noa Anumza mani'noe."}]}