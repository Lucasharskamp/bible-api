{"data":[{"book":"LINJIILA MARKUUSA","chapter":"3","verse":"1","text":"Iisaa naatiti kadi ka juulirde. Tawi maaya-jungoojo no nder ton."},{"book":"LINJIILA MARKUUSA","chapter":"3","verse":"2","text":"Nde tawnoo *Fariisiyaaɓe ɓen no faalaa tooɲude Iisaa, ɓe ayni mo, hiɓe ndaara si o ɲawnday mo e *ɲalaande fowteteende nden."},{"book":"LINJIILA MARKUUSA","chapter":"3","verse":"3","text":"Iisaa wi'i on maaya-jungoojo: «Immo daroɗaa ka hakkunde ɗoo.»"},{"book":"LINJIILA MARKUUSA","chapter":"3","verse":"4","text":"Ontuma Iisaa landii ɓen: «E hara no dagii ka goɗɗo waɗa ko moƴƴi maa ko boni, danda wonkii maa wona sabu makki e *aseweere?» Kono ɓe deƴƴi."},{"book":"LINJIILA MARKUUSA","chapter":"3","verse":"5","text":"Onsay Iisaa ndaari ɓe e hoore himo tikki, aani fii sattere ɓerɗe maɓɓe ɗen. O wi'i on neɗɗo: «Fontu jungo maa ngon.» On fonti ngo, jungo makko ngon selli."},{"book":"LINJIILA MARKUUSA","chapter":"3","verse":"6","text":"Onsay Fariisiyaaɓe ɓen yalti, ɓe woni e fewjodugol e yimɓe *Heroodu lanɗo on fii no ɓe warira Iisaa."},{"book":"LINJIILA MARKUUSA","chapter":"3","verse":"7","text":"Ɓawto ɗun, Iisaa e taalibaaɓe mun ɓen yaari ka weendu. Jamaa moolanaaɗo iwruɗo ka diiwal Jaliilu e ka diiwal Yahuuda"},{"book":"LINJIILA MARKUUSA","chapter":"3","verse":"8","text":"e Yerusalaam e Iduuma e leyɗe wonirɗe gaɗa Yurdayniwol ɗen e ɗii baŋŋeeji Tiiri e Siduuna jokki mo. On jamaa, nanunooɗo ko o wonnoo waɗude kon fow ari e makko."},{"book":"LINJIILA MARKUUSA","chapter":"3","verse":"9","text":"Onsay Iisaa yamiri taalibaaɓe mun ɓen yo ɓe ɗaɓɓan mo laakun fii wota jamaa on ɓiƴu mo."},{"book":"LINJIILA MARKUUSA","chapter":"3","verse":"10","text":"Nde tawnoo himo sellinde yimɓe ɗuuɗuɓe, tampirnooɓe ɲabbeeli ɓen fow wubbi e makko fii meemugol mo."},{"book":"LINJIILA MARKUUSA","chapter":"3","verse":"11","text":"Kono ɓe jinna nangi ɓen, si yi'ii Iisaa, jiccotono yeeso makko, ewnoo, wi'a: «Ko a *Ɓiɗɗo Alla!»"},{"book":"LINJIILA MARKUUSA","chapter":"3","verse":"12","text":"Kono kanko Iisaa o yamirayno ɗin jinnaaji, o tentina wota ɗi feɲɲin fii makko."},{"book":"LINJIILA MARKUUSA","chapter":"3","verse":"13","text":"Ɓawto ɗun, Iisaa ƴawi e fello, o noddi ɓe o faalaa ɓen, ɓen ari e makko."},{"book":"LINJIILA MARKUUSA","chapter":"3","verse":"14","text":"O suɓii sappoo e ɗiɗo, o toɗɗii ɓe *sahaabaaɓe, ko o wonda e mun, ko o immina waajoyoo,"},{"book":"LINJIILA MARKUUSA","chapter":"3","verse":"15","text":"wondude e bawgal fii raɗagol jinnaaji ɗin."},{"book":"LINJIILA MARKUUSA","chapter":"3","verse":"16","text":"Ɓen sappoo e ɗiɗo, ɓe o toɗɗii, ko Sim'uunu, on mo o jammi Petruusu,"},{"book":"LINJIILA MARKUUSA","chapter":"3","verse":"17","text":"e Yaaquuba mo Zabadii, e Yuuhanna neene-gooto on on (ɓen ɓe Iisaa jammi Bowanesiisa, ko woni firo ɗun ko «ɓiɓɓe-farɲitere»),"},{"book":"LINJIILA MARKUUSA","chapter":"3","verse":"18","text":"e Andaraawu e Filiipu e Bartolomaawu e Matta e Tooma e Yaaquuba mo Alfaa e Taddaawu e Sim'uunu tawdaaɗo e fedde *Zelotiiɓe ɓen,"},{"book":"LINJIILA MARKUUSA","chapter":"3","verse":"19","text":"e Yudaasi Iskariiyu, janfoytooɗo mo on."},{"book":"LINJIILA MARKUUSA","chapter":"3","verse":"20","text":"Ɓawto ɗun, kanko Iisaa o arti ka suudu. Yimɓe ɓen mooɓii kadi haa ka tawata kanko e taalibaaɓe makko ɓen ɓe waawataa hay ɲaamude."},{"book":"LINJIILA MARKUUSA","chapter":"3","verse":"21","text":"Ɓay siɓɓe Iisaa ɓen nanii ɗun, ɓe ari nangugol mo, ko fii hari hiɓe wi'a: «O wilike!»"},{"book":"LINJIILA MARKUUSA","chapter":"3","verse":"22","text":"Nde tawnoo jannooɓe fii Sariya on, iwruɓe Yerusalaam ɓen, no wi'a: «Balzabuula* no e makko, ko tippude e lanɗo jinnaaji ɗin o woni raɗorde jinnaaji ɗin.»"},{"book":"LINJIILA MARKUUSA","chapter":"3","verse":"23","text":"Onsay Iisaa noddi ɓe, yewtiri ɓe misal, o wi'i: «Ko honno Ibuliisa waawirta raɗorde Ibuliisa?"},{"book":"LINJIILA MARKUUSA","chapter":"3","verse":"24","text":"Si tawii laamateeri liddondirii kayri tigi, haray ndin laamateeri waawataa tabitude."},{"book":"LINJIILA MARKUUSA","chapter":"3","verse":"25","text":"Awa kadi si suudu liddondirii, ndun suudu waawataa tabitude."},{"book":"LINJIILA MARKUUSA","chapter":"3","verse":"26","text":"Si tawii non Ibuliisa dartike hoore mun tigi, o liddike hoore makko, haray o waawataa tabitude, haray fii makko lannii."},{"book":"LINJIILA MARKUUSA","chapter":"3","verse":"27","text":"Ko fii hay gooto waawataa naatude e nder galle neɗɗo dolnuɗo, o mooɓa keyeeji on ɗin, ado o haɓɓude on neɗɗo dolnuɗo. Ko onsay doo o waawata mooɓude ko woni ka suudu on kon."},{"book":"LINJIILA MARKUUSA","chapter":"3","verse":"28","text":"Ka haqiiqa mi andinii on, yimɓe ɓen yaafante junuubaaji ɗin fow e hoyreeji ɗi ɓe hoynata ɗin,"},{"book":"LINJIILA MARKUUSA","chapter":"3","verse":"29","text":"kono kala hoynuɗo *Ruuhu Seniiɗo on heɓataa yaafuyee few, haray himo fawtii junuubu haa poomaa.»"},{"book":"LINJIILA MARKUUSA","chapter":"3","verse":"30","text":"Ko Iisaa wi'iri ɓe ɗun, ko ɓay hiɓe wi'ude: «Jinna no e makko.»"},{"book":"LINJIILA MARKUUSA","chapter":"3","verse":"31","text":"Onsay yumma Iisaa e yumma-gootooɓe makko ɓen ari, darii ka yaasi. Ɓe immini goɗɗo ko noddana ɓe mo."},{"book":"LINJIILA MARKUUSA","chapter":"3","verse":"32","text":"Tawi jamaa on no jooɗii, hundi mo, ɓe wi'i mo: «Yumma mon e yumma-gootooɓe mon ɓen no darii ka yaasi, hiɓe ɗaɓɓitude on.»"},{"book":"LINJIILA MARKUUSA","chapter":"3","verse":"33","text":"Iisaa jaabii ɓe, o wi'i: «Ko hombo woni yumma an e yumma-gootooɓe an ɓen?»"},{"book":"LINJIILA MARKUUSA","chapter":"3","verse":"34","text":"Onsay o laƴƴi gite e hoore jooɗiiɓe hundi mo ɓen, o wi'i: «E hino yumma an e yumma-gootooɓe an ɓen."},{"book":"LINJIILA MARKUUSA","chapter":"3","verse":"35","text":"Ko fii kala waɗuɗo faale Alla on, haray ko on woni yumma-gooto an on e bandiraawo an on e yumma an.»"}]}