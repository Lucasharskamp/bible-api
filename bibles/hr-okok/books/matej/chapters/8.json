{"data":[{"book":"Matej","chapter":"8","verse":"1","text":"Veliko je mnoštvo pohrlilo za Isusom dok je silazio s gore."},{"book":"Matej","chapter":"8","verse":"2","text":"Odjednom mu pristupi neki gubavac, pokloni mu se do zemlje i zamoli ga: “Gospodine, ako hoćeš, možeš me iscijeliti!”"},{"book":"Matej","chapter":"8","verse":"3","text":"Isus ispruži ruku i dotakne čovjeka. “Hoću! Budi čist!” reče mu. I guba odmah nestane."},{"book":"Matej","chapter":"8","verse":"4","text":"Isus mu reče: “Nikome o tomu ne govori, već idi ravno svećeniku te sa sobom ponesi žrtveni dar prema Mojsijevu zakonu kao javno svjedočanstvo svojeg ozdravljenja.”"},{"book":"Matej","chapter":"8","verse":"5","text":"Kad Isus dođe u Kafarnaum, pristupi mu neki stotnik"},{"book":"Matej","chapter":"8","verse":"6","text":"i reče: “Gospodine, sluga mi kod kuće leži uzet i u teškim mukama!”"},{"book":"Matej","chapter":"8","verse":"7","text":"“Doći ću ga iscijeliti”, odgovori mu Isus."},{"book":"Matej","chapter":"8","verse":"8","text":"Stotnik odgovori: “Gospodine, nisam dostojan da uđeš u moju kuću. Samo reci da moj sluga ozdravi i on će ozdraviti!"},{"book":"Matej","chapter":"8","verse":"9","text":"Jer i ja moram slušati svoje nadređene. A podređenom vojniku kažem: ‘Idi!’ i on ode, te drugome: ‘Dođi!’ i dođe; a sluzi kažem: ‘Učini to!’ i on učini.”"},{"book":"Matej","chapter":"8","verse":"10","text":"Kad je to čuo, Isus se zadivi. Okrene se mnoštvu, pa reče: “Zaista vam kažem, takve vjere nisam vidio ni u koga u cijelom Izraelu."},{"book":"Matej","chapter":"8","verse":"11","text":"Kažem vam da će mnogi s istoka i zapada sjesti u nebeskom kraljevstvu s Abrahamom, Izakom i Jakovom,"},{"book":"Matej","chapter":"8","verse":"12","text":"a mnogi Izraelci8:12 U grčkome: sinovi kraljevstva. biti izbačeni u mrklu tamu gdje će biti plač i škrgut zuba.”"},{"book":"Matej","chapter":"8","verse":"13","text":"Zatim reče rimskome stotniku: “Idi! Neka ti bude kako si vjerovao!” I sluga mu istog trena ozdravi."},{"book":"Matej","chapter":"8","verse":"14","text":"Kad je Isus došao u Petrovu kuću, Petrova punica ležala je bolesna, u vrućici."},{"book":"Matej","chapter":"8","verse":"15","text":"Isus joj dotakne ruku i vrućica nestane. Žena ustane i počne ga posluživati."},{"book":"Matej","chapter":"8","verse":"16","text":"Te mu večeri dovedu mnoge opsjednute. Na njegovu riječ svi su zli duhovi izlazili, a svi bolesnici ozdravljali."},{"book":"Matej","chapter":"8","verse":"17","text":"Tako se ispunilo što je napisao prorok Izaija:"},{"book":"Matej","chapter":"8","verse":"18","text":"Kad je Isus vidio koliko se mnoštvo okuplja, zapovjedi da otplove na drugu stranu jezera."},{"book":"Matej","chapter":"8","verse":"19","text":"Tada mu priđe neki pismoznanac i reče: “Učitelju, slijedit ću te kamo god ti pošao.”"},{"book":"Matej","chapter":"8","verse":"20","text":"Isus mu odgovori: “Lisice imaju jame i ptice imaju gnijezda, a Sin Čovječji nema gdje ni glavu nasloniti.”"},{"book":"Matej","chapter":"8","verse":"21","text":"Drugi mu od učenika reče: “Gospodine, dopusti mi da najprije pokopam svojeg oca.”"},{"book":"Matej","chapter":"8","verse":"22","text":"Ali Isus mu odgovori: “Pođi za mnom i pusti da mrtvi pokapaju svoje mrtvace!”"},{"book":"Matej","chapter":"8","verse":"23","text":"Isus se ukrca u lađu, a za njim uđu i njegovi učenici."},{"book":"Matej","chapter":"8","verse":"24","text":"Odjednom nastane tako silna oluja da su se valovi prelijevali preko lađice. Isus je spavao."},{"book":"Matej","chapter":"8","verse":"25","text":"Učenici dođu k njemu i probude ga: “Gospodine, spasi nas! Izginut ćemo!”"},{"book":"Matej","chapter":"8","verse":"26","text":"Isus im reče: “Malovjerni! Što se toliko strašite?” Ustane zatim i zaprijeti vjetru i valovima, a oluja se stiša i nastane velika tišina."},{"book":"Matej","chapter":"8","verse":"27","text":"Ljudi su se u čudu pitali: “Pa tko je on da mu se i vjetrovi i more pokoravaju?”"},{"book":"Matej","chapter":"8","verse":"28","text":"Kad su stigli na drugu stranu jezera, u gadarski kraj8:28 U nekim rukopisima geraski ili gergezenski kraj. Vidjeti: Marko 5:1; Luka 8:26., susretnu ga dvojica opsjednutih koji su dolazili iz grobnica i bili tako goropadni da zaradi njih nitko nije mogao proći tim putem."},{"book":"Matej","chapter":"8","verse":"29","text":"Odjednom poviču: “Što hoćeš od nas, Sine Božji? Došao si nas ovdje mučiti prije vremena?”"},{"book":"Matej","chapter":"8","verse":"30","text":"Nedaleko je paslo veliko krdo svinja."},{"book":"Matej","chapter":"8","verse":"31","text":"Zli duhovi zamole Isusa: “Ako nas istjeraš, pošalji nas u ono krdo svinja.”"},{"book":"Matej","chapter":"8","verse":"32","text":"“Idite!” reče im Isus. Oni iziđu iz opsjednutih i uđu u svinje. Nato cijelo krdo jurne niz strminu u more i podavi se u vodi."},{"book":"Matej","chapter":"8","verse":"33","text":"Svinjari pobjegnu u grad te razglase što se dogodilo s opsjednutima."},{"book":"Matej","chapter":"8","verse":"34","text":"Tada sav grad iziđe u susret Isusu. Kad su ga ugledali, zamole da ode iz njihova kraja."}]}