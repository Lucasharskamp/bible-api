{"data":[{"book":"Юди","chapter":"1","verse":"1","text":"Юда, раб Ісуса Христа і брат Якова."},{"book":"Юди","chapter":"1","verse":"2","text":"Милосердя, мир і любов нехай вам примножаться!"},{"book":"Юди","chapter":"1","verse":"3","text":"Любі, докладаючи всіх зусиль у написанні про наше спільне спасіння, я визнав за обов’язок написати вам і закликати боротися за віру, довірену святим раз і назавжди."},{"book":"Юди","chapter":"1","verse":"4","text":"Адже прокралися деякі люди, записані ще здавна для цього вироку, безбожні, які обертають благодать нашого Бога в розпусту та зрікаються єдиного Володаря й Господа нашого Ісуса Христа."},{"book":"Юди","chapter":"1","verse":"5","text":"Я хочу нагадати вам, хоч ви й так вже все знаєте, що Господь, визволивши спершу народ з Єгипетської землі, пізніше знищив тих, що не повірили."},{"book":"Юди","chapter":"1","verse":"6","text":"І ангелів, які не втримали свого початкового стану, але покинули своє житло, Він затримав у вічних кайданах під мороком для суду великого Дня."},{"book":"Юди","chapter":"1","verse":"7","text":"Також Содом, Гоморра та довколишні міста, що подібно до них чинили розпусту й жадали іншого тіла1:7 Імовірно, тут автор має на увазі одностатеві стосунки., стали прикладом для нас, зазнавши кари вічного вогню."},{"book":"Юди","chapter":"1","verse":"8","text":"Так само й ці сновиди оскверняють своє тіло, відкидають владу й зневажають славних."},{"book":"Юди","chapter":"1","verse":"9","text":"Та навіть сам архангел Михаїл, коли дорікав дияволу й говорив про тіло Мойсея, не дозволив собі винести зневажливого осуду, але сказав: «Нехай Господь тобі докорить!»"},{"book":"Юди","chapter":"1","verse":"10","text":"А ці люди зневажають те, чого не знають, а що знають від природи, – як ті нерозумні тварини, – то тим себе й гублять."},{"book":"Юди","chapter":"1","verse":"11","text":"Горе їм! Адже вони пішли дорогою Каїна, заради винагороди кинулись в оману Валаама та загинули в бунті Корея."},{"book":"Юди","chapter":"1","verse":"12","text":"Вони – підводні рифи1:12 Вислів «підводні рифи» означає приховану загрозу. на ваших вечерях любові, які безсоромно бенкетують із вами, пасучи лише самих себе; вони – безводні хмари, гнані навколо вітрами, безплідні осінні дерева, двічі мертві та вирвані з корінням,"},{"book":"Юди","chapter":"1","verse":"13","text":"дикі морські хвилі, які піняться власним соромом, блукаючі зірки, для яких навіки зберігається морок темряви."},{"book":"Юди","chapter":"1","verse":"14","text":"Про них пророкував Енох, сьомий від Адама, кажучи: «Ось Господь гряде з міріадами1:14 Міріади – десятки тисяч. Також це слово використовується, щоб описати незліченну кількість чогось або когось. Своїх святих,"},{"book":"Юди","chapter":"1","verse":"15","text":"щоб учинити суд над усіма й викрити кожну душу в усіх їхніх вчинках безбожності, які вони безбожно виконували, і за всі суворі слова, які промовили проти Нього безбожні грішники»."},{"book":"Юди","chapter":"1","verse":"16","text":"Вони скаржники й критики, які живуть за своїми лихими бажаннями, а їхній рот говорить хвалебні слова, підлещуючись задля власної користі1:16 Буквально: дивуючись з облич задля користі.."},{"book":"Юди","chapter":"1","verse":"17","text":"А ви, любі, запам’ятайте слова, сказані апостолами нашого Господа Ісуса Христа,"},{"book":"Юди","chapter":"1","verse":"18","text":"які говорили вам: «В останній час будуть насмішники, які житимуть за своїми безбожними бажаннями»."},{"book":"Юди","chapter":"1","verse":"19","text":"Це ті, які спричиняють поділи, люди плотські, які не мають Духа."},{"book":"Юди","chapter":"1","verse":"20","text":"Ви ж, любі, будуйте себе найсвятішою вірою, молячись у Святому Дусі."},{"book":"Юди","chapter":"1","verse":"21","text":"Зберігайте себе в Божій любові, очікуючи милосердя Господа нашого Ісуса Христа, що веде до вічного життя,"},{"book":"Юди","chapter":"1","verse":"22","text":"та будьте милосердними до тих, хто вагається;"},{"book":"Юди","chapter":"1","verse":"23","text":"інших рятуйте, вириваючи з вогню; ще до інших зі страхом виявляйте милосердя, відчуваючи огиду й до сорочки, опоганеної плоттю."},{"book":"Юди","chapter":"1","verse":"24","text":"А Тому, Хто може зберегти вас від падіння й поставити перед Своєю славою непорочними в радості,"},{"book":"Юди","chapter":"1","verse":"25","text":"єдиному Богу, нашому Спасителю, через Ісуса Христа, Господа нашого, слава, велич, сила та влада раніше всякого віку, нині й на всі віки! Амінь."}]}