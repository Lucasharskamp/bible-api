{"data":[{"book":"John","chapter":"11","verse":"1","text":"Ekjon bemar thaka manu Lazarus koi kene thakise. Tai, aru bhoini Mary aru Martha khan laga bosti naam to Bethany thakise."},{"book":"John","chapter":"11","verse":"2","text":"Aru etu Mary he asele jun pora age te itra tel loi kene Probhu ke abhishek kori kene tai laga chuli pora Jisu laga theng mussi dise, aru bemar Lazarus to tai laga bhai asele."},{"book":"John","chapter":"11","verse":"3","text":"Karone tai bhoini khan pora manu pathai kene koise, “Probhu, kunke Apuni morom kore, tai bemar ase.”"},{"book":"John","chapter":"11","verse":"4","text":"Jitia Jisu etu kotha hunise, Tai koise, “Etu bemar to mori jabole laga bemar nohoi, kintu Isor ke mohima aru Manu laga Putro ke mohima hobo karone ase.”"},{"book":"John","chapter":"11","verse":"5","text":"Jisu to Martha aru tai bhoini aru Lazarus ke bhi morom kori thakisele."},{"book":"John","chapter":"11","verse":"6","text":"Aru jitia Tai hunise Lazarus bemar ase koi kene, Jisu kot te thakise ta te dui din aru rukhi jaise."},{"book":"John","chapter":"11","verse":"7","text":"Titia etu pichete, Tai laga chela khan ke koise, “Ahibi, amikhan Judea te aru jabo.”"},{"book":"John","chapter":"11","verse":"8","text":"Tai chela khan Taike koise, “Rabbi, aji kali Yehudi khan Apuni ke pathor mari bole bisari ase, aru Apuni ta te jabole ase?”"},{"book":"John","chapter":"11","verse":"9","text":"Jisu jowab dise, “Kile dinte baroh ghanta nathake naki? Jodi kunba dinte beraile tai thogar nakhai, kelemane tai duniya laga ujala ke pai thaka karone."},{"book":"John","chapter":"11","verse":"10","text":"Kintu jodi kunba rati te beraile, puhor tai logote nathaka karone thogar khai.”"},{"book":"John","chapter":"11","verse":"11","text":"Tai eitu khan kotha koi diya pichete, eneka koise, “Amikhan laga sathi Lazarus ghumai ase, kintu Moi taike uthai dibole jabo.”"},{"book":"John","chapter":"11","verse":"12","text":"Titia Tai chela khan koise, “Probhu, jodi tai ghumi ase koile, tai basi jabo.”"},{"book":"John","chapter":"11","verse":"13","text":"Jisu tai mori bole laga kotha he koise, kintu taikhan to aram pora ghumai thaka kotha he bhabise."},{"book":"John","chapter":"11","verse":"14","text":"Titia Jisu taikhan ke sidha koi dise, “Lazarus mori jaise."},{"book":"John","chapter":"11","verse":"15","text":"Moi khushi ase, tumikhan karone, Moi ta te thaka nai, etu karone tumikhan biswas kori lobo. Kintu amikhan tai logote jabo.”"},{"book":"John","chapter":"11","verse":"16","text":"Titia Thomas, junke Didymus bhi koi, tai sathi chela khan ke koise, “Ahibi amikhan bhi jabo Jisu logote moribo karone.”"},{"book":"John","chapter":"11","verse":"17","text":"Karone jitia Jisu ahise, Tai janise Lazarus ke kobor te rakhi diya char din hoise."},{"book":"John","chapter":"11","verse":"18","text":"Aru Bethany to Jerusalem usor ase, dui kos he dur nisena te ase."},{"book":"John","chapter":"11","verse":"19","text":"Aru Yehudi khan bisi Martha aru Mary logote ahise, tai bhai karone mon aram kori dibole."},{"book":"John","chapter":"11","verse":"20","text":"Jitia Martha hunise Jisu ahi ase, tai lok pabole jaise, kintu Mary to ghor te bohi thakise."},{"book":"John","chapter":"11","verse":"21","text":"Martha pora Jisu ke koise, “Probhu, jodi Apuni yate thakile, moi laga bhai namoribole asele."},{"book":"John","chapter":"11","verse":"22","text":"Kintu etiya bhi, moi jane Apuni Isor ke ki mangile Isor pora etu Apuni ke dibo.”"},{"book":"John","chapter":"11","verse":"23","text":"Jisu taike koise, “Tumi laga bhai aru jinda hoi jabo.”"},{"book":"John","chapter":"11","verse":"24","text":"Martha Taike koise, “Moi jane tai aru jee uthibo hekh dinte.”"},{"book":"John","chapter":"11","verse":"25","text":"Jisu taike koise, “Moi, he punoruthan aru jibon ase; jun Moike biswas koribo, jodi tai morile bhi, jinda hobo;"},{"book":"John","chapter":"11","verse":"26","text":"Aru jun bhi jinda thake aru Moike biswas kore tai kitia bhi namoribo. Tumi etu kotha biswas kore?”"},{"book":"John","chapter":"11","verse":"27","text":"Tai Jisu ke koise, “Hoi, Probhu, Moi biswas ase Apuni Khrista ase, Isor laga Putro, jun duniya te ahibole thaka jon ase.”"},{"book":"John","chapter":"11","verse":"28","text":"Aru tai etu koi diya pichete, tai jai jaise aru lukai kene tai bhoini ke koise, “Shika manu yate ahi ase, aru apuni ke mati ase.”"},{"book":"John","chapter":"11","verse":"29","text":"Tai etu huna logote uthi kene Tai logote jaise."},{"book":"John","chapter":"11","verse":"30","text":"Titia tak Jisu to bosti te puncha nai, kintu kot te Martha Taike lok korise ta te he thakise."},{"book":"John","chapter":"11","verse":"31","text":"Titia jun Yehudi khan tai laga ghor te thakise aru tai laga mon aram koridi thakisele, taikhan Mary to joldi uthi kene juwa dikhise, aru tai kobor te jai kene kandibole jai ase bhabise aru tai laga piche korise."},{"book":"John","chapter":"11","verse":"32","text":"Jitia Mary to Jisu thaka jagate ponchise, tai Jisu ke dikhi kene Tai theng te giri kene koise, “Probhu, jodi Apuni yate thakile, ami laga bhai namoribole asele.”"},{"book":"John","chapter":"11","verse":"33","text":"Kitia Jisu tai kanda dikhise, aru Yehudi khan tai logote aha khan kanda dikhise, Tai Atma te bisi bhabise aru mon chinta hoise;"},{"book":"John","chapter":"11","verse":"34","text":"aru Tai koise, “Tumikhan taike kot te rakhise?” Taikhan Taike koise, “Probhu, ahi kene sabi.”"},{"book":"John","chapter":"11","verse":"35","text":"Jisu kandise."},{"book":"John","chapter":"11","verse":"36","text":"Titia Yehudi khan koise, “Sabi kiman morom kore ase Lazarus ke!”"},{"book":"John","chapter":"11","verse":"37","text":"Kintu taikhan kunba koise, “Tai age te andha manu laga suku bhal kori diya Tai etu manu na hoi, etu manu ke namoribo dibo para nai?”"},{"book":"John","chapter":"11","verse":"38","text":"Aru Jisu bisi mon dukh hoi kobor te ahise, etu ekta gufa asele, aru ekta pathor pora dhaki rakhi thakise."},{"book":"John","chapter":"11","verse":"39","text":"Jisu koise, “Pathor ke hatai dibi. Martha, mori juwa laga bhoini, Jisu ke koise, “Probhu, etiya to pucha gundai thakibo, char din hoise.”"},{"book":"John","chapter":"11","verse":"40","text":"Jisu taike koise, “Kile, Moi tumike kowa nohoi, jodi tumi biswas korile, tumi Isor laga mohima dikhibo?”"},{"book":"John","chapter":"11","verse":"41","text":"Titia taikhan pathor ke hatai dise, Jisu Tai suku upor uthai koise, “Baba, Moi Apuni ke dhanyavad di ase, Apuni Ami laga prathana huni luwa karone."},{"book":"John","chapter":"11","verse":"42","text":"Moi jane, Apuni Moike hodai hune kintu Ami usorte thaka khan karone Apuni he Moike pathaise, etu jani kene biswas koribo karone Moi etu koi dise.”"},{"book":"John","chapter":"11","verse":"43","text":"Titia Tai etu koi diya pichete, Tai jor pora hala kori koise, “Lazarus, ulai ahibi!”"},{"book":"John","chapter":"11","verse":"44","text":"Titia mora manu ulai ahise; aru bhori aru hath kapra pora bandi kene aru Tai mukh ekta gamcha pora dhaki asele, Jisu taikhan ke koise, “Khuli dibi aru taike jabo dibi.”"},{"book":"John","chapter":"11","verse":"45","text":"Titia bisi Yehudi khan jun Mary logote ahise aru Jisu kaam kori diya dikhi kene biswas kori loise."},{"book":"John","chapter":"11","verse":"46","text":"Kintu taikhan kunba Pharisee khan logote jai kene Jisu kaam kori diya sob koi dise."},{"book":"John","chapter":"11","verse":"47","text":"Karone mukhyo purohit khan aru Pharisee khan sabha te joma hoi kotha korise, “Amikhan ki korile bhal hobo? Etu manu bisi asurit kori ase."},{"book":"John","chapter":"11","verse":"48","text":"Jodi amikhan Taike eneka kori thakibo dile, sob manu Taike biswas kori jabo, aru Rome laga cholawta khan ahikena amikhan laga jagah aru jati duita ke bhi amikhan laga hath pora loi lobo.”"},{"book":"John","chapter":"11","verse":"49","text":"Aru taikhan majote sabha laga ekjon manu Caiaphas asele, jun etu saal pora moha purohit laga kaam shuru korisele, tai pora taikhan ke koise, “Tumikhan eku najane."},{"book":"John","chapter":"11","verse":"50","text":"Sob desh nost huwa pora to ekjon mori juwa he bhal hobo, etu bhi tumikhan na bhabe.”"},{"book":"John","chapter":"11","verse":"51","text":"Etu tai nijor pora kowa nohoi. Kintu etu saal pora tai moha purohit kaam korise, etu karone tai bhabobani korise Jisu he etu jati manu karone moribo;"},{"book":"John","chapter":"11","verse":"52","text":"Aru khali etu jati karone he nohoi, kintu Isor laga khandan khan, ephale-uphale hoi thaka khan sobke bisari ekta kori bole ase."},{"book":"John","chapter":"11","verse":"53","text":"Titia taikhan etu din pora Taike morai dibole bisari thakise."},{"book":"John","chapter":"11","verse":"54","text":"Karone, Jisu to aru Yehudi khan majote khula nabera hoise, kintu ta te pora jongol usorte Ephraim koi kene thaka ekta town te Tai chela ke loi ta te thaki jaise."},{"book":"John","chapter":"11","verse":"55","text":"Aru Yehudi laga Nistar usor asele, titia bosti pora bisi manu nijorke pobitro kori bole Nistar age te Jerusalem jaise."},{"book":"John","chapter":"11","verse":"56","text":"Titia taikhan ta te Jisu ke bisarise, aru mondoli te joma hoi kene koise, “Apnikhan ki bhabi ase? Tai etu purbb te nahibo?”"},{"book":"John","chapter":"11","verse":"57","text":"Aru mukhyo purohit khan aru Pharisee khan pora hukum di rakhise, Tai kot te ase etu janile khobor dibole, Taike dhori bole karone."}]}