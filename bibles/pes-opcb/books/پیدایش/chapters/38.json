{"data":[{"book":"پیدایش","chapter":"38","verse":"1","text":"در همان روزها بود که یهودا خانهٔ پدر خود را ترک نموده، به عدولام رفت و نزد شخصی به نام حیره ساکن شد."},{"book":"پیدایش","chapter":"38","verse":"2","text":"در آنجا او دختر مردی کنعانی به نام شوعا را به زنی گرفت"},{"book":"پیدایش","chapter":"38","verse":"3","text":"و از او صاحب پسری شد که او را عیر نامید."},{"book":"پیدایش","chapter":"38","verse":"4","text":"شوعا بار دیگر حامله شد و پسری زایید و او را اونان نام نهاد."},{"book":"پیدایش","chapter":"38","verse":"5","text":"وقتی آنها در کزیب بودند، زن یهودا پسر سوم خود را به دنیا آورد و او را شیله نامید."},{"book":"پیدایش","chapter":"38","verse":"6","text":"وقتی عیر، پسر ارشد یهودا، بزرگ شد پدرش دختری را به نام تامار برای او به زنی گرفت."},{"book":"پیدایش","chapter":"38","verse":"7","text":"اما چون عیر شخص شروری بود، خداوند او را کُشت."},{"book":"پیدایش","chapter":"38","verse":"8","text":"آنگاه یهودا به اونان برادر عیر گفت: «مطابق رسم ما، تو باید با زن برادرت تامار ازدواج کنی تا نسل برادرت از بین نرود.»"},{"book":"پیدایش","chapter":"38","verse":"9","text":"اونان با تامار ازدواج کرد، اما چون نمی‌خواست فرزندش از آنِ کس دیگری باشد، هر وقت با او نزدیکی می‌کرد، جلوگیری نموده، نمی‌گذاشت تامار بچه‌ای داشته باشد که از آنِ برادر مرده‌اش شود."},{"book":"پیدایش","chapter":"38","verse":"10","text":"این کار اونان در نظر خداوند ناپسند آمد و خدا او را نیز کشت."},{"book":"پیدایش","chapter":"38","verse":"11","text":"یهودا به عروس خود تامار گفت: «به خانهٔ پدرت برو و بیوه بمان تا وقتی که پسر کوچکم شیله بزرگ شود. آن وقت می‌توانی با او ازدواج کنی.» (ولی یهودا قلباً راضی به این کار نبود، چون می‌ترسید شیله نیز مثل دو برادر دیگرش بمیرد.) پس تامار به خانۀ پدرش رفت."},{"book":"پیدایش","chapter":"38","verse":"12","text":"پس از مدتی، زن یهودا مُرد. وقتی که روزهای سوگواری سپری شد، یهودا با دوستش حیرهٔ عدولامی برای نظارت بر پشم‌چینی گوسفندان به تمنه رفت."},{"book":"پیدایش","chapter":"38","verse":"13","text":"به تامار خبر دادند که پدر شوهرش برای چیدنِ پشمِ گوسفندان به طرف تمنه حرکت کرده است."},{"book":"پیدایش","chapter":"38","verse":"14","text":"تامار لباس بیوگی خود را از تن درآورد و برای این که شناخته نشود چادری بر سر انداخته، دم دروازهٔ عینایم سر راه تمنه نشست، زیرا او دید که هر چند شیله بزرگ شده ولی او را به عقد وی در نیاورده‌اند."},{"book":"پیدایش","chapter":"38","verse":"15","text":"یهودا او را دید، ولی چون او روی خود را پوشانیده بود، او را نشناخت و پنداشت زن بدکاره‌ای است."},{"book":"پیدایش","chapter":"38","verse":"16","text":"پس به کنار جاده به طرف او رفته، به او پیشنهاد کرد که با وی همبستر شود، غافل از این که عروس خودش می‌باشد. تامار به او گفت: «چقدر می‌خواهی به من بدهی؟»"},{"book":"پیدایش","chapter":"38","verse":"17","text":"یهودا گفت: «بزغاله‌ای از گله‌ام برایت خواهم فرستاد.»"},{"book":"پیدایش","chapter":"38","verse":"18","text":"یهودا گفت: «چه چیزی را گرو بگذارم؟»"},{"book":"پیدایش","chapter":"38","verse":"19","text":"پس از این واقعه، تامار به خانه بازگشت و روبند خود را برداشت و دوباره لباس بیوِگی خود را پوشید."},{"book":"پیدایش","chapter":"38","verse":"20","text":"یهودا بزغاله را به دوستش حیرهٔ عدولامی سپرد تا آن را برای آن زن ببرد و اشیاء گرویی را پس بگیرد، اما حیره آن زن را نیافت."},{"book":"پیدایش","chapter":"38","verse":"21","text":"پس، از مردم آنجا پرسید: «آن روسپی بتکده که دمِ دروازه، سر راه نشسته بود کجاست؟»"},{"book":"پیدایش","chapter":"38","verse":"22","text":"حیره نزد یهودا بازگشت و به او گفت: «او را نیافتم و مردمان آنجا هم می‌گویند چنین زنی را در آنجا ندیده‌اند.»"},{"book":"پیدایش","chapter":"38","verse":"23","text":"یهودا گفت: «بگذار آن اشیاء مال او باشد، مبادا رسوا شویم. به هر حال من بزغاله را برای او فرستادم، ولی تو نتوانستی او را پیدا کنی.»"},{"book":"پیدایش","chapter":"38","verse":"24","text":"حدود سه ماه بعد از این واقعه، به یهودا خبر دادند که عروسش تامار زنا کرده و حامله است. یهودا گفت: «او را بیرون آورید و بسوزانید.»"},{"book":"پیدایش","chapter":"38","verse":"25","text":"در حالی که تامار را بیرون می‌آوردند تا او را بکشند این پیغام را برای پدر شوهرش فرستاد: «مردی که صاحب این مُهر و بند آن و عصا می‌باشد، پدر بچهٔ من است، آیا او را می‌شناسی؟»"},{"book":"پیدایش","chapter":"38","verse":"26","text":"یهودا مُهر و عصا را شناخت و گفت: «او تقصیری ندارد، زیرا من به قول خود وفا نکردم و او را برای پسرم شیله نگرفتم.» یهودا دیگر با او همبستر نشد."},{"book":"پیدایش","chapter":"38","verse":"27","text":"چون وقت وضع حمل تامار رسید، دوقلو زایید."},{"book":"پیدایش","chapter":"38","verse":"28","text":"در موقع زایمان، یکی از پسرها دستش را بیرون آورد و قابله نخ قرمزی به مچ دست او بست و گفت: «این اول بیرون آمد.»"},{"book":"پیدایش","chapter":"38","verse":"29","text":"اما او دست خود را عقب کشید و پسر دیگر، اول به دنیا آمد. قابله گفت: «چگونه بیرون آمدی؟» پس او را فارص38‏:29 یعنی «شکاف» یا «بیرون آمدن». نامیدند."},{"book":"پیدایش","chapter":"38","verse":"30","text":"اندکی بعد، پسری که نخ قرمز به دستش بسته شده بود متولد شد و او را زارح38‏:30 یعنی «سرخ» یا «روشنی». نامیدند."}]}