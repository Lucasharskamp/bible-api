{"data":[{"book":"Jóhannes","chapter":"17","verse":"1","text":"Að svo mæltu leit Jesús til himins og sagði: „Faðir, stundin er komin. Gerðu nú son þinn dýrlegan, svo að hann geti vegsamað þig."},{"book":"Jóhannes","chapter":"17","verse":"2","text":"Þú hefur gefið honum vald yfir sérhverjum manni á þessari jörð. Öllum þeim, sem þú hefur gefið mér, hef ég gefið eilíft líf."},{"book":"Jóhannes","chapter":"17","verse":"3","text":"Eilíft líf er það að þekkja þig, hinn eina sanna Guð, og þann sem þú sendir, Jesú Krist."},{"book":"Jóhannes","chapter":"17","verse":"4","text":"Ég vegsamaði þig hér á jörðinni, með því að gera allt sem þú bauðst mér."},{"book":"Jóhannes","chapter":"17","verse":"5","text":"Faðir, þegar ég stend frammi fyrir þér, veittu mér þá hlut í dýrðinni, sem við áttum saman áður en heimurinn varð til."},{"book":"Jóhannes","chapter":"17","verse":"6","text":"Ég hef sagt þessum mönnum allt um þig. Þeir voru í heiminum og þú gafst mér þá. Þeir tilheyrðu þér, og þú gafst mér þá, og þeir hafa hlýðnast orðum þínum."},{"book":"Jóhannes","chapter":"17","verse":"7","text":"Nú vita þeir að allt sem tilheyrir mér, er gjöf frá þér,"},{"book":"Jóhannes","chapter":"17","verse":"8","text":"því að fyrirmælin sem þú gafst mér, flutti ég þeim og þeir tóku við þeim. Nú vita þeir með vissu að ég kom frá þér og trúa að þú hafir sent mig."},{"book":"Jóhannes","chapter":"17","verse":"9","text":"Ég bið ekki fyrir heiminum, heldur fyrir þeim sem þú gafst mér úr heiminum, því að þeir eru þínir."},{"book":"Jóhannes","chapter":"17","verse":"10","text":"Og nú er ég orðinn dýrlegur í þeim."},{"book":"Jóhannes","chapter":"17","verse":"11","text":"Nú yfirgef ég þennan heim og ég skil þá eftir og kem til þín. Heilagi faðir, varðveittu alla þá sem þú hefur gefið mér, svo þeir séu sameinaðir, rétt eins og við, og enginn verði þar undanskilinn."},{"book":"Jóhannes","chapter":"17","verse":"12","text":"Þann tíma sem ég hef verið hér hef ég gætt allra þeirra sem þú gafst mér. Ég stóð vörð um þá, svo að enginn þeirra týndist, nema sá sem hlaut að glatast, eins og ritningin hafði sagt fyrir um."},{"book":"Jóhannes","chapter":"17","verse":"13","text":"Faðir, nú kem ég til þín. Þennan tíma, sem ég hef verið með þeim, hef ég sagt þeim margt, svo að gleði mín gagntæki þá."},{"book":"Jóhannes","chapter":"17","verse":"14","text":"Ég hef flutt þeim fyrirmæli þín. Þeir tilheyra ekki heiminum fremur en ég og þess vegna hatar heimurinn þá."},{"book":"Jóhannes","chapter":"17","verse":"15","text":"Ekki bið ég þig að taka þá burt úr heiminum, heldur að þú varðveitir þá frá illu."},{"book":"Jóhannes","chapter":"17","verse":"16","text":"Þeir tilheyra ekki þessum heimi frekar en ég."},{"book":"Jóhannes","chapter":"17","verse":"17","text":"Helgaðu þá með sannleikanum, þitt orð er sannleikur."},{"book":"Jóhannes","chapter":"17","verse":"18","text":"Ég sendi þá út í heiminn, eins og þú sendir mig í heiminn,"},{"book":"Jóhannes","chapter":"17","verse":"19","text":"og ég helga sjálfan mig, svo að þeir geti vaxið í sannleika og helgun."},{"book":"Jóhannes","chapter":"17","verse":"20","text":"Ég bið ekki aðeins fyrir þessum mönnum, heldur einnig fyrir þeim sem síðar munu trúa á mig fyrir orð þeirra."},{"book":"Jóhannes","chapter":"17","verse":"21","text":"Faðir, þeir eiga allir að vera eitt eins og við – þú og ég – erum eitt. Þú ert í mér og ég í þér, og þannig eiga þeir einnig að vera í okkur, til þess að heimurinn trúi að þú hafir sent mig."},{"book":"Jóhannes","chapter":"17","verse":"22","text":"Dýrðina, sem þú gafst mér, hef ég gefið þeim – svo að þeir séu eitt eins og við –"},{"book":"Jóhannes","chapter":"17","verse":"23","text":"ég í þeim og þú í mér – allir fullkomlega sameinaðir þannig að heimurinn komist að raun um að þú hafir sent mig og sjái að þú elskar þá, jafn heitt og þú elskar mig."},{"book":"Jóhannes","chapter":"17","verse":"24","text":"Faðir, ég vil að þeir sem þú hefur gefið mér, séu hjá mér, svo að þeir sjái dýrð mína, dýrðina sem þú af elsku þinni gafst mér, áður en heimurinn varð til."},{"book":"Jóhannes","chapter":"17","verse":"25","text":"Réttláti faðir, heimurinn þekkir þig ekki, en ég þekki þig og þessir lærisveinar vita að þú hefur sent mig."},{"book":"Jóhannes","chapter":"17","verse":"26","text":"Ég hef sýnt þeim þig og ég mun halda því áfram, svo að bæði ég og kærleikurinn, sem þú berð til mín, séu í þeim.“"}]}