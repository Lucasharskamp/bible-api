{"data":[{"book":"Jọn","chapter":"18","verse":"1","text":"Mgbe Jisọs kwusiri okwu ndị a, ya na ndị na-eso ụzọ ya rịdara ndagwurugwu iyi Kidrọn rigorokwa nʼofe nke ọzọ, ebe e nwere otu ogige, ya na ndị na-eso ụzọ ya banyere nʼime ya."},{"book":"Jọn","chapter":"18","verse":"2","text":"Judas, onye rara ya nye matakwara ebe ahụ. Nʼihi na Jisọs na ndị na-eso ụzọ ya na-anọ nʼebe ahụ ọtụtụ oge."},{"book":"Jọn","chapter":"18","verse":"3","text":"Ya mere, Judas duuru otu ndị agha, na ụfọdụ ndị ozi sitere nʼetiti ndịisi nchụaja na ndị Farisii bịa nʼebe ahụ. Ha chịkwa ọwaọkụ, oriọna na ngwa agha."},{"book":"Jọn","chapter":"18","verse":"4","text":"Ebe Jisọs maara ihe niile na-akwado ịbịakwasị ya, ọ pụtara sị ha, “Onye ka unu na-achọ?”"},{"book":"Jọn","chapter":"18","verse":"5","text":"Ha zaghachiri ya, “Ọ bụ Jisọs onye Nazaret.”"},{"book":"Jọn","chapter":"18","verse":"6","text":"Mgbe Jisọs gwara ha, “Ọ bụ m,” ha laghachiri azụ, daa nʼala."},{"book":"Jọn","chapter":"18","verse":"7","text":"Ọzọ ọ jụkwara ha, “Onye ka unu na-achọ?”"},{"book":"Jọn","chapter":"18","verse":"8","text":"Jisọs zara, “Agwara m unu na Ọ bụ m. Ọ bụrụ na unu na-achọ m, hapụnụ ndị a ka ha laa.”"},{"book":"Jọn","chapter":"18","verse":"9","text":"Nke a bụ iji mezuo okwu ahụ o kwuru na mbụ, “Etufughị m onye ọbụla nʼime ndị ahụ i nyere m.”18:9 Jọn 6:39"},{"book":"Jọn","chapter":"18","verse":"10","text":"Ya mere Saimọn Pita, onye ji mma agha, mịpụtara ya, gbuo ohu onyeisi nchụaja, gbupụ ntị aka nri ya. Aha ohu ahụ bụ Malkus."},{"book":"Jọn","chapter":"18","verse":"11","text":"Ma Jisọs gwara Pita, “Mịghachi mma agha gị nʼọbọ ya! Ọ bụ na mụ agaghị aṅụ site nʼiko ahụ Nna m nyere m ka m ṅụọ?”"},{"book":"Jọn","chapter":"18","verse":"12","text":"Ya mere ndị agha ahụ na ọchịagha ha, na ndị na-ejere ndị Juu ozi, jidere Jisọs kee ya agbụ."},{"book":"Jọn","chapter":"18","verse":"13","text":"Ha buru ụzọ duru ya jekwuru Anas, onye bụ nna nwunye Kaịfas. Onye bụ onyeisi nchụaja nʼafọ ahụ."},{"book":"Jọn","chapter":"18","verse":"14","text":"Kaịfas bụkwa onye ahụ dụrụ ndị ndu ndị Juu ọdụ, sị na ọ ka mma ka otu onye nwụọ nʼihi mmadụ niile."},{"book":"Jọn","chapter":"18","verse":"15","text":"Saimọn Pita na otu onye ọzọ na-eso ụzọ ya sooro Jisọs. Nʼihi na onye nke ahụ na-eso ụzọ ya bụ onye onyeisi nchụaja maara nke ọma, o sooro Jisọs banye nʼobi onyeisi nchụaja."},{"book":"Jọn","chapter":"18","verse":"16","text":"Ma Pita na-eguzo nʼezi nʼọnụ ụzọ. Onye ọzọ ahụ na-eso ụzọ ya, nke onyeisi nchụaja maara nke ọma, pụrụ nʼezi gwa nwaagbọghọ ahụ na-eche ọnụ ụzọ okwu, ma kpọbata Pita."},{"book":"Jọn","chapter":"18","verse":"17","text":"Nwaagbọghọ ahụ sịrị Pita, “Ọ bụ na ị bụghị otu nʼime ndị na-eso ụzọ nwoke a?”"},{"book":"Jọn","chapter":"18","verse":"18","text":"Ndị ohu na ndị nche kwanyere ọkụ nʼihi na oyi na-atụ. Ha guzoro nʼebe ahụ na-anya ọkụ. Pita soro ha guzo na-anyakwa ọkụ."},{"book":"Jọn","chapter":"18","verse":"19","text":"Nʼoge ahụ onyeisi nchụaja ahụ jụrụ Jisọs banyere ndị na-eso ụzọ ya, na ozizi ya."},{"book":"Jọn","chapter":"18","verse":"20","text":"Jisọs zara ya, “Nʼihu ọha mmadụ ka m kwuru okwu niile m kwuru. A kuziri m ihe nʼime ụlọ ekpere na nʼime ụlọnsọ ukwu ebe ndị Juu na-ezukọ. Ekwukwaghị m ihe ọbụla na nzuzo."},{"book":"Jọn","chapter":"18","verse":"21","text":"Gịnị mere i ji ajụ m? Jụọ ndị niile gere m ntị! Ha makwaara ihe niile m kwuru.”"},{"book":"Jọn","chapter":"18","verse":"22","text":"Mgbe o kwuru nke a, otu onye nʼime ndị na-eje ozi guzo nʼakụkụ ya, mara Jisọs ụra nʼihu, sị, “Ọ bụ otu a ka ị si aza onyeisi nchụaja ajụjụ?”"},{"book":"Jọn","chapter":"18","verse":"23","text":"Jisọs zara ya, “Ọ bụrụ na ọ dị ihe ọjọọ m kwuru, gbaa ama megide okwu ọjọọ dị otu a, ma ọ bụrụ na m kwuru eziokwu, gịnị mere i ji ama m ụra.”"},{"book":"Jọn","chapter":"18","verse":"24","text":"Ya mere, Anas kere ya agbụ zigara ya Kaịfas onyeisi nchụaja."},{"book":"Jọn","chapter":"18","verse":"25","text":"Ma dịka Saimọn Pita ka guzo nʼebe ahụ na-anya ọkụ, ha sịrị ya, “Ọ bụ na ị bụghị otu onye nʼime ndị na-eso ụzọ ya?”"},{"book":"Jọn","chapter":"18","verse":"26","text":"Otu nʼime ndị ohu onyeisi nchụaja, bụ onye ikwu nwoke ahụ Pita bipụrụ ntị, sịrị, “Ọ bụ na m ahụghị gị na ya nʼime ogige ahụ?”"},{"book":"Jọn","chapter":"18","verse":"27","text":"Ma Pita gọkwara agọ ọzọ. Nʼotu mgbe ahụ oke ọkụkụ kwara akwa."},{"book":"Jọn","chapter":"18","verse":"28","text":"Mgbe ahụ, ha sitere nʼụlọ Kaịfas duru Jisọs gaa nʼụlọeze Pailet. Ọ bụkwa nʼisi ụtụtụ, ma ha onwe ha abanyeghị nʼime ụlọeze ahụ nʼihi na ha achọghị imerụ onwe ha, ka ha nwee ike isoro rie nri na Mmemme Ngabiga."},{"book":"Jọn","chapter":"18","verse":"29","text":"Pailet gakwuru ha nʼezi sị, “Gịnị bụ ebubo unu na-ebo nwoke a?”"},{"book":"Jọn","chapter":"18","verse":"30","text":"Ha zara ma sị ya, “Ọ bụrụ na onye a abụghị onye arụrụala, anyị agaraghị akpọtara gị ya.”"},{"book":"Jọn","chapter":"18","verse":"31","text":"Pailet sịrị, “Durunụ ya pụọ kpee ya ikpe nʼonwe unu dị ka iwu unu si dị.”"},{"book":"Jọn","chapter":"18","verse":"32","text":"Nke a mere iji mezuo okwu ahụ Jisọs kwuru banyere ụdị ọnwụ ọ gaje ịnwụ."},{"book":"Jọn","chapter":"18","verse":"33","text":"Mgbe ahụ Pailet baghachiri nʼime ụlọeze ahụ, zie ozi ka a kpọọrọ ya Jisọs. Ọ jụrụ ya, “Ị bụ eze ndị Juu?”"},{"book":"Jọn","chapter":"18","verse":"34","text":"Jisọs zara, “Ị na-ajụ nke a nʼonwe gị ka ọ bụ ihe ndị ọzọ gwara gị banyere m?”"},{"book":"Jọn","chapter":"18","verse":"35","text":"Pailet zara, “Abụ m onye Juu? Ọ bụ ndị ala gị na ndịisi nchụaja unu kpọtaara m gị. Gịnị ka i mere?”"},{"book":"Jọn","chapter":"18","verse":"36","text":"Jisọs zara, “Alaeze m abụghị nke ụwa a. A sị na alaeze m bụ nke ụwa a, ndị na-ejere m ozi gaara ịlụrụ m ọgụ iji gbochie m ịdaba nʼaka ndị Juu. Ma ugbu a, alaeze m abụghị nke ụwa a.”"},{"book":"Jọn","chapter":"18","verse":"37","text":"Pailet sịrị ya, “Ya bụ na ị bụ eze?”"},{"book":"Jọn","chapter":"18","verse":"38","text":"Pailet sịrị ya, “Gịnị bụ eziokwu?” Mgbe o kwuchara nke a, ọ pụrụ jekwuuru ndị Juu ọzọ sị ha, “Ọ dịghị ihe ọbụla m chọpụtara megidere ya."},{"book":"Jọn","chapter":"18","verse":"39","text":"Ma ọ bụ omenaala unu, na m ga-ahapụrụ unu otu onye mkpọrọ nʼoge Mmemme Ngabiga. Unu chọrọ ka m hapụrụ unu ‘eze ndị Juu’?”"},{"book":"Jọn","chapter":"18","verse":"40","text":"Ha tiri mkpu ọzọ sị, “Ọ bụghị nwoke a, ma hapụrụ anyị Barabas.” Barabas bụ onye abalị dị egwu."}]}