{"data":[{"book":"ВЫСЛОЎІ","chapter":"18","verse":"1","text":"Сваволі шукае прымхлівы, паўстае супроць усяго разумнага."},{"book":"ВЫСЛОЎІ","chapter":"18","verse":"2","text":"Неразумны ня любіць думаць, а толькі паказаць бы свой розум."},{"book":"ВЫСЛОЎІ","chapter":"18","verse":"3","text":"З прыходам бязбожнага прыходзіць і пагарда, а з вартым пагарды - ганьба."},{"book":"ВЫСЛОЎІ","chapter":"18","verse":"4","text":"Слова з вуснаў чалавечых - глыбокія воды; крыніца мудрасьці - бруісты паток."},{"book":"ВЫСЛОЎІ","chapter":"18","verse":"5","text":"Нядобра быць ласкавым зь бязбожным, каб абвергнуць праведнага ў судзе."},{"book":"ВЫСЛОЎІ","chapter":"18","verse":"6","text":"Вусны бязглуздага цягнуць у незлагадзь, а словы яго выклікаюць бойку."},{"book":"ВЫСЛОЎІ","chapter":"18","verse":"7","text":"Язык бязглуздага - пагібель яму, а вусны яго - сетка на душу ягоную."},{"book":"ВЫСЛОЎІ","chapter":"18","verse":"8","text":"Словы нагаворшчыка - як прысмакі, і яны гладка ўваходзяць у нутро чалавека."},{"book":"ВЫСЛОЎІ","chapter":"18","verse":"9","text":"Нядбалы ў працы сваёй - брат марнатраўцы."},{"book":"ВЫСЛОЎІ","chapter":"18","verse":"10","text":"Імя Госпада - моцная вежа: убягае ў яе праведнік, і ў бясьпецы."},{"book":"ВЫСЛОЎІ","chapter":"18","verse":"11","text":"Маёмасьць багатага - як моцны горад ягоны, і высокім мурам здаецца яму."},{"book":"ВЫСЛОЎІ","chapter":"18","verse":"12","text":"Перад падзеньнем узносіцца сэрца чалавека, а сьціпласьць ідзе наперадзе славы."},{"book":"ВЫСЛОЎІ","chapter":"18","verse":"13","text":"Хто дае адказ, ня выслухаўшы, той неразумны і брыдка яму."},{"book":"ВЫСЛОЎІ","chapter":"18","verse":"14","text":"Дух чалавека пераносіць яго немачы; а прыгнечаны дух - хто можа ўмацаваць яго."},{"book":"ВЫСЛОЎІ","chapter":"18","verse":"15","text":"Сэрца разумнага набывае веды, і вуха мудрых шукае ведаў."},{"book":"ВЫСЛОЎІ","chapter":"18","verse":"16","text":"Дарунак дае чалавеку прастору і да вяльможаў давядзе яго."},{"book":"ВЫСЛОЎІ","chapter":"18","verse":"17","text":"Першы ў цяжбіне сваёй мае рацыю, але прыходзіць супернік ягоны і паняверыць яе."},{"book":"ВЫСЛОЎІ","chapter":"18","verse":"18","text":"Жэрабя спыняе спрэчкі і вырашае паміж моцнымі."},{"book":"ВЫСЛОЎІ","chapter":"18","verse":"19","text":"Азлоблены брат няпрыступнейшы за моцны горад, і свары падобныя на замкі замка."},{"book":"ВЫСЛОЎІ","chapter":"18","verse":"20","text":"Ад плоду вуснаў чалавека напаўняецца чэрава ягонае; вытворамі вуснаў сваіх ён насычаецца."},{"book":"ВЫСЛОЎІ","chapter":"18","verse":"21","text":"Сьмерць і жыцьцё - ва ўладзе языка, і хто любіць яго, скаштуе ад плоду яго."},{"book":"ВЫСЛОЎІ","chapter":"18","verse":"22","text":"Хто знайшоў жонку, той знайшоў дабро і атрымаў мілату ад Госпада."},{"book":"ВЫСЛОЎІ","chapter":"18","verse":"23","text":"З мальбою гаворыць убогі, а багаты адказвае груба."},{"book":"ВЫСЛОЎІ","chapter":"18","verse":"24","text":"Хто хоча мець сяброў, той і сам павінен быць прыязны; і бывае сябар больш прыязны за брата."}]}