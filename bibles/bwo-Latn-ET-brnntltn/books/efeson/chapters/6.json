{"data":[{"book":"Efeson","chapter":"6","verse":"1","text":"Nana'úwotso! doonzo shinatse geyitk b́wottsotse it ind nihosh alewere."},{"book":"Efeson","chapter":"6","verse":"2","text":"«Nnihnat nindn mangiwe» etiru alo jangiyets aap'o bítse detsts shints tzaziyo haniye,"},{"book":"Efeson","chapter":"6","verse":"3","text":"6:2-3 Kesh. 20:12; Iwi. 5:16  Han nk'aliyalowere «Jam keewo neesh kááwitwe, datsanatsnowere nkasho genzitwe.»"},{"book":"Efeson","chapter":"6","verse":"4","text":"Itwere nihwotso! doonzo Iyesusn boosh niwo danifetsr, kiitsfetsr fayefetsr ditswere bako itnana'i nibo k'úni k'ayere."},{"book":"Efeson","chapter":"6","verse":"5","text":"Guutswotso! meetson itsh doonz wottswotssh shatonat k'ewon kéwewere, Krstossh it aleyirwok'o itnibi kááwon boosh alewere."},{"book":"Efeson","chapter":"6","verse":"6","text":"It aletwere Ik'i shuntso it nibon finiru Krstos guutswotskok'o wotde'erni bako asho geneúshosh be'ewosha err wotk'aye."},{"book":"Efeson","chapter":"6","verse":"7","text":"Ashosh b́woterawo doonzosh finirwotskok'o wotde'er it shunon shengshde'er finore."},{"book":"Efeson","chapter":"6","verse":"8","text":"Guutso wotowa nas' wotowa b́took tookon b́fiints sheeng finosh doonzoke b́ k'awntso dek'etk b́wottsok'o danfte."},{"book":"Efeson","chapter":"6","verse":"9","text":"Itwere doonzwotso! ash shiitso s'iilr boga bogshrawo itnat boonsh doonzo darotse b́beyirwok'o gawfetsr sheefo k'ayk'rar it guutswotssh sheengo k'alwere."},{"book":"Efeson","chapter":"6","verse":"10","text":"Eshe haniyere okoon doonzonat bí angi eenmann kup'ore,"},{"book":"Efeson","chapter":"6","verse":"11","text":"Dabilos shoobi fino k'efo itfalitwok'o Ik' kes'i k'ac' jamo tahde'ere."},{"book":"Efeson","chapter":"6","verse":"12","text":"No kaareyo ashuwotsnton b́woterawo t'aluts dúranatse kewirwotsnton, naashwotsnat datsatsi angwotsnton man etonwere darwotsitse fa'a kim shayirwotsntoniye."},{"book":"Efeson","chapter":"6","verse":"13","text":"Eshe gond aawots t'alati ango k'efo it falitwok'onat jametswotsi b́jamon ishr kup'ar need'o it falitwok'o Ik'o kes'i k'ac' jamó k'aa'úde'ere!"},{"book":"Efeson","chapter":"6","verse":"14","text":"Eshe haniyak arikeewo znaarok'o it gebaats edde'er, kááw wotono t'ururiyok'o6:14 T'ururiya: Eto kes'o amewor gerats kardek'ef gino asho b́ koyawok'o bazitke.  tahade'er,"},{"book":"Efeson","chapter":"6","verse":"15","text":"6:15 Isa. 52:7  C'aamo geddek'ts wotadarok' jeeni doo shishiyo itdek'tso nabosh k'ande'er need'ore."},{"book":"Efeson","chapter":"6","verse":"16","text":"Jamaniyre danbono taw lalwok'o aat'efre sha'iru diyablos gin jamwotsi bín t'afiyosh it falitwo imnetiyo geepok'o k'aa'úde'ere."},{"book":"Efeson","chapter":"6","verse":"17","text":"6:17 Isa. 59:17  Kash daatsonowere tookats gerdek'ef k'uriya eteetsok'o it tookats gup'sh de'ere, iknwere S'ayin shayiratse daatset shiki gorado bíwere Ik'o aap'etso deshde'ere."},{"book":"Efeson","chapter":"6","verse":"18","text":"Uni aawo S'ayin shayiron jishefetsr Ik' k'onon t'intswere. Mank'oon Ik'o S'ayints b́ dek'ts ashuwotssh it baterawon kup'ar Ik'o k'onwere."},{"book":"Efeson","chapter":"6","verse":"19","text":"Dooshishiko ááshts keewo shatalon kishde'er t keewor geyit aap'o keewosh t falituwok'o taashowere Ik'o k'onwere."},{"book":"Efeson","chapter":"6","verse":"20","text":"Andoor habiliyon tipeyat dooshiyansh woshek taane, mansh ááw shuk'on tkeewitwok'o taash Ik'o k'onwere."},{"book":"Efeson","chapter":"6","verse":"21","text":"Shuneets eshwonat doonzo Iyesus finatsnowere amanets guutso wottso Tikik'os t jango aawk'o b́wottsok'onat eeg t finirwok'o jam keewo itdanetwok'o itsh keewitwe."},{"book":"Efeson","chapter":"6","verse":"22","text":"6:22 K'ol. 4:7-8  Mansh noo aawk'o nowottsok'o itdanetwok'o aaninwere itnoor b́kup'shitwok'owa etaat bín it maants woshere."},{"book":"Efeson","chapter":"6","verse":"23","text":"Ik'o nihonat doonzo Iyesus Krstos jeenonat shunon imnetiyonton eshwotssh wotowe."},{"book":"Efeson","chapter":"6","verse":"24","text":"K'ut'eraw shunon no doonz Iyesus Krstosi shunts jamwotssh s'aato wotowe."}]}