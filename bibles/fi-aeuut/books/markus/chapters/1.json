{"data":[{"book":"Markus","chapter":"1","verse":"1","text":"Näin alkaa ihmeellinen kuvaus Jeesuksesta, Jumalan Pojasta."},{"book":"Markus","chapter":"1","verse":"2","text":"Profeetta Jesajan kirjassa Jumala ilmoitti, että ensin tulisi erikoislähetti valmistamaan maailmaa Jeesuksen1:2 Sisältyy ajatukseen. tuloon:"},{"book":"Markus","chapter":"1","verse":"3","text":"»Tuo lähetti asuu karussa autiomaassa ja julistaa, että jokaisen on valmistauduttava Herran saapumiseen1:3 Sananmukaisesti: »Valmistakaa Herran tie, oikaiskaa hänen polkunsa». Jes. 40:3..»"},{"book":"Markus","chapter":"1","verse":"4","text":"Tämä lähetti oli Johannes Kastaja. Hän eli autiomaassa ja julisti: »Luopukaa synnistä ja ottakaa kaste, niin Jumala antaa teille synnit anteeksi1:4 Sananmukaisesti: »julisti kääntymyksen kastetta syntien anteeksisaamiseksi»..»"},{"book":"Markus","chapter":"1","verse":"5","text":"Ihmisiä tuli Jerusalemista ja kaikkialta sen ympäristöstä Juudean autiomaahan Johannesta katsomaan ja kuulemaan. Kun he olivat tunnustaneet syntinsä, Johannes kastoi heidät Jordanissa."},{"book":"Markus","chapter":"1","verse":"6","text":"Johanneksen vaatteet olivat kamelinkarvasta kudotut ja hänellä oli nahkavyö vyötäisillään. Ruuakseen hän söi heinäsirkkoja ja hunajaa."},{"book":"Markus","chapter":"1","verse":"7","text":"Tässä on esimerkki hänen julistustavastaan: »Pian tulee toinen, minua paljon suurempi – minusta ei ole edes hänen orjakseen1:7 Sananmukaisesti: »en kelpaa edes avaamaan hänen kengännauhojaan».."},{"book":"Markus","chapter":"1","verse":"8","text":"Minä kastan teidät vedellä1:8 Tai: »vedessä»., mutta hän kastaa teidät Jumalan Pyhällä Hengellä1:8 Tai: »Pyhässä Hengessä».»."},{"book":"Markus","chapter":"1","verse":"9","text":"Eräänä päivänä Jeesus tuli Galilean Nasaretista, ja Johannes kastoi hänet Jordanissa."},{"book":"Markus","chapter":"1","verse":"10","text":"Sinä hetkenä, jona Jeesus nousi vedestä, Johannes näki taivaan avoimena ja Pyhän Hengen laskeutuvan Jeesuksen ylle kuin kyyhkynen."},{"book":"Markus","chapter":"1","verse":"11","text":"Taivaasta kuului ääni: »Sinä olet minun rakas Poikani, jonka minä olen valinnut Pelastajaksi.»"},{"book":"Markus","chapter":"1","verse":"12","text":"Heti sen jälkeen Pyhä Henki kehotti Jeesusta menemään autiomaahan."},{"book":"Markus","chapter":"1","verse":"13","text":"Siellä hän oli neljäkymmentä vuorokautta yksin – vain autiomaan eläimet seuranaan. Tuona aikana saatana yritti saada hänet lankeamaan syntiin. Myöhemmin tuli enkeleitä palvelemaan häntä."},{"book":"Markus","chapter":"1","verse":"14","text":"Vähän tämän jälkeen, kun kuningas Herodes1:14 Sisältyy ajatukseen. oli jo vangituttanut Johanneksen, Jeesus meni Galileaan julistamaan Jumalan ilosanomaa:"},{"book":"Markus","chapter":"1","verse":"15","text":"»Lopultakin aika on tullut! Jumalan valtakunta on lähellä. Jättäkää syntinen elämänne ja uskokaa tämä ilosanoma.»"},{"book":"Markus","chapter":"1","verse":"16","text":"Kun Jeesus eräänä päivänä käveli Galilean järven rannalla, hän näki kaksi ammattikalastajaa, Simonin ja tämän veljen Andreaan, verkkoineen kalastuspuuhissa."},{"book":"Markus","chapter":"1","verse":"17","text":"Jeesus huusi heille: »Tulkaa minun mukaani, niin minä teen teistä ihmisten kalastajia!»"},{"book":"Markus","chapter":"1","verse":"18","text":"Heti Pietari ja Andreas jättivät verkkonsa ja lähtivät Jeesuksen mukaan."},{"book":"Markus","chapter":"1","verse":"19","text":"Vähän etäämmällä Jeesus näki Sebedeuksen pojat Jaakobin ja Johanneksen veneessä paikkaamassa verkkoja."},{"book":"Markus","chapter":"1","verse":"20","text":"Hän kutsui heitäkin. Miehet nousivat heti maihin. Heidän isänsä Sebedeus ja tämän palkkaamat kalastajat jäivät veneeseen."},{"book":"Markus","chapter":"1","verse":"21","text":"Jeesus ja hänen seuralaisensa saapuivat sitten Kapernaumin kaupunkiin. Juutalaisten pyhäpäivänä, sapattina, he menivät synagogaan jumalanpalvelukseen, ja Jeesus saarnasi siellä."},{"book":"Markus","chapter":"1","verse":"22","text":"Seurakunta hämmästeli hänen saarnaansa, koska hän puhui kuin asiantuntija yrittämättä todistella väitteitään toisilta lainaamillaan ajatuksilla. Tällaista ei ollut totuttu kuulemaan.1:22 Sananmukaisesti: »ei niin kuin kirjanoppineet»."},{"book":"Markus","chapter":"1","verse":"23","text":"Siinä joukossa oli eräs demonin vallassa oleva mies, joka alkoi huutaa:"},{"book":"Markus","chapter":"1","verse":"24","text":"»Mitä sinä meitä häiritset, Nasaretin Jeesus – oletko tullut tuhoamaan meidät? Kyllä minä sinut tunnen – sinä olet Jumalan pyhä Poika!»"},{"book":"Markus","chapter":"1","verse":"25","text":"Jeesus käski pahan hengen heti vaieta ja tulla ulos miehestä."},{"book":"Markus","chapter":"1","verse":"26","text":"Silloin demoni huusi, kouristi miestä voimakkaasti ja lähti hänestä."},{"book":"Markus","chapter":"1","verse":"27","text":"Katselijat, jotka olivat seisseet hämmästyksestä mykkinä, alkoivat kysellä: »Mikä uusi uskonto tämä oikein on? Pahat hengetkin tottelevat hänen käskyjään!»"},{"book":"Markus","chapter":"1","verse":"28","text":"Koko Galilean alueelle levisi nopeasti uutinen siitä, mitä Jeesus oli tehnyt."},{"book":"Markus","chapter":"1","verse":"29","text":"Synagogasta lähdettyään Jeesus ja hänen oppilaansa menivät Simonin ja Andreaan kotiin."},{"book":"Markus","chapter":"1","verse":"30","text":"Simonin anoppi oli sairastunut korkeaan kuumeeseen, ja se kerrottiin heti Jeesukselle."},{"book":"Markus","chapter":"1","verse":"31","text":"Jeesus meni sairasvuoteen luo, ja kun hän tarttui potilaan käteen ja auttoi hänet istumaan, kuume yhtäkkiä hävisi. Sairas nousi vuoteesta ja alkoi valmistaa miehille syötävää."},{"book":"Markus","chapter":"1","verse":"32","text":"Auringonlaskun jälkeen koko piha oli täynnä sairaita ja demonien vallassa olevia ihmisiä, joita tuotiin sinne Jeesuksen parannettavaksi."},{"book":"Markus","chapter":"1","verse":"33","text":"Suuri joukko Kapernaumin asukkaita kerääntyi oven ulkopuolelle katsomaan mitä tapahtuisi."},{"book":"Markus","chapter":"1","verse":"34","text":"Jeesus paransi tuona iltana paljon sairaita ja vapautti monia demonien vallasta. Mutta hän kielsi demoneja puhumasta, koska ne tiesivät, kuka hän oli."},{"book":"Markus","chapter":"1","verse":"35","text":"Seuraavana aamuna Jeesus oli ylhäällä jo ennen auringonnousua; hän meni syrjäiseen paikkaan rukoilemaan yksin."},{"book":"Markus","chapter":"1","verse":"36","text":"Myöhemmin Simon ja muut menivät hakemaan häntä."},{"book":"Markus","chapter":"1","verse":"37","text":"Löydettyään hänet he sanoivat: »Kaikki kyselevät sinua.»"},{"book":"Markus","chapter":"1","verse":"38","text":"Jeesus vastasi: »Meidän täytyy jatkaa matkaamme muihin kaupunkeihin. Haluan puhua niissäkin, sillä sen vuoksi olen tullut.»"},{"book":"Markus","chapter":"1","verse":"39","text":"Hän kulki Galilean maakunnan halki, puhui synagogissa ja vapautti monia ihmisiä demonien vallasta."},{"book":"Markus","chapter":"1","verse":"40","text":"Kerran eräs lepratautinen mies polvistui Jeesuksen eteen ja kerjäsi Jeesusta parantamaan hänet. »Jos tahdot, sinä voit tehdä minut terveeksi», hän sanoi."},{"book":"Markus","chapter":"1","verse":"41","text":"Jeesuksen tuli miestä sääli, hän kosketti tätä ja sanoi: »Minä tahdon. Tule terveeksi!»"},{"book":"Markus","chapter":"1","verse":"42","text":"Siinä silmänräpäyksessä lepra hävisi miehestä ja hän oli terve."},{"book":"Markus","chapter":"1","verse":"43","text":"Jeesus sanoi sitten hänelle vakavasti:"},{"book":"Markus","chapter":"1","verse":"44","text":"»Mene heti juutalaisen papin luo ja anna hänen tarkastaa itsesi. Älä pysähdy matkalla puhumaan kenenkään kanssa. Ota mukaasi Mooseksen määräämä uhrilahja, joka annetaan leprasta parannuttaessa. Näin kaikki saavat todisteen siitä, että olet parantunut.»"},{"book":"Markus","chapter":"1","verse":"45","text":"Mies lähti ja alkoi heti kertoa kaikille ihmeellisestä parantumisestaan. Sen seurauksena Jeesuksen ympärillä oli pian sellainen joukko ihmisiä, ettei hän voinut enää mennä julkisesti kaupunkeihin, vaan hänen oli pysyteltävä asumattomilla seuduilla. Mutta sinnekin tuli kaikkialta ihmisiä hänen luokseen."}]}