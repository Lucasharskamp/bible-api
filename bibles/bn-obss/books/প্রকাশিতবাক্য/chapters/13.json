{"data":[{"book":"প্রকাশিত বাক্য","chapter":"13","verse":"1","text":"আর সেই নাগ-দানব সমুদ্রের তীরে গিয়ে দাঁড়াল। আর আমি দেখলাম, একটি পশু সমুদ্রের মধ্য থেকে উঠে আসছে। তার ছিল দশটি শিং ও সাতটি মাথা এবং তার শিংগুলির উপরে দশটি মুকুট। আর প্রত্যেকটি মাথার উপরে ছিল একটি করে ঈশ্বর নিন্দাসূচক নাম।13:1 দানিয়েল 7:3-8,21"},{"book":"প্রকাশিত বাক্য","chapter":"13","verse":"2","text":"যে পশুটি আমি দেখলাম, সেটি দেখতে চিতাবাঘের মতো, কিন্তু তার পা ছিল ভালুকের মতো এবং মুখ ছিল সিংহের মতো। সেই নাগ তার পরাক্রম ও তার সিংহাসন ও মহা কর্তৃত্ব সেই দানব পশুটিকে দান করল।"},{"book":"প্রকাশিত বাক্য","chapter":"13","verse":"3","text":"সেই পশুর একটি মাথা মনে হল যেন মারাত্মক আঘাতে আহত, কিন্তু সেই মারাত্মক আঘাতের নিরাময় করা হল। এতে সমস্ত জগৎ বিস্মিত হয়ে সেই পশুকে অনুসরণ করল।"},{"book":"প্রকাশিত বাক্য","chapter":"13","verse":"4","text":"লোকেরা সেই নাগ-দানবের পূজা করল, কারণ সে সেই পশুকে কর্তৃত্ব প্রদান করেছিল। আর তারা সেই পশুটিরও পূজা করে বলতে লাগল, “এই পশুর সমতুল্য কে? কে এর বিরুদ্ধে লড়াই করতে পারে?”"},{"book":"প্রকাশিত বাক্য","chapter":"13","verse":"5","text":"সেই পশুটিকে এমন এক মুখ দেওয়া হল, যা বহু দম্ভের বাক্য ও ঈশ্বরনিন্দার উক্তি করবে এবং বিয়াল্লিশ মাস পর্যন্ত তার কর্তৃত্ব প্রয়োগ করবে।"},{"book":"প্রকাশিত বাক্য","chapter":"13","verse":"6","text":"সে তার মুখ খুলে ঈশ্বরের নিন্দা, তাঁর নাম, তাঁর আবাসস্থল ও স্বর্গবাসী সকলের নিন্দা করতে লাগল।"},{"book":"প্রকাশিত বাক্য","chapter":"13","verse":"7","text":"তাকে পবিত্রগণের বিরুদ্ধে যুদ্ধ করতে ও তাদের পরাস্ত করার ক্ষমতা দেওয়া হল। আর সমস্ত গোষ্ঠী, জাতি, ভাষাভাষী ও দেশের উপরে তাকে কর্তৃত্ব দেওয়া হল।"},{"book":"প্রকাশিত বাক্য","chapter":"13","verse":"8","text":"এতে পৃথিবীর সমস্ত অধিবাসী সেই পশুর পূজা করবে। তাদের নাম জগৎ সৃষ্টির লগ্ন থেকে মেষশাবকের জীবনপুস্তকে লিখিত নেই।13:8 কোনো কোনো সংস্করণে: “জগৎ সৃষ্টির সময়কাল থেকে যাদের নাম মেষশাবকের জীবনপুস্তকে লিখিত নেই, যিনি হত হয়েছিলেন।”"},{"book":"প্রকাশিত বাক্য","chapter":"13","verse":"9","text":"যার কান আছে, সে শুনুক।"},{"book":"প্রকাশিত বাক্য","chapter":"13","verse":"10","text":"যদি কেউ বন্দি হওয়ার জন্য নির্ধারিত,"},{"book":"প্রকাশিত বাক্য","chapter":"13","verse":"11","text":"তারপর আমি অন্য একটি পশু দেখলাম, সে পৃথিবীর গর্ভ থেকে উঠে এল। তার ছিল মেষশাবকের মতো দুটি শিং, কিন্তু সে দানবের মতো কথা বলত।"},{"book":"প্রকাশিত বাক্য","chapter":"13","verse":"12","text":"সে ওই প্রথম পশুটির পক্ষে তার সমস্ত কর্তৃত্ব প্রয়োগ করল এবং যার মারাত্মক ক্ষত নিরাময় করা হয়েছিল, সেই প্রথম পশুটির পূজা করতে পৃথিবী ও তার অধিবাসীদের বাধ্য করল।"},{"book":"প্রকাশিত বাক্য","chapter":"13","verse":"13","text":"আর সে মহা অলৌকিক চিহ্নকাজ করতে লাগল, এমনকি, লোকদের চোখের সামনে মহাকাশ থেকে পৃথিবীতে আগুন নামিয়ে আনল।"},{"book":"প্রকাশিত বাক্য","chapter":"13","verse":"14","text":"এভাবে প্রথম পশুর সামনে যেসব চিহ্নকাজ করার ক্ষমতা তাকে দেওয়া হয়েছিল তা দিয়ে সে পৃথিবীবাসীদের প্রতারণা করল। সেই পশুর সম্মানে সে তাদের একটি প্রতিমা স্থাপন করার আদেশ দিল; যে পশুকে তরোয়ালের দ্বারা আঘাত করলেও সে জীবিত ছিল।"},{"book":"প্রকাশিত বাক্য","chapter":"13","verse":"15","text":"তাকে ক্ষমতা দেওয়া হল যেন সে প্রথম পশুটির প্রতিমায় প্রাণবায়ু দিতে পারে ও সেই প্রতিমা কথা বলতে পারে। তখন সেই পশুর প্রতিমা আদেশ দিল যে, যারাই তাকে পূজা করতে অস্বীকার করে তাদের হত্যা করা হয়।"},{"book":"প্রকাশিত বাক্য","chapter":"13","verse":"16","text":"আর, সামান্য ও মহান, ধনী ও দরিদ্র, স্বাধীন ও ক্রীতদাস নির্বিশেষে সকলকে সে বাধ্য করল, যেন তারা তাদের ডান হাতে বা কপালে একটি ছাপ গ্রহণ করে,"},{"book":"প্রকাশিত বাক্য","chapter":"13","verse":"17","text":"যেন ওই ছাপ না থাকলে, কেউ কেনাবেচা করতে না পারে। সেই ছাপ ছিল ওই পশুর নাম বা তার নামের সংখ্যা।"},{"book":"প্রকাশিত বাক্য","chapter":"13","verse":"18","text":"এতে প্রজ্ঞার প্রয়োজন হয়। যদি কারও অন্তর্দৃষ্টি থাকে, সে ওই পশুর সংখ্যা গুনে নিক, কারণ তা ছিল মানুষের সংখ্যা। সেই সংখ্যাটি হল 666।"}]}