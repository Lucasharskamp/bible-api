{"data":[{"book":"John","chapter":"15","verse":"1","text":"“Keima graprâng diktak ki ni, male ka Pa chu ruhuon donsûipu ani."},{"book":"John","chapter":"15","verse":"2","text":"Keima taka kop loi amachang ânra loi chu a khiekpaia, ânra kai chu a rithiel minsâi ngâi; masikin ânthienga amara atam uolna rangin."},{"book":"John","chapter":"15","verse":"3","text":"Minchuna chong nangni ke pêk saia hin nin inthiengvar zoi ani."},{"book":"John","chapter":"15","verse":"4","text":"Ko kôm omtit ungla, male kei khom nin kôm omtit ki tih. Amachang hah graperânga akop tit nônchu athenin inra thei maka; graperânga akop tit vaiin kêng ânra thei ngâi. Ma anghan nangni khom ko kôm nin omtit nônchu nin thenin inra thei no tunui.”"},{"book":"John","chapter":"15","verse":"5","text":"“Keima graprâng ki nia, nangni ngei ha amachangngei nin ni. Tukhom keima taka aomtita, male kei khom ama taka ko omtitna chu tamtakin an inra ngâi; keima boiin ite nin sin thei loi sikin."},{"book":"John","chapter":"15","verse":"6","text":"Tukhom keima taka om loi chu amachang angin paiin aoma, male achâr ngâi; ma anga amachangngei hah chu an rokhôma meia an paia, akâng ngâi."},{"book":"John","chapter":"15","verse":"7","text":"Ko kôm nin omtita, ko chong nin kôm aomtitin chu nin nunuom zong roi man bang nin tih."},{"book":"John","chapter":"15","verse":"8","text":"Tamtaka nin inra hin ka Pa roiinpuina inlangin aom ngâi ani; ma anghan ku ruoisingei nin hong ni ani."},{"book":"John","chapter":"15","verse":"9","text":"Pa'n mi lungkham anghan kei khom nangni ku lungkham ani; ku lungkhamna hin omtit roi."},{"book":"John","chapter":"15","verse":"10","text":"Ko chongpêkngei nin jômin chu ku lungkhamna ombang nin tih, ka Pa chongpêkngei ko jôma a lungkhamnân ko ombang anghin."},{"book":"John","chapter":"15","verse":"11","text":"“Ka râisâna nangnia han aom theina rang le nin râisâna akip theina rangin mahi nin kôm ki misîr ani."},{"book":"John","chapter":"15","verse":"12","text":"Ko chongpêk chu mahi ani: inkhat le inkhat inlungkham inlôm roi, keiman nangni ku lungkham anghin.15:12: Joh 13:34; 15:17; 1 Joh 3:23; 2 Joh 5"},{"book":"John","chapter":"15","verse":"13","text":"Miriemin a malngei ranga lungkhamna lientak a dôn thei chu an ta ranga a ringna pêk hi ani."},{"book":"John","chapter":"15","verse":"14","text":"Male ko chongpêk nin jômin chu ka malngei nin ni."},{"book":"John","chapter":"15","verse":"15","text":"Tîrlâmngei nangni ti khâi no ning, asikchu tîrlâmngei chu an pu sintho riet ngâi mak ngei ani. Manêkin chu malngei nangni ti ki tih, Pa renga ki riet ngei murdi nangni ki misîr pe zoi sikin."},{"book":"John","chapter":"15","verse":"16","text":"Nangnin ni thang mak choia; keiman kêng nangni ka thang ania; sea mara tamtak va dôna, nin mara aom bang rangin nangni ku phun sa ani. Masikin ki riminga Pa kôm nin zong kai chu nangni a pêk theina rangin."},{"book":"John","chapter":"15","verse":"17","text":"Hanchu, mahi ko chongpêk chu ani: inkhat le inkhat inlungkham inlôm roi."},{"book":"John","chapter":"15","verse":"18","text":"“Rammuolin nangni mumâkin chu, keima mi lei mumâk bak ani ti riettit roi."},{"book":"John","chapter":"15","verse":"19","text":"Rammuol ta ni ungla chu rammuolin ama ta angin nangni lungkham rang ani. Aniatachu rammuol renga nangni ka thangsuok ania, rammuol mi nin ni khâi loi sikin rammuolin nangni a mumâk ani."},{"book":"John","chapter":"15","verse":"20","text":"‘Suokngei chu an pu nêkin lien uol mak ngei’ ti chong nangni ki ril hah riettit roi. Mingeiin keima an nuom minlôn chu nangni khom an nunuom nangni lô sa an tih; ki minchuna chong an donin chu nin minchuna chong khom don an tih.15:20: Mat 10:24; Luk 6:40; Joh 13:16"},{"book":"John","chapter":"15","verse":"21","text":"Hannirese hima ngei murdi hah kata nin ni sika kêng nin chunga an tho rang; tumo mi tîrpu hah an riet loi sikin."},{"book":"John","chapter":"15","verse":"22","text":"Keima juongin an kôm thurchi misîr no rong chu sietnân theiloi an chang loi rang piel ani; atûn chu an sietna muduolna rang dôn khâi mak ngei."},{"book":"John","chapter":"15","verse":"23","text":"Tukhom mi mumâkpu chu ka Pa khom a mumâk ani."},{"book":"John","chapter":"15","verse":"24","text":"Mi dangin an la tho ngâiloi neinunngei hah an lâia tho no ronga chu sietna sikin theiloi an chang loi rang piel ania; atûn chu ki sintho ngei an mua, male keima le ka Pa kin ruonin min mumâk zoi ani."},{"book":"John","chapter":"15","verse":"25","text":"Nikhomrese, mahi, an Balam lekhabua anni ngei han, ‘Ite abi boiin min mumâk,’ tia ânziek hah inzomin ahongtung adik theina ranga an tho ani.15:25: Lap 35:19; 69:4"},{"book":"John","chapter":"15","verse":"26","text":"“Sanpu hah juong a ta, Ratha diktak Pathien chungroia chongtak minlangpu hah Pa kôm renga juong atih. Pa kôm renga nin kôm juongtîr ka ta, male ama'n ku chungroi misîr atih."},{"book":"John","chapter":"15","verse":"27","text":"Male nangni, khomin ku chungroi misîr sâng nin tih, aphut renga keima leh nin om sikin."}]}