{"data":[{"book":"Saraxaraline","chapter":"6","verse":"1","text":"Alatala yi a fala Musa xa,"},{"book":"Saraxaraline","chapter":"6","verse":"2","text":"a xa yamarini ito fi Haruna nun a diine ma, a naxa, “Sariyan ni i ra saraxa gan daxine fe ra. Saraxa gan daxin xa lu ganɲɛ saraxa ganden fari kɔɛɛn birin na han xɔtɔnni. Tɛɛn nama tu saraxa ganden fari."},{"book":"Saraxaraline","chapter":"6","verse":"3","text":"Na xanbi ra, saraxaraliin xa a maxidi taa dugi gubani e nun a taa dugi bunbirana, a saraxan xuben ba saraxa ganden fari tɛɛn naxanye ganxi, a yi e sa saraxa ganden dɛxɔn."},{"book":"Saraxaraline","chapter":"6","verse":"4","text":"Na xanbi ra, a a dugine masara, a xuben xali yamaan daaxaden fari ma yirena nde yi naxan sariɲan."},{"book":"Saraxaraline","chapter":"6","verse":"5","text":"Tɛɛn naxan dɛgɛma saraxa ganden fari, na nama tu. Xɔtɔn yo xɔtɔn, saraxaraliin xa yegene fari sa, a yi saraxa gan daxini tɔn tɛɛni, a bɔɲɛ xunbeli saraxane turen sa a fari."},{"book":"Saraxaraline","chapter":"6","verse":"6","text":"Tɛɛn xa lu dɛgɛ saraxa ganden fari waxatin birin. A nama tu.”"},{"book":"Saraxaraline","chapter":"6","verse":"7","text":"“Sariyan ni i ra bogise saraxana fe ra: Harunaa diine xa fa a ra Alatala yɛtagi, saraxa ganden yɛtagi."},{"book":"Saraxaraline","chapter":"6","verse":"8","text":"Saraxaraliin xa murutu fuɲin nun turen yiin yɛɲayi keden tongo, e nun wusulanna birin naxan saxi bogise saraxan fari. A yi na sa tɛɛni ɲɔxɔ lu seen na Ala xɔn saraxa ganden fari, a xirin yi rafan Alatala ma."},{"book":"Saraxaraline","chapter":"6","verse":"9","text":"Haruna nun a diine xa na bogise saraxan dɔnxɛn don. E xa a don yirena nde yi naxan sariɲan Naralan Bubun sansanna kui. Buru rate se6.9 burun nate sena: Lɛbɛnna na a ra naxan burun nagboma ayi.  nama sa a yi."},{"book":"Saraxaraline","chapter":"6","verse":"10","text":"A mi ganma buru rate seen na. N na nan soxi e yii e gbeen na fata ne saraxane ra naxanye ralima n ma tɛɛn na. A sariɲan han! A sariɲan alo yulubi xafari saraxan nun yangin saraxan sariɲan kii naxan yi."},{"book":"Saraxaraline","chapter":"6","verse":"11","text":"Haruna bɔnsɔnna xɛmɛne birin daxa e xa a don. E gbeen na a ra fata saraxane ra naxanye ralima Alatala ma tɛɛn na waxati famatɔne birin yi. Naxan yo nɛma a yiin dinɲɛ a ra fɔ a xa sariɲan.”"},{"book":"Saraxaraline","chapter":"6","verse":"12","text":"Alatala yi a fala Musa xa, a naxa,"},{"book":"Saraxaraline","chapter":"6","verse":"13","text":"“Haruna nun a diine na masusan lɔxɔn naxan yi e yi findi saraxaraline ra, e xa murutu fuɲin kilo saxan ba bogise saraxan na Alatala xa, a tagina xɔtɔnni, a tagiin bonna ɲinbanna ra."},{"book":"Saraxaraline","chapter":"6","verse":"14","text":"Murutu fuɲin lan a bɔnbɔ turen na, na yi gan tunde dutunna ma. Na xanbi ra, na burudin xa yigira dungi dungin na, a rali bogise saraxan na naxan xiri rafan Alatala ma."},{"book":"Saraxaraline","chapter":"6","verse":"15","text":"Haruna bɔnsɔnna naxan findima saraxarali kuntigin na, na xa saraxani ito ba. Habadan sariyan na a ra Alatala yɛtagi, a ganma nɛn fefe!"},{"book":"Saraxaraline","chapter":"6","verse":"16","text":"Saraxaraliin na fa bogise saraxan naxan na, a ganma nɛn fefe, a nama don.”"},{"book":"Saraxaraline","chapter":"6","verse":"17","text":"Alatala yi a fala Musa xa,"},{"book":"Saraxaraline","chapter":"6","verse":"18","text":"a a xa a fala Haruna nun a diine xa, a naxa, “Sariyan ni i ra yulubi xafari saraxana fe ra. Yulubi xafari saraxan xa faxa Alatala yɛtagi saraxa gan daxin kɔɛ raxaban dɛnaxan yi. A sariɲan han!"},{"book":"Saraxaraline","chapter":"6","verse":"19","text":"Saraxaraliin naxan a ralima, na nan a donma. A xa a don Naralan Bubun sansanna kui yirena nde yi naxan sariɲan."},{"book":"Saraxaraline","chapter":"6","verse":"20","text":"Naxan yo nɛma a yiin dinɲɛ a suben na fɔ a xa sariɲan nɛn. Xa a wunla xuya dugina nde ma, i xa na dugin xa yire sariɲanxina nde yi."},{"book":"Saraxaraline","chapter":"6","verse":"21","text":"A na ɲin fɛɲɛn naxan kui, i xa na kala. Koni xa a ɲin sula goronna nan kui, a xa maxa, a malinsaxun."},{"book":"Saraxaraline","chapter":"6","verse":"22","text":"Xɛmɛn naxanye saraxaralina denbayani, ne nan daxa, e a don. A sariɲan han!"},{"book":"Saraxaraline","chapter":"6","verse":"23","text":"Koni yulubi xafari saraxan naxan wunla bata xali Naralan Bubun yire sariɲanxin kui Ala solona seen na, na nama don. Na xa sa tɛɛni.”"}]}