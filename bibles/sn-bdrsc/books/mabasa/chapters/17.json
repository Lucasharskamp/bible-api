{"data":[{"book":"Mabasa","chapter":"17","verse":"1","text":"Vakati vapfuura nomuAmufipori neAporonia, vakasvika muTesaronika umo makanga mune sinagoge ravaJudha."},{"book":"Mabasa","chapter":"17","verse":"2","text":"Setsika yake Pauro akapinda musinagoge, akataurirana navo zvaibva muMagwaro, kwamaSabata matatu,"},{"book":"Mabasa","chapter":"17","verse":"3","text":"achitsanangura nokuvaratidza kuti Kristu aifanira kutambudzika uye agomuka kubva kuvakafa. Akati, “Jesu uyu wandinokuparidzirai ndiye Kristu.”"},{"book":"Mabasa","chapter":"17","verse":"4","text":"Vamwe vaJudha vakatenda ndokubva vabatana naPauro naSirasi, sezvakaitwawo navazhinji zhinji vavaGiriki vaitya Mwari uye navakadzi vazhinji vaikudzwa."},{"book":"Mabasa","chapter":"17","verse":"5","text":"Asi vaJudha vakaita godo; saka vakakokorodza vanhu vakanga vakaipa kubva pamusika, vakaunganidza mhomho yavanhu kuti vandotanga bope muguta. Vakamhanyira kumba kwaJasoni kundotsvaka Pauro naSirasi vachida kuti vavabudise vavaendese kuvanhu vazhinji."},{"book":"Mabasa","chapter":"17","verse":"6","text":"Asi vakati vavashayiwa, vakakakatira Jasoni nedzimwe hama pamberi pavabati veguta, vachidanidzira vachiti, “Vanhu vaya vakauyisa kusagadzikana panyika yose vasvikawo kuno zvino,"},{"book":"Mabasa","chapter":"17","verse":"7","text":"uye Jasoni akavagamuchira mumba make. Vose vari kumhura zvirevo zvaKesari, vachiti pano mumwe mambo, anonzi Jesu.”"},{"book":"Mabasa","chapter":"17","verse":"8","text":"Vakati vanzwa izvozvo, ungano uye navabati veguta vakashushikana."},{"book":"Mabasa","chapter":"17","verse":"9","text":"Ipapo vakaita kuti Jasoni navamwe varipe rubatso ndokubva vavaregedza."},{"book":"Mabasa","chapter":"17","verse":"10","text":"Kuchangosviba, hama dzakaendesa Pauro naSirasi kuBheria. Vakati vasvika ikoko, vakapinda musinagoge ravaJudha."},{"book":"Mabasa","chapter":"17","verse":"11","text":"Zvino vaBheria vakanga vane tsika dzakanaka kupfuura vaTesaronika, nokuti vakagamuchira shoko nemwoyo inodisisa uye vachinzvera Magwaro zuva rimwe nerimwe kuti vaone kana zvairehwa naPauro zvaiva izvo."},{"book":"Mabasa","chapter":"17","verse":"12","text":"VaJudha vazhinji vakatenda, sezvakaitwawo navakadzi vaikudzwa vechiGiriki navarume vazhinji vechiGiriki."},{"book":"Mabasa","chapter":"17","verse":"13","text":"VaJudha vokuTesaronika vakati vanzwa kuti Pauro akanga achiparidza shoko raMwari paBheria, vakaendazve ikoko, vakakurudzira uye vakakuchidzira bope pakati pavanhu vazhinji."},{"book":"Mabasa","chapter":"17","verse":"14","text":"Ipapo hama dzakaendesa Pauro kugungwa, asi Sirasi naTimoti vakasara paBheria."},{"book":"Mabasa","chapter":"17","verse":"15","text":"Varume vakaperekedza Pauro, vakasvika naye paAtene vachibva vadzokera vaine shoko rokuti Sirasi naTimoti vamutevere nokukurumidza."},{"book":"Mabasa","chapter":"17","verse":"16","text":"Pauro achakavamirira paAtene, akatambudzika zvikuru achiona kuti guta rakanga rizere nezvifananidzo."},{"book":"Mabasa","chapter":"17","verse":"17","text":"Saka akataurirana navaJudha navaGiriki vaitya Mwari musinagoge, uyewo napamusika zuva rimwe nerimwe naavo vainge varipo."},{"book":"Mabasa","chapter":"17","verse":"18","text":"Boka ravakachenjera ravaEpikuro navaStoiki rakaita nharo naye. Vamwe vavo vakabvunza vakati, “Ko, uyu mutauri wezvisina maturo ari kuedza kuti kudii?” Vamwe vakati, “Anenge ari kudzidzisa nezvavamwari vokumwe.” Vakareva izvi nokuti Pauro akanga achiparidza mashoko akanaka ezvaJesu uye nezvokumuka kwavakafa."},{"book":"Mabasa","chapter":"17","verse":"19","text":"Ipapo vakamutora vakaenda naye kumusangano weAreopagasi, vakati kwaari, “Tinoda kuziva kuti dzidziso itsva iyi yauri kudzidzisa ndeyei?"},{"book":"Mabasa","chapter":"17","verse":"20","text":"Uri kuunza pfungwa itsva kunzeve dzedu, uye tinoda kuziva kuti dzinorevei.”"},{"book":"Mabasa","chapter":"17","verse":"21","text":"(VaAtene vose navatorwa vaigara ipapo vaipedza nguva yavo vasina chimwe chavanoita kunze kwokungotaura nokuteerera pfungwa itsva)."},{"book":"Mabasa","chapter":"17","verse":"22","text":"Ipapo Pauro akasimuka mumusangano weAreopagasi akati, “Varume veAtene! Ndinoona kuti panzira dzose muri vanhu vechitendero zvikuru."},{"book":"Mabasa","chapter":"17","verse":"23","text":"Nokuti ndakati ndichifamba-famba uye ndikanyatsotarisisa zvinhu zvamunonamata, ndakaonawo aritari yakanyorwa kunzi: KUNA MWARI ASINGAZIVIKANWI. Zvino chamunonamata sechinhu chisingazivikanwi ndicho chandinokuparidzirai."},{"book":"Mabasa","chapter":"17","verse":"24","text":"“Mwari akasika nyika nezvinhu zvose zviri mairi ndiye Ishe wedenga napasi uye haagari mutemberi dzakavakwa namaoko."},{"book":"Mabasa","chapter":"17","verse":"25","text":"Iye haashumirwi namaoko avanhu, sokunge anoshayiwa chinhu, nokuti iye amene anopa vanhu vose upenyu nokufema, nezvimwewo zvinhu."},{"book":"Mabasa","chapter":"17","verse":"26","text":"Kubva pamunhu mumwe chete akaita ndudzi dzose dzavanhu, kuti vagare panyika yose; uye akavatarira nguva nenzvimbo dzavo chaidzo dzavangagara."},{"book":"Mabasa","chapter":"17","verse":"27","text":"Mwari akaita izvi kuitira kuti vanhu vagomutsvaka kuti zvimwe vangamuwana, kunyange zvake asiri kure nomumwe nomumwe wedu."},{"book":"Mabasa","chapter":"17","verse":"28","text":"‘Nokuti maari ndimo matinorarama nomatinofamba, uye ndimo matigere.’ Sezvakarehwa navamwe vadetembi vokwenyu vachiti, ‘Tiri chibereko chake.’"},{"book":"Mabasa","chapter":"17","verse":"29","text":"“Naizvozvo sezvo tiri chibereko chaMwari, hatifaniri kufunga kuti umwari hwakaita segoridhe kana sirivha kana ibwe, chifananidzo chakavezwa noumhizha hwomunhu."},{"book":"Mabasa","chapter":"17","verse":"30","text":"Mwari akarega hake kurangarira nguva dzakare dzokusaziva kwakadai, asi zvino anorayira vanhu vose kwose kwose kuti vatendeuke."},{"book":"Mabasa","chapter":"17","verse":"31","text":"Nokuti akatara zuva raachatonga nyika nokururamisira nomurume waakagadza. Akaratidza izvi kuvanhu vose nokumumutsa kubva kuvakafa.”"},{"book":"Mabasa","chapter":"17","verse":"32","text":"Vakati vanzwa nezvokumuka kwavakafa, vamwe vakaseka, asi vamwe vakati, “Tinoda kuzokunzwazve pamusoro peshoko iri.”"},{"book":"Mabasa","chapter":"17","verse":"33","text":"Nokudaro, Pauro akabva paungano iyi."},{"book":"Mabasa","chapter":"17","verse":"34","text":"Varume vashoma vakava vateveri vaPauro uye vakatenda. Pakati pavo paiva naDhionisiasi, nhengo yeAreopagasi nomukadzi ainzi Dhamarisi, uye navamwewo."}]}