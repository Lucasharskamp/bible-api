{"data":[{"book":"Psalmen","chapter":"90","verse":"1","text":"Een gebed van Moses, den man Gods. Heer, Gij waart ons een schuts van geslacht tot geslacht,"},{"book":"Psalmen","chapter":"90","verse":"2","text":"Voordat de bergen waren geboren; Eer aarde en wereld werden gebaard, Zijt Gij, o God, in de eeuwen der eeuwen!"},{"book":"Psalmen","chapter":"90","verse":"3","text":"Maar de mensen laat Gij tot stof vergaan, En zegt: Keert er toe terug, gij kinderen der mensen!"},{"book":"Psalmen","chapter":"90","verse":"4","text":"Ja, duizend jaren zijn als de dag van gisteren in uw oog, En als een nachtwaak, wanneer ze voorbij is."},{"book":"Psalmen","chapter":"90","verse":"5","text":"Gij laat ze verdwijnen als slaap in de morgen, En als het welig tierende gras,"},{"book":"Psalmen","chapter":"90","verse":"6","text":"Dat ‘s morgens opgroeit en bloeit, Maar ‘s avonds verwelkt en verdort."},{"book":"Psalmen","chapter":"90","verse":"7","text":"Want wij komen om door uw toorn, Verdwijnen plotseling door uw gramschap."},{"book":"Psalmen","chapter":"90","verse":"8","text":"Gij hebt U onze zonden voor ogen gesteld, Onze geheime fouten in het licht van uw aanschijn:"},{"book":"Psalmen","chapter":"90","verse":"9","text":"Zo snellen door uw toorn onze dagen voorbij, En vliegen onze jaren heen als een zucht."},{"book":"Psalmen","chapter":"90","verse":"10","text":"Ons leven duurt maar zeventig jaren, Of zijn we krachtig, tachtig jaar. Het meeste daarvan is nog onheil en jammer, Want de verzwakking komt snel, en dan vlieden we heen."},{"book":"Psalmen","chapter":"90","verse":"11","text":"Ach, mochten we toch de kracht van uw gramschap beseffen, En uw toorn leren vrezen!"},{"book":"Psalmen","chapter":"90","verse":"12","text":"Leer ons dan zó onze dagen tellen, Dat we er verstandig van harte door worden."},{"book":"Psalmen","chapter":"90","verse":"13","text":"Ach Jahweh, wend U eindelijk toch eens tot ons, En ontferm U over uw dienaars;"},{"book":"Psalmen","chapter":"90","verse":"14","text":"Verzadig ons met uw genade, als we nog jong zijn, Opdat we heel ons leven mogen jubelen en juichen."},{"book":"Psalmen","chapter":"90","verse":"15","text":"Geef ons vreugde, even lang als Gij ons hebt gekastijd; Evenveel jaren als wij ellende doorstonden."},{"book":"Psalmen","chapter":"90","verse":"16","text":"Laat uw dienaars uw machtige daden aanschouwen, En hun kinderen uw glorie!"},{"book":"Psalmen","chapter":"90","verse":"17","text":"Moge de goedheid van Jahweh, onzen God, met ons blijven, En het werk onzer handen doen gedijen!"}]}