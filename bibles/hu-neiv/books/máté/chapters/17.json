{"data":[{"book":"Máté","chapter":"17","verse":"1","text":"Hat nap múlva magához vette Jézus Pétert, Jakabot és annak testvérét Jánost, és felvitte őket magával egy magas hegyre."},{"book":"Máté","chapter":"17","verse":"2","text":"Elváltozott előttük, és arca ragyogott, mint a nap, ruhája pedig fehér lett, mint a fényesség."},{"book":"Máté","chapter":"17","verse":"3","text":"És íme, megjelent neki Mózes és Illés, akik beszéltek vele."},{"book":"Máté","chapter":"17","verse":"4","text":"Péter pedig megszólalt, és ezt mondta Jézusnak: „Uram, jó nekünk itt lennünk. Ha akarod, építünk itt három hajlékot, neked egyet, Mózesnek is egyet, Illésnek is egyet.“"},{"book":"Máté","chapter":"17","verse":"5","text":"Még beszélt, mikor fényes felhő borította be őket, és íme, szózat szólt a felhőből, mondván: „Ez az én szeretett Fiam, akiben én gyönyörködöm: őt hallgassátok!“"},{"book":"Máté","chapter":"17","verse":"6","text":"És a tanítványok, amint ezt hallották, arcra estek, és igen megrémültek."},{"book":"Máté","chapter":"17","verse":"7","text":"Jézus pedig odament hozzájuk, megérintette őket, és ezt mondta: „Keljetek fel, és ne féljetek!“"},{"book":"Máté","chapter":"17","verse":"8","text":"Mikor pedig szemeiket felemelték, senkit sem láttak, csak Jézust egyedül."},{"book":"Máté","chapter":"17","verse":"9","text":"Mikor a hegyről lejöttek, megparancsolta nekik Jézus: „Senkinek se mondjátok el, amit láttatok, amíg fel nem támadt az Emberfia a halálból.“"},{"book":"Máté","chapter":"17","verse":"10","text":"És megkérdezték őt tanítványai: „Miért mondják akkor az írástudók, hogy előbb Illésnek kell eljönnie?“"},{"book":"Máté","chapter":"17","verse":"11","text":"Jézus pedig így felelt nekik: „Illés bizony eljön előbb, és mindent helyreállít."},{"book":"Máté","chapter":"17","verse":"12","text":"De mondom nektek, hogy Illés már eljött, de nem ismerték fel őt, hanem azt művelték vele, amit csak akartak. Ugyanígy az Emberfiának is szenvednie kell majd miattuk.“"},{"book":"Máté","chapter":"17","verse":"13","text":"Ekkor megértették a tanítványok, hogy Keresztelő Jánosról szólt nekik."},{"book":"Máté","chapter":"17","verse":"14","text":"Amikor a sokasághoz értek, egy ember jött hozzá, és térdre esett előtte,"},{"book":"Máté","chapter":"17","verse":"15","text":"és ezt mondta: „Uram, könyörülj az én fiamon, mert holdkóros, és kegyetlenül szenved, mivel gyakran esik tűzbe, és gyakran esik vízbe."},{"book":"Máté","chapter":"17","verse":"16","text":"Elvittem őt tanítványaidhoz, és nem tudták meggyógyítani.“"},{"book":"Máté","chapter":"17","verse":"17","text":"Jézus pedig erre ezt mondta: „Ó, hitetlen és elfajult nemzedék! Vajon meddig leszek veletek? Vajon meddig szenvedlek titeket? Hozzátok őt ide nekem!“"},{"book":"Máté","chapter":"17","verse":"18","text":"És megdorgálta őt Jézus, és kiment belőle az ördög, a gyermek pedig meggyógyult még abban az órában."},{"book":"Máté","chapter":"17","verse":"19","text":"Ekkor a tanítványok mikor magukban voltak, odamentek Jézushoz, és ezt kérdezték tőle: „Mi miért nem tudtuk ezt kiűzni?“"},{"book":"Máté","chapter":"17","verse":"20","text":"Jézus pedig ezt mondta nekik: „A hitetlenségetek miatt. Mert bizony mondom néktek: ha akkora hitetek volna, mint a mustármag, és azt mondanátok ennek a hegynek: Menj innen oda! – odamenne, és semmi sem volna lehetetlen nektek."},{"book":"Máté","chapter":"17","verse":"21","text":"Ez a fajta pedig nem megy ki, csak könyörgés és böjtölés által.“"},{"book":"Máté","chapter":"17","verse":"22","text":"Amikor pedig Galileában jártak, ezt mondta nekik Jézus: „Az Emberfia emberek kezébe adatik,"},{"book":"Máté","chapter":"17","verse":"23","text":"és megölik őt, de harmadnapon föltámad.“ És felettébb elszomorodtak."},{"book":"Máté","chapter":"17","verse":"24","text":"Amikor pedig eljutottak Kapernaumba, a drachmaszedők odamentek Péterhez, és ezt kérdezték tőle: „A ti mesteretek nem fizeti a két drachmát?“"},{"book":"Máté","chapter":"17","verse":"25","text":"Ő így felelt: „De igen.“ És amikor bementek a házba, megelőzte őt Jézus, és ezt mondta: „Mit gondolsz, Simon, a föld királyai kiktől szednek vámot vagy adót: a fiaiktól-e vagy az idegenektől?“"},{"book":"Máté","chapter":"17","verse":"26","text":"Péter ezt mondta neki: „Az idegenektől.“"},{"book":"Máté","chapter":"17","verse":"27","text":"De hogy őket meg ne botránkoztassuk, menj a tengerre, vesd be a horgot, és vond ki az első halat, amely ráakad. És felnyitva száját egy státert találsz benne. Vedd ki, és add oda nekik értem és éretted.“"}]}