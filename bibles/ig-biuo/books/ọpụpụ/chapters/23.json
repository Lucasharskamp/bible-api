{"data":[{"book":"Ọpụpụ","chapter":"23","verse":"1","text":"“Ị gaghị agbasa akụkọ ụgha ọbụla. Esokwala mmadụ ọjọọ nwekọọ ihe ọbụla site nʼịgba ama ị maara na ọ bụghị eziokwu."},{"book":"Ọpụpụ","chapter":"23","verse":"2","text":"“Ị gaghị eso igwe mmadụ mee ihe ọjọọ. Mgbe ị na-agba akaebe nʼụlọikpe, ị gaghị esonye igwe mmadụ ndị na-atụgharị ikpe ziri ezi."},{"book":"Ọpụpụ","chapter":"23","verse":"3","text":"Nʼebe nwa ogbenye nọ, ị gaghị ekpelara ya nʼoge ikpe nʼihi na ọ bụ nwa ogbenye."},{"book":"Ọpụpụ","chapter":"23","verse":"4","text":"“Ọ bụrụ na ị hụ ehi, maọbụ ịnyịnya ibu nke kpafuru akpafu, ọ bụrụkwa na ọ bụ nke onye iro gị, duru ya dulatara onye iro gị ahụ."},{"book":"Ọpụpụ","chapter":"23","verse":"5","text":"Ọ bụrụ na ị hụ onye kpọrọ gị asị ka ọ na-agbalị iwelite ịnyịnya ibu ya nke dara nʼihi ibu dị arọ o bu, elefula ya anya, kama gaa nyere ya aka bulite ịnyịnya ahụ."},{"book":"Ọpụpụ","chapter":"23","verse":"6","text":"“Ewezugala ikpe ziri ezi nʼebe ndị ogbenye nọ, nʼihi ọnọdụ ogbenye ha."},{"book":"Ọpụpụ","chapter":"23","verse":"7","text":"Ebola mmadụ ibe gị ebubo ụgha. Esonyekwala gbuo onye aka ya dị ọcha, maọbụ onye na-eme ihe ziri ezi. Nʼihi na mụ onwe m agaghị ahapụ onye na-emebi iwu na-ataghị ya ahụhụ kwesiri ya."},{"book":"Ọpụpụ","chapter":"23","verse":"8","text":"“Erikwala ngarị, nʼihi na iri ngarị na-eme ka ndị na-ahụ ụzọ kpuo ìsì, meekwa ka okwu onye aka ya dị ọcha gbagọọ agbagọ."},{"book":"Ọpụpụ","chapter":"23","verse":"9","text":"“Abụkwala onye na-emegbu ndị ọbịa, nʼihi na ị maara ihe banyere ọnọdụ ndị ọbịa nke ọma. Gị onwe gị bụrịị ọbịa nʼIjipt."},{"book":"Ọpụpụ","chapter":"23","verse":"10","text":"“Afọ isi ka ị ga-agha mkpụrụ nʼala ubi gị, ghọọkwa ihe omume ya."},{"book":"Ọpụpụ","chapter":"23","verse":"11","text":"Ma nʼafọ nke asaa, arụla ọrụ ọbụla nʼala ahụ ọzọ, hapụ ka ala ahụ zuru ike. Mgbe ahụ ndị ogbenye nʼetiti unu ga-aga nʼebe ahụ weta ihe oriri. Mkpụrụ ndị ọzọ fọdụrụ ga-adịrị ụmụ anụ ọhịa dị iche iche. Iwu ndị a ga-adịrị ubi vaịnị na ubi oliv unu niile."},{"book":"Ọpụpụ","chapter":"23","verse":"12","text":"“Ị ga-arụ ọrụ gị niile nʼime ụbọchị isii. Ị ga-ezukwa ike nʼụbọchị nke asaa. Izuike a ga-adịkwara ehi gị na ịnyịnya ibu gị, na ndị ohu gị nọ nʼezinaụlọ gị na ndị ọbịa niile bi nʼetiti unu."},{"book":"Ọpụpụ","chapter":"23","verse":"13","text":"“Kpachapụnụ anya hụ na unu mezuru ihe niile ndị a m gwara unu. Unu akpọkwala chi ndị ọzọ aha. Unu ekwupụtakwala ihe banyere ha nʼọnụ unu."},{"book":"Ọpụpụ","chapter":"23","verse":"14","text":"“Ugboro atọ nʼafọ ka unu ga-emere m mmemme a."},{"book":"Ọpụpụ","chapter":"23","verse":"15","text":"“Meenụ Mmemme Achịcha na-ekoghị eko, ụbọchị asaa ka unu ga-eri achịcha nke e jighị ihe na-eko achịcha mee. Unu ga-eri ya na mgbe a kara aka, nʼọnwa Abib. Nʼihi na ọ bụ nʼọnwa ahụ ka unu si nʼala Ijipt pụta."},{"book":"Ọpụpụ","chapter":"23","verse":"16","text":"“Mee Mmemme Owuwe Ihe ubi,23:16 Aha ọzọ a na-akpọ mmemme owuwe ihe ubi bụ mmemme Izu, gụọ ya nʼakwụkwọ Ọpụ 34:22, nʼihi na ọ bụ izu asaa, mgbe Mmemme Ngabiga gafesịrị ka a na-eme ya. Ọ bụkwa nʼọgwụgwụ owuwe ihe ubi. bụ nke ị ga-eji mkpụrụ mbụ nke ihe niile ị kụrụ nʼubi unu."},{"book":"Ọpụpụ","chapter":"23","verse":"17","text":"“Ugbo atọ nʼafọ ka ndị ikom niile ga-abịa chee onwe ha nʼihu Onye kachasị ihe niile elu, bụ Onyenwe anyị."},{"book":"Ọpụpụ","chapter":"23","verse":"18","text":"“Unu etinyekwala ihe ọbụla nke nwere ihe na-eko achịcha nʼime ya, mgbe unu na-achụ ọbara nke aja nʼihu m."},{"book":"Ọpụpụ","chapter":"23","verse":"19","text":"“Wetanụ mkpụrụ mbụ niile nke ala ubi unu, bụ ndị kachasị mma, nʼụlọ Onyenwe anyị bụ Chineke unu."},{"book":"Ọpụpụ","chapter":"23","verse":"20","text":"“Lee, ana m eziga mmụọ ozi nʼihu unu, ichebe unu nʼije unu nakwa ịkpọbatakwa unu nʼebe ahụ M doziri nye unu."},{"book":"Ọpụpụ","chapter":"23","verse":"21","text":"Geenụ ya ntị, nụrụkwa olu ya. Unu enupukwarala ya isi, nʼihi na ọ gaghị agbaghara njehie unu niile, nʼihi na Aha m dị nʼime ya."},{"book":"Ọpụpụ","chapter":"23","verse":"22","text":"Ọ bụrụ na unu elezie anya nke ọma, gee ya ntị, mee ihe niile m nyere unu nʼiwu, mgbe ahụ, mụ onwe m ga-abụkwara ndị iro unu onye iro, megidekwa ndị na-emegide unu."},{"book":"Ọpụpụ","chapter":"23","verse":"23","text":"Mmụọ ozi m ga-ejekwa nʼihu unu, ịkpọbatakwa unu nʼala ndị Amọrait, na ndị Het, na ndị Periz, na ndị Kenan, na ndị Hiv, na ndị Jebus. Aga m ehichapụ obodo ndị a niile."},{"book":"Ọpụpụ","chapter":"23","verse":"24","text":"Unu agaghị akpọ isiala nye chi ha niile. Unu efekwala ha, maọbụ gbasoro omenaala ha. Kama, kwatuonụ ha. Tipịasịakwanụ ebe nkume nsọ23:24 Ebe a manyere ogidi, ka e ji amata ebe bụ ebe ịchụ aja ha. niile nke chi ha."},{"book":"Ọpụpụ","chapter":"23","verse":"25","text":"Ma unu ga-efe Onyenwe anyị bụ Chineke unu. Mgbe ahụ, ngọzị ya ga-adịkwasị nri unu na mmiri ọṅụṅụ unu. Aga m ewezugakwa ọrịa nʼetiti unu."},{"book":"Ọpụpụ","chapter":"23","verse":"26","text":"Nwanyị aga na nwanyị ime ya na-apụ agaghị adị nʼala unu. Aga m emekwa ka unu nwee ogologo ndụ."},{"book":"Ọpụpụ","chapter":"23","verse":"27","text":"“Aga m ezipu oke ụjọ m ka ọ nọrọ unu nʼihu tinye ọgbaaghara nʼime mba niile unu ga-ezute. Aga m eme ka ndị iro unu tụgharịa gbaa ọsọ."},{"book":"Ọpụpụ","chapter":"23","verse":"28","text":"Ọzọkwa, aga m eziga ebu ka ọ chụpụ ndị Hiv na ndị Kenan na ndị Het site nʼụzọ unu."},{"book":"Ọpụpụ","chapter":"23","verse":"29","text":"Ma agaghị m achụpụ ha nʼotu afọ, nʼihi na nke a ga-eme ka ala ahụ niile tọgbọrọ nʼefu, ụmụ anụ ọhịa a baa ụba karịa unu."},{"book":"Ọpụpụ","chapter":"23","verse":"30","text":"Ma aga m achụpụ ha nwantịntị nwantịntị, tutu ruo oge unu ga-adị ọtụtụ, mgbe ọnụọgụgụ unu ga-akarị nke ha ukwuu, mgbe unu ga-ejupụta ala ahụ niile."},{"book":"Ọpụpụ","chapter":"23","verse":"31","text":"“Aga m etinye oke ala unu site nʼOsimiri Uhie ruo nʼosimiri Mediterenịa, sitekwa nʼọzara ruo nʼosimiri Yufretis. Aga m enyefe ndị niile bi nʼala ahụ nʼaka unu. Unu ga-achụpụkwa ha."},{"book":"Ọpụpụ","chapter":"23","verse":"32","text":"Unu na ha agbala ndụ ọbụla. Unu na chi ha enwekwala mmekọ ọbụla."},{"book":"Ọpụpụ","chapter":"23","verse":"33","text":"Unu ekwela ka ha biri nʼala unu, ma ọ bụghị ya, ha ga-eme ka unu mehie megide m, nʼihi nʼife chi ha dị iche iche aghaghị ịbụrụ unu ihe ịma nʼọnya.”"}]}