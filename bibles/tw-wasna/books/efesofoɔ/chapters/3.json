{"data":[{"book":"Efesofoɔ","chapter":"3","verse":"1","text":"Me Paulo, mo amanamanmufoɔ enti, Kristo Yesu de me yɛɛ deduani."},{"book":"Efesofoɔ","chapter":"3","verse":"2","text":"Nokorɛm, moate Onyankopɔn adom a ɔnam me so de ma mo no ho asɛm,"},{"book":"Efesofoɔ","chapter":"3","verse":"3","text":"a ɛno ne ahintasɛm a wɔnam adiyie so de ama sɛdeɛ matwerɛ no tiawa dada no."},{"book":"Efesofoɔ","chapter":"3","verse":"4","text":"Na sɛ mokenkan yei a, ɛnneɛ mobɛte nhunumu a me wɔ wɔ Kristo ahintasɛm ho no ase,"},{"book":"Efesofoɔ","chapter":"3","verse":"5","text":"deɛ wɔannyi ankyerɛ awoɔ ntoatoasoɔ bi mu nnipa sɛdeɛ ɛnnɛ yi Honhom no ada no adi akyerɛ Onyankopɔn asomafoɔ ne adiyifoɔ kronkron no."},{"book":"Efesofoɔ","chapter":"3","verse":"6","text":"Saa ahintasɛm yi kyerɛ sɛ amanamanmufoɔ ne Israelfoɔ bom yɛ adedifoɔ, wɔbom yɛ onipadua baako, na wɔwɔ kyɛfa wɔ Kristo Yesu mu bɔhyɛ no mu."},{"book":"Efesofoɔ","chapter":"3","verse":"7","text":"Onyankopɔn adom akyɛdeɛ a ɔnam ne tumi no adwumayɛ so de ama me no enti, me yɛɛ asɛmpa no ho ɔsomfoɔ."},{"book":"Efesofoɔ","chapter":"3","verse":"8","text":"Ɛwom sɛ me ne aketewa pa ara wɔ Onyankopɔn nkurɔfoɔ nyinaa mu, nanso Onyankopɔn yɛɛ me adom sɛ menkɔka Asɛmpa a ɛfa Kristo ahonya a emu nni hwehwɛbea no nkyerɛ amanamanmufoɔ,"},{"book":"Efesofoɔ","chapter":"3","verse":"9","text":"na memma nnipa nyinaa nhunu saa ahintasɛm yi dwumadie a wɔde asie wɔ Onyankopɔn a ɔbɔɔ adeɛ nyinaa mu wɔ mfeɛ bebree a atwam no mu."},{"book":"Efesofoɔ","chapter":"3","verse":"10","text":"Nʼatirimpɔ ne sɛ afei ɔnam asɔre no so bɛda ne nyansa a emu dɔ no adi akyerɛ ewiem mpaninnie ne atumfoɔ,"},{"book":"Efesofoɔ","chapter":"3","verse":"11","text":"sɛdeɛ ɔnam yɛn Awurade Kristo Yesu so wiee ne botaeɛ a ɛwɔ hɔ daa no."},{"book":"Efesofoɔ","chapter":"3","verse":"12","text":"Afei Kristo ma yɛn akokoɔduru ne ahotosoɔ a ɛma yɛnya gyidie ba Onyankopɔn anim."},{"book":"Efesofoɔ","chapter":"3","verse":"13","text":"Mesrɛ mo, mommma mo aba mu mmu wɔ amane a mehunu ma mo no ho. Ɛyɛ mo animuonyamhyɛ."},{"book":"Efesofoɔ","chapter":"3","verse":"14","text":"Yei enti, mebu nkotodwe wɔ Agya no anim,"},{"book":"Efesofoɔ","chapter":"3","verse":"15","text":"ɔno na ne din da nʼabusua a ɛwɔ ɔsoro ne asase nyinaa so."},{"book":"Efesofoɔ","chapter":"3","verse":"16","text":"Mebɔ mpaeɛ sɛ ɔmfiri nʼanimuonyam ahonya no mu mfa ne Honhom a ɛte mo mu no so nhyɛ mo den,"},{"book":"Efesofoɔ","chapter":"3","verse":"17","text":"sɛdeɛ ɛbɛyɛ a Kristo bɛfa mo gyidie so abɛtena mo akoma mu. Sɛ moagye nhini na moatim wɔ ɔdɔ mu no, mebɔ mpaeɛ sɛ"},{"book":"Efesofoɔ","chapter":"3","verse":"18","text":"mo ne ahotefoɔ nyinaa bɛnya tumi, na moate Kristo dɔ no trɛ, ne tentene, ne korɔn ne emu dɔ no ase,"},{"book":"Efesofoɔ","chapter":"3","verse":"19","text":"na moahunu saa ɔdɔ a ɛtra adwene nyinaa so no, na Onyankopɔn ahyɛ mo ma."},{"book":"Efesofoɔ","chapter":"3","verse":"20","text":"Animuonyam nka Onyankopɔn a ne tumi yɛ adwuma wɔ yɛn mu. Ɔnam saa tumi yi so yɛ deɛ yɛbisa anaa deɛ yɛsusu ma ɛboro so."},{"book":"Efesofoɔ","chapter":"3","verse":"21","text":"Animuonyam nka Onyankopɔn wɔ asafo no ne Kristo Yesu mu mfiri ɛnnɛ nkɔsi daapem. Amen."}]}