{"data":[{"book":"Nnegau","chapter":"28","verse":"1","text":"I di madau dau aga hagahumalia gi tongotai, gimaadou ga modongoohia bolo di ingoo tenua deelaa la go Malta."},{"book":"Nnegau","chapter":"28","verse":"2","text":"Nia daangada o tenua deelaa nogo buni mai gi gimaadou. Digaula ga akaa di nadau ahi, ga gahi mai gimaadou huogodoo, idimaa, nogo uwaua ge nogo magalillili."},{"book":"Nnegau","chapter":"28","verse":"3","text":"Gei Paul ga gaamai dana uu dohomu, gei di madagoaa mee e wangawanga ana dohomu gi lodo di ahi, di gihaa ga ulu mai gi daha mo di uu dohomu deelaa, idimaa, mee gu welengina, gaa kadi di lima o maa."},{"book":"Nnegau","chapter":"28","verse":"4","text":"Nia daangada o tenua deelaa gu gidee ginaadou di gihaa dela e daudau i di lima o Paul, ga helehelekai i nadau mehanga, “Taane deenei holongo tangada daaligi dangada, di ahiaalangi hagalee dumaalia gi mee gi mouli, ma e aha maa mee guu mee di tanga gi daha mo di haingadaa o di moana.”"},{"book":"Nnegau","chapter":"28","verse":"5","text":"Gei Paul gaa badu gi daha di gihaa deelaa gi lodo di ahi, gei mee digi longono ia di mmae."},{"book":"Nnegau","chapter":"28","verse":"6","text":"Digaula guu tali bolo mee ga haga hula be ga hinga gi lala gaa made. Di nadau talitali mai gi nomuli, gei digaula digi gidee di mee ne hai gi mee, digaula guu huli nadau maanadu, ga helekai, “Mee di god!”"},{"book":"Nnegau","chapter":"28","verse":"7","text":"Hoohoo mai gi di gowaa dela nogo iei gimaadou, tagi tenua delaa, dono ingoo go Publius ana gowaa i golo. Mee gu hagagahi gimaadou, gu benebene hagahumalia i nia laangi e dolu."},{"book":"Nnegau","chapter":"28","verse":"8","text":"Tamana o Publius e moe i hongo di hada kii, e magi welengina ge e magi halangina. Paul gaa hana gi lodo di ruum o maa, ga dalodalo, gaa dugu dono lima gi hongo o mee, ga dalodalo, ga hagahili di magi o maa."},{"book":"Nnegau","chapter":"28","verse":"9","text":"I muli hua di mee deenei ne hai, nia daangada huogodoo ala e magi i hongo tenua deelaa, ga lloomoi gi mee, e hagahili nadau magi."},{"book":"Nnegau","chapter":"28","verse":"10","text":"I di madau hagatanga, digaula gu gaamai nadau kisakis e logo, gei gu gaamai madau mee ala e hai hegau ai i hongo di waga."},{"book":"Nnegau","chapter":"28","verse":"11","text":"I muli nia malama e dolu, gei gimaadou gaa dele i di wagabaalii dono ingoo bolo Dioscurii28.11 Dioscurii: Di ingoo deenei dono hadinga boloo, “nia god dogolua” ala go Castor mo Pollux, ala go nia ingoo o nia heduu e lua i di langi. mai Alexandria. Di wagabaalii deenei nogo noho i tenua deelaa i nia malama magalillili."},{"book":"Nnegau","chapter":"28","verse":"12","text":"Gimaadou gaa dau i lodo di waahale go Syracuse, gaa noho i golo i nia laangi e dolu."},{"book":"Nnegau","chapter":"28","verse":"13","text":"Gei gimaadou ga hagatanga gaa dau i di waahale go Rhegium. Dono daiaa, gei di madangi gu angiangi aga i ngaaga, gei muli nia laangi e lua, gei gimaadou gaa dau i di waahale go Puteoli."},{"book":"Nnegau","chapter":"28","verse":"14","text":"Gei gimaadou gu heetugi gi digau hagadonu i golo, ala ne helekai mai gi gimaadou bolo gii noho i nadau baahi i tabu e dahi, nomuli gei gimaadou gaa hula gi Rome."},{"book":"Nnegau","chapter":"28","verse":"15","text":"Digau hagadonu ala i Rome, ne longo bolo gimaadou i golo, ga lloomoi loo haga mogowaa gi nia waahale e lua go “Di Gowaa Huihui mee o Appius” mo “Nia Hale e Dolu”, belee heetugi mai gi gimaadou. Di madagoaa Paul ne gidee digaula, gei mee gu hai dana danggee ang gi God, gei gu damana mai dono hagadagadagagee."},{"book":"Nnegau","chapter":"28","verse":"16","text":"Di madau dau i Rome, digaula gu dumaalia gi Paul gii noho modogoia, e hagaloohi go tangada dauwa."},{"book":"Nnegau","chapter":"28","verse":"17","text":"Nia laangi e dolu nomuli, gei Paul gu haga dagabuli mai nia dagi digau o Jew. Di madagoaa ne dagabuli mai digaula gi di gowaa e dahi, gei mee ga helekai, “Ogu ihoo digau Israel! Au digi hai dahi mee e hai baahi ang gi nia daangada o tadau henua, be ang gi nia hangaahai mouli o tadau maadua mmaadua i mua, gei au ne galabudi i Jerusalem, gaa wanga gi digau o Rome."},{"book":"Nnegau","chapter":"28","verse":"18","text":"I muli nadau heheeu nadau mee mai gi di au, gei digau o Rome guu hai belee hagamehede au, idimaa, digaula gu modongoohia bolo au digi hai dagu mee hala, gaa hidi iei au belee daaligi."},{"book":"Nnegau","chapter":"28","verse":"19","text":"Digau o Jew hagalee donu gi di mee deenei, gei digaula guu hono au bolo e gabunga labelaa i baahi o Caesar, gei au dagu mee i golo ai bolo au ga hai baahi ang gi digau o Jew.28.19 Nnegau 25.11"},{"book":"Nnegau","chapter":"28","verse":"20","text":"Deelaa laa, au e gahi mai goodou belee heetugi gidaadou e helehelekai. Deenei laa au gu lawalawa gi taula baalanga beenei, i di gili o Tangada dela e hagadagadagagee ginai digau Israel.”"},{"book":"Nnegau","chapter":"28","verse":"21","text":"Gei digaula ga helekai gi mee, “Gimaadou digi dau di madau lede mai Judea e helekai i di goe, be deai tangada mai i gimaadou ne hanimoi i golo mo ana longo huaidu e helehelekai i di goe ai."},{"book":"Nnegau","chapter":"28","verse":"22","text":"Gei gimaadou e hiihai belee hagalongo mai i do baahi mai i lodo au maanadu, idimaa, gimaadou e iloo bolo i nia madagoaa huogodoo nia daangada e leelee hai baahi ang gi di hagabuulinga dela e dau ginai goe.”"},{"book":"Nnegau","chapter":"28","verse":"23","text":"Digaula gaa dugu di nadau laangi gi Paul, gei dogologowaahee ne lloomoi i di laangi deelaa gi di gowaa dela e noho iei Paul. Mai luada gaa dae loo gi di boo, mee nogo agoago gi digaula i di hai o Teenua King o God. E hagamada belee haga modongoohia gi digaula di hai o Jesus mai lodo Nnaganoho Moses mo lodo nia Beebaa o nia Soukohp."},{"book":"Nnegau","chapter":"28","verse":"24","text":"Hunu gau i digaula gu hagadonu ana helekai, gei hunu gau digi hagadonu."},{"book":"Nnegau","chapter":"28","verse":"25","text":"Digaula ga hagatanga hua, gei digi donu nadau mehanga, i muli hua Paul ne helekai di mee e dahi deenei, “E humalia huoloo di hai o di Hagataalunga Dabu dela ne helekai mai soukohp Isaiah gi godou maadua mmaadua namua,"},{"book":"Nnegau","chapter":"28","verse":"26","text":"boloo,"},{"book":"Nnegau","chapter":"28","verse":"27","text":"Idimaa, nia daangada aanei la gu haga hamaaloo nadau lodo."},{"book":"Nnegau","chapter":"28","verse":"28","text":"Gei Paul ga helekai hagalawa dana agoago, “Goodou gi iloo bolo nnelekai o di haga mouli a God la gu hagau gi digau tuadimee, gei digaula gu hagalongo!”"},{"book":"Nnegau","chapter":"28","verse":"29","text":"[Muli hua Paul ne helekai nia mee aanei, digau o Jew gaa hula, ga lagalagamaaloo i nadau mehanga.]"},{"book":"Nnegau","chapter":"28","verse":"30","text":"Nia ngadau e lua, Paul nogo noho i lodo di hale huihui mee, deelaa di gowaa a mee ne hagamolooloo mai nia daangada ala bolo ginaadou e heetugi gi mee."},{"book":"Nnegau","chapter":"28","verse":"31","text":"Gei mee ga agoago di hai o Teenua King o God mo di agoago i di hai o Tagi go Jesus Christ, gei mee e helekai manawa maaloo, ge deai tangada e hai baahi gi mee ai."}]}