{"data":[{"book":"కీర్తన","chapter":"77","verse":"1","text":"నేను బిగ్గరగా దేవునికి మొరపెడతాను, నేను దేవుణ్ణి పిలుస్తాను, నా దేవుడు నా మాట వింటాడు."},{"book":"కీర్తన","chapter":"77","verse":"2","text":"నా కష్ట సమయంలో నేను ప్రభువును వెతికాను. రాత్రంతా నేను నా చేతులెత్తి ప్రార్థించాను, నా ప్రాణం ఓదార్పు పొందడం లేదు."},{"book":"కీర్తన","chapter":"77","verse":"3","text":"నా వేదనలో నేను దేవుణ్ణి గుర్తు చేసుకున్నాను, నీరసించిపోయి నేను ఆయన్ని గుర్తుకు తెచ్చుకున్నాను. సెలా"},{"book":"కీర్తన","chapter":"77","verse":"4","text":"నువ్వు నా కళ్ళు తెరచి ఉంచుతున్నావు. నేను మాట్లాడలేనంతగా కలవరపడుతున్నాను."},{"book":"కీర్తన","chapter":"77","verse":"5","text":"గతించిన రోజులనూ గత కాలాన్నీ గురించి ఆలోచించాను,"},{"book":"కీర్తన","chapter":"77","verse":"6","text":"ఒకప్పుడు నేను పాడిన పాట రాత్రివేళ గుర్తుకు తెచ్చుకున్నాను. నేను జాగ్రత్తగా నా హృదయంలో ఆలోచించాను. ఏం జరిగిందో అర్థం చేసుకోవడానికి ప్రయత్నించాను."},{"book":"కీర్తన","chapter":"77","verse":"7","text":"ప్రభువు శాశ్వతంగా నన్ను తోసివేస్తాడా? ఆయన ఇంకెన్నటికీ మళ్ళీ నా మీద దయ చూపడా?"},{"book":"కీర్తన","chapter":"77","verse":"8","text":"ఆయన కృప ఎప్పటికీ రాదా? ఆయన వాగ్దానం ఎప్పటికీ నేరవేరదా?"},{"book":"కీర్తన","chapter":"77","verse":"9","text":"దేవుడు కనికరించడం మరచిపోయాడా? ఆయన కోపం దయకు అడ్డుపడిందా? సెలా"},{"book":"కీర్తన","chapter":"77","verse":"10","text":"ఇది నా బాధ. మా పట్ల సర్వశక్తుని కుడి చెయ్యి మారుతూ ఉంది, అని నేనన్నాను."},{"book":"కీర్తన","chapter":"77","verse":"11","text":"అయితే యెహోవా, గతంలోని నీ అద్భుత క్రియలను నేను గుర్తుకు తెచ్చుకుంటాను."},{"book":"కీర్తన","chapter":"77","verse":"12","text":"నీ పనులన్నిటినీ నేను తలంచుకుంటాను. వాటిని మననం చేసుకుంటాను."},{"book":"కీర్తన","chapter":"77","verse":"13","text":"దేవా! నీ మార్గం పవిత్రం. మన గొప్ప దేవునికి సాటి అయిన దేవుడెవరు?"},{"book":"కీర్తన","chapter":"77","verse":"14","text":"నువ్వు అద్భుతాలు చేసే దేవుడివి, ప్రజా సమూహాల్లో నువ్వు నీ ప్రభావాన్ని ప్రత్యక్షపరచావు."},{"book":"కీర్తన","chapter":"77","verse":"15","text":"నీ గొప్ప బలంతో నీ ప్రజలకు-యాకోబు యోసేపుల సంతతికి విజయాన్నిచ్చావు. సెలా"},{"book":"కీర్తన","chapter":"77","verse":"16","text":"దేవా, నీళ్ళు నిన్ను చూశాయి, నీళ్ళు నిన్ను చూసి భయపడ్డాయి, అగాధంలోని నీళ్ళు వణికిపోయాయి."},{"book":"కీర్తన","chapter":"77","verse":"17","text":"మబ్బులు నీళ్లు కుమ్మరించాయి, ఆకాశం గర్జించింది, నీ బాణాలు రివ్వున ఎగిశాయి."},{"book":"కీర్తన","chapter":"77","verse":"18","text":"నీ ఉరుముల మోత సుడిగాలిలో మోగింది. మెరుపులు లోకాన్ని వెలిగించాయి. భూమి వణికి కంపించింది."},{"book":"కీర్తన","chapter":"77","verse":"19","text":"సముద్రంలో నీ దారి వెళ్ళింది. ప్రవాహాల్లోగుండా నీ దారి మళ్ళింది. అయితే నీ కాలిముద్రలు కనబడలేదు."},{"book":"కీర్తన","chapter":"77","verse":"20","text":"మోషే అహరోనుల ద్వారా నీ ప్రజలను మందలాగా నడిపించావు."}]}