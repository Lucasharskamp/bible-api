{"data":[{"book":"Zekkaliya","chapter":"3","verse":"1","text":"Awo n’anjolesa Yoswa, kabona asinga obukulu, ng’ayimiridde mu maaso ga malayika wa Mukama, ne Setaani ng’ayimiridde ku mukono gwe ogwa ddyo okumulumiriza."},{"book":"Zekkaliya","chapter":"3","verse":"2","text":"Mukama n’agamba Setaani nti, “Mukama akunenye ggwe Setaani, weewaawo Mukama eyeerondedde Yerusaalemi akunenye! Omusajja ono si kisiki ekyaka ekigibbwa mu muliro?”"},{"book":"Zekkaliya","chapter":"3","verse":"3","text":"Awo Yoswa yali ayimiridde mu maaso ga malayika ng’ayambadde ebyambalo ebijjudde ekko."},{"book":"Zekkaliya","chapter":"3","verse":"4","text":"Malayika n’agamba abaali bayimiridde mu maaso ge nti, “Mumwambulemu ebyambalo bye ebijjudde ekko.”"},{"book":"Zekkaliya","chapter":"3","verse":"5","text":"Ne njogera nti, “Mumusibe ekiremba ekitukula ku mutwe gwe.” Awo ne bamusiba ekiremba ekitukula ku mutwe, ne bamwambaza n’engoye, nga malayika wa Mukama ayimiridde awo."},{"book":"Zekkaliya","chapter":"3","verse":"6","text":"Malayika wa Mukama n’akuutira nnyo Yoswa ng’ayogera nti,"},{"book":"Zekkaliya","chapter":"3","verse":"7","text":"“Bw’ati bw’ayogera Mukama ow’Eggye nti, ‘Bw’onootambuliranga mu makubo gange, era noonywezanga bye nkukuutira, kale, onoofuganga ennyumba yange era onoolamulanga mu mbuga zange, era ndikuwa ekifo obeere mu abo abayimiridde wano."},{"book":"Zekkaliya","chapter":"3","verse":"8","text":"“ ‘Kale wulira, Yoswa kabona asinga obukulu, ggwe ne banno abatuula mu maaso go, abantu kw’otegeerera eby’omu maaso, laba ndireeta omuweereza wange, ye Ttabi."},{"book":"Zekkaliya","chapter":"3","verse":"9","text":"Kubanga laba, ku jjinja lye ntadde mu maaso ga Yoswa, ku jjinja erimu eririna amaaso omusanvu, laba nditeekako ebiwandiiko,’ bw’ayogera Mukama ow’Eggye. ‘Mu lunaku lumu ndiggyawo ekibi ky’ensi eno."},{"book":"Zekkaliya","chapter":"3","verse":"10","text":"“ ‘Ku lunaku luli, buli omu ku mmwe, aliyita muliraanwa we okutuulako wansi w’omuzabbibu gwe ne wansi w’omutiini gwe,’ bw’ayogera Mukama ow’Eggye.”"}]}