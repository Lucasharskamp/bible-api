{"data":[{"book":"Tavui Leo","chapter":"6","verse":"1","text":"Tavohe a tangaloi mo sao lo ure lehe, a maresu vavine ram vora lawera,"},{"book":"Tavui Leo","chapter":"6","verse":"2","text":"renetui Huqe Mauri ram leo huri ve a vavine netui tangaloi ngere hi rau garea liu, me ngere ram lagi meire, ngere ram vilegi denire haro."},{"book":"Tavui Leo","chapter":"6","verse":"3","text":"Siu a Huqe mo veve vena, “Nongu tanumwe vinhe toga tea me tangaloi vin mwaso radu nge vin mate nona rani vin toga higao vudolue avigi ngavulu geirue.”"},{"book":"Tavui Leo","chapter":"6","verse":"4","text":"Tavohe renetui Huqe Mauri ram vano lobe na maresu vavine neture tangaloi me ram hango maresu lawera, me ngere tangaloi rau huire garagara. Ngere a Tangaloi roroa ira Nevilim. Lolo ureure lo taro hi, siu lo tagugi vage."},{"book":"Tavui Leo","chapter":"6","verse":"5","text":"Huqe mo lehi na asiana lalawua nora tangaloi lolo ureure lehe mo vaiana, siu a tangaloi nora ladolado asi hogosie lo taro hi."},{"book":"Tavui Leo","chapter":"6","verse":"6","text":"Huqe mo hahagavi huri ngeie u vei na tangaloi lo ureure lehe me a lolona u horo gena romasi."},{"book":"Tavui Leo","chapter":"6","verse":"7","text":"A Huqe mo veve vena, “Neu nain hora vohogi na tangaloi hi nau vei lo nagoi ure tangaloi me gangarue, mena gineu hi ram tanga lo ului tano, me gineu doluegi ram olo lo mahava ba huri nam hahagavi huri ba i neu nanau veire.”"},{"book":"Tavui Leo","chapter":"6","verse":"8","text":"Nge maraga i Huqe leogareagi Noa."},{"book":"Tavui Leo","chapter":"6","verse":"9","text":"Lune hi a valuhuri Noa nge a tangaloi vovohoi tangaloi hateve ram veveginie lo taro hi, me nge mo dige mei Huqe Mauri."},{"book":"Tavui Leo","chapter":"6","verse":"10","text":"Noa bamba na maresu mwera gaitolu, Sem, Ham mei Savet."},{"book":"Tavui Leo","chapter":"6","verse":"11","text":"Lolo taro nge ngaha ure he vovohoi tea lo nagoi Huqe Mauri me u horo kena vuro."},{"book":"Tavui Leo","chapter":"6","verse":"12","text":"Huqe Mauri mo lehi na ure he vovohoi tea huri a tangaloi lo ure doridori ne rau hesi garagara."},{"book":"Tavui Leo","chapter":"6","verse":"13","text":"Siu Huqe Mauri mo veve lawe Noa, “Neu nain vei vohogi na gineu mwaso doluegi huri a ureure u horo gena vuro huri hi neu nain vai vohogi nire mena ureure."},{"book":"Tavui Leo","chapter":"6","verse":"14","text":"Siu gon vai na nom akai toavaravara gena gai nanara, goin wahe na lologi goin bulu goro na lologi me tavala varea gena gineu bubulugi."},{"book":"Tavui Leo","chapter":"6","verse":"15","text":"Goin bulu na akai toavaravara mwere a gwaravugi sugu vudolue vagatolu, lawuagi sugu ngavulu gailime, ulugi sugu ngavulu gaitolu."},{"book":"Tavui Leo","chapter":"6","verse":"16","text":"Goin veie vin rovo goin vei na vulugi sugu gategale. Siu vin wawanga goin vei na matai turegigi lo mwararai akai toavaravara lo gai bibile lo lalangagi vuine, lo livugegi me gaitoligi lo ulugi."},{"book":"Tavui Leo","chapter":"6","verse":"17","text":"Neu nain vei na waga vin wehi na gineu mwaso doluegi lo vavai taetae. Vataha na gineu mwaso ngere mabuhire lure lolo ureure rain mate."},{"book":"Tavui Leo","chapter":"6","verse":"18","text":"Neu nain teu na noku waratau siaga me niko goin vano sulolo akai toavaravara, mei tubui lo valemu, renetumu mwera mei tubui lo valera."},{"book":"Tavui Leo","chapter":"6","verse":"19","text":"Goin teu ta lolo akai toavaravara gineu mwaso doluegi mweragi mena vavinegi huri rain mwaso mei go:"},{"book":"Tavui Leo","chapter":"6","verse":"20","text":"gineu doluegi ram olo gairue mo huri na lalangagi, lalangai gangarue doluegi ngere hi ram gilu lategi lo tano rain vomai lobemu huri goin teure rain mwaso."},{"book":"Tavui Leo","chapter":"6","verse":"21","text":"Niko goin lei na lalangai hinaga ngere hi rain geni, me ngere hi rain teu vurugegi Huri go me huri re.”"},{"book":"Tavui Leo","chapter":"6","verse":"22","text":"Noa u vei na gineu doluegi mwere hi a Huqe Mauri u vevea lawea."}]}