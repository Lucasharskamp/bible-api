{"data":[{"book":"1 ЦАРСТВАЎ","chapter":"3","verse":"1","text":"Хлопчык Самуіл служыў Госпаду пры Іліі; слова Гасподняе было рэдкае ў тыя дні, відзежы былі ня частыя."},{"book":"1 ЦАРСТВАЎ","chapter":"3","verse":"2","text":"І было ў той час, калі Ілій ляжаў на сваім месцы, - і ў вачах ягоных пачало цямнець, і ён ня мог бачыць, -"},{"book":"1 ЦАРСТВАЎ","chapter":"3","verse":"3","text":"і сьвяцільня Божая яшчэ не патухла, і Самуіл ляжаў у храме Гасподнім, дзе каўчэг Божы:"},{"book":"1 ЦАРСТВАЎ","chapter":"3","verse":"4","text":"паклікаў Гасподзь Самуіла. І адказаў ён: вось я!"},{"book":"1 ЦАРСТВАЎ","chapter":"3","verse":"5","text":"І пабег да Ілія і сказаў: вось я! ты клікаў мяне. Але той сказаў: я ня клікаў цябе; ідзі назад, кладзіся. І ён пайшоў і лёг."},{"book":"1 ЦАРСТВАЎ","chapter":"3","verse":"6","text":"Але Гасподзь другі раз паклікаў Самуіла. Ён устаў і прыйшоў да Ілія другі раз і сказаў: вось я! ты клікаў мяне. Але той сказаў: я ня клікаў цябе, сыне мой; ідзі назад, кладзіся."},{"book":"1 ЦАРСТВАЎ","chapter":"3","verse":"7","text":"Самуіл яшчэ ня ведаў тады голасу Госпада, і яшчэ не адкрывалася яму слова Гасподняе."},{"book":"1 ЦАРСТВАЎ","chapter":"3","verse":"8","text":"І паклікаў Гасподзь Самуіла яшчэ трэці раз. Ён устаў і прыйшоў да Ілія і сказаў: вось я! ты клікаў мяне. Тады зразумеў Ілій, што Гасподзь кліча хлопчыка."},{"book":"1 ЦАРСТВАЎ","chapter":"3","verse":"9","text":"І сказаў Ілій Самуілу: ідзі назад і кладзіся, і калі пакліча цябе Той, Які кліча, ты скажы: кажы, Госпадзе, бо чуе раб Твой. І пайшоў Самуіл і лёг на месцы сваім."},{"book":"1 ЦАРСТВАЎ","chapter":"3","verse":"10","text":"І прыйшоў Гасподзь, і стаў, і паклікаў, як таго і другога разу: Самуіле! Самуіле! І сказаў Самуіл: кажы, Госпадзе, бо чуе раб Твой."},{"book":"1 ЦАРСТВАЎ","chapter":"3","verse":"11","text":"І сказаў Гасподзь Самуілу: вось, Я ўчыню дзею ў Ізраілі, пра якую калі хто пачуе, дык у таго зазьвініць у вушах;"},{"book":"1 ЦАРСТВАЎ","chapter":"3","verse":"12","text":"у той дзень Я ўчыню над Ізраілем усё тое, што Я казаў пра дом ягоны; Я пачну і закончу;"},{"book":"1 ЦАРСТВАЎ","chapter":"3","verse":"13","text":"Я абвясьціў яму, што Я пакараю дом яго навекі за тую віну, што ён ведаў, як сыны ягоныя ліхадзейнічаюць, і ня цугляў іх;"},{"book":"1 ЦАРСТВАЎ","chapter":"3","verse":"14","text":"і таму прысягаю дому Ілія, што віна дома Іліевага не загладзіцца ні ахвярамі, ні прынашэньнямі хлебнымі павек."},{"book":"1 ЦАРСТВАЎ","chapter":"3","verse":"15","text":"І спаў Самуіл да раніцы, і адчыніў дзьверы дома Гасподняга; і баяўся Самуіл абвясьціць відзеж гэты Ілію."},{"book":"1 ЦАРСТВАЎ","chapter":"3","verse":"16","text":"Але Ілій паклікаў Самуіла і сказаў: сыне мой Самуіле! Той сказаў: вось я!"},{"book":"1 ЦАРСТВАЎ","chapter":"3","verse":"17","text":"І сказаў Ілій: што сказана табе? не хавай ад мяне, тое і тое зробіць з табою Бог, і яшчэ болей зробіць, калі ты ўтоіш ад мяне што-колечы з усяго таго, што сказана табе."},{"book":"1 ЦАРСТВАЎ","chapter":"3","verse":"18","text":"І абвясьціў яму Самуіл і ня ўтоіў ад яго нічога. Тады сказаў Ілій: Ён - Гасподзь; што Яму заўгодна, тое і ўтворыць."},{"book":"1 ЦАРСТВАЎ","chapter":"3","verse":"19","text":"І вырас Самуіл, і Гасподзь быў зь ім; і не засталося ніводнага слова ягонага, каб ня спраўдзілася."},{"book":"1 ЦАРСТВАЎ","chapter":"3","verse":"20","text":"І даведаўся ўвесь Ізраіль ад Дана да Вірсавіі, што Самуілу выпаў гонар быць прарокам Гасподнім."},{"book":"1 ЦАРСТВАЎ","chapter":"3","verse":"21","text":"І прадаўжаў Гасподзь зьяўляцца ў Сіломе пасьля таго, як адкрыў Сябе Самуілу ў Сіломе праз слова Гасподняе."}]}