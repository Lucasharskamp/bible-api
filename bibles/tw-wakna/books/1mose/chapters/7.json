{"data":[{"book":"1 Mose","chapter":"7","verse":"1","text":"Afei, Awurade ka kyerɛɛ Noa se, “Wo ne wo fifo nyinaa nkɔ Adaka no mu, efisɛ asase so nnipa nyinaa mu no, wo na mahu sɛ woyɛ ɔtreneeni."},{"book":"1 Mose","chapter":"7","verse":"2","text":"Fa mmoa a wɔn ho tew biara, anini ason ne abere ason ka wo ho. Na fa mmoa biara a wɔn ho ntew nso abien, onini ne ɔbere."},{"book":"1 Mose","chapter":"7","verse":"3","text":"Na fa nnomaa biara anini ason ne abere, sɛnea ɛbɛyɛ a nsuyiri no akyi no, wɔn ase bɛfɛe."},{"book":"1 Mose","chapter":"7","verse":"4","text":"Nnanson akyi no mɛma osu atɔ wɔ asase so awia ne anadwo adaduanan. Mɛpepa abɔde biara a nkwa wɔ mu a mabɔ afi asase so.”"},{"book":"1 Mose","chapter":"7","verse":"5","text":"Noa dii nsɛm a Awurade ka kyerɛɛ no no nyinaa so."},{"book":"1 Mose","chapter":"7","verse":"6","text":"Bere a nsuyiri baa asase so no, na Noa adi mfe ahansia."},{"book":"1 Mose","chapter":"7","verse":"7","text":"Noa ne ne mmabarima ne ne yere ne ne nsenom mmea kɔhyɛɛ adaka no mu sɛnea ɛbɛyɛ a nsuyiri no renka wɔn."},{"book":"1 Mose","chapter":"7","verse":"8","text":"Mmoa a wɔn ho tew ne wɔn a wɔn ho ntew, nnomaa ne mmoa a wɔwea fam,"},{"book":"1 Mose","chapter":"7","verse":"9","text":"abien abien a wɔyɛ anini ne abere kɔkaa Noa ho wɔ adaka no mu, sɛnea Onyankopɔn ka kyerɛɛ Noa sɛ ɔnyɛ no."},{"book":"1 Mose","chapter":"7","verse":"10","text":"Na nnanson no akyi no, nsuyiri no fii ase."},{"book":"1 Mose","chapter":"7","verse":"11","text":"Noa dii mfe ahansia no mu no, ɔsram a ɛto so abien no da a ɛto so dunson no, nsuti a ɛwɔ asase mu no nyinaa bobɔe, na ɔsoro mfɛnsere nso buebuei."},{"book":"1 Mose","chapter":"7","verse":"12","text":"Osu tɔɔ wɔ asase so awia ne anadwo adaduanan."},{"book":"1 Mose","chapter":"7","verse":"13","text":"Saa da no ara, Noa ne ne mmabarima Sem, Ham ne Yafet ne ne yere ne ne mmabarima baasa no yerenom kɔhyɛɛ adaka no mu."},{"book":"1 Mose","chapter":"7","verse":"14","text":"Na wuram mmoa ahorow ne nyɛmmoa ahorow ne aboa biara a ɔnam asase so ne anomaa biara ne abɔde biara a ɛwɔ ntaban ka wɔn ho wɔ Adaka no mu."},{"book":"1 Mose","chapter":"7","verse":"15","text":"Abɔde biara a nkwa wɔ wɔn mu abien abien baa Noa nkyɛn bewuraa Adaka no mu."},{"book":"1 Mose","chapter":"7","verse":"16","text":"Mmoa a wowuraa mu no nyinaa, na wɔyɛ anini ne abere, sɛnea Onyankopɔn ka kyerɛɛ Noa no. Afei, Awurade kaa Noa hyɛɛ adaka no mu, too no mu."},{"book":"1 Mose","chapter":"7","verse":"17","text":"Nsuyiri no toaa so adaduanan wɔ asase so. Ɛmaa Adaka no so maa ɛtɛn nsu no ani."},{"book":"1 Mose","chapter":"7","verse":"18","text":"Nsu no kɔɔ so yirii tɛnn wɔ asase so, maa Adaka no tɛn nsu no ani."},{"book":"1 Mose","chapter":"7","verse":"19","text":"Nsu no yirii tɛnn wɔ asase so ara kosii sɛ ɛkataa mmepɔw atenten akɛse a ɛwɔ asase so nyinaa so."},{"book":"1 Mose","chapter":"7","verse":"20","text":"Nsu no yirii ara kosii sɛ ɛkataa mmepɔw no so boroo so anammɔn aduonu."},{"book":"1 Mose","chapter":"7","verse":"21","text":"Abɔde biara a nkwa wɔ mu a ɛnam asase so te sɛ nnomaa, wuram mmoa a wɔwea asase so ne adesamma ase hyewee."},{"book":"1 Mose","chapter":"7","verse":"22","text":"Biribiara a ɛte asase ani no nso ase hyewee."},{"book":"1 Mose","chapter":"7","verse":"23","text":"Wɔpepaa biribiara a nkwa wɔ mu a ɛte asase so no. Nnipa ne mmoa ne abɔde a wɔnam asase so ne wim nnomaa nyinaa nso wɔpepaa wɔn fii asase so. Ɛkaa Noa ne wɔn a na wɔka ne ho wɔ adaka no mu no nko ara."},{"book":"1 Mose","chapter":"7","verse":"24","text":"Nsuyiri no toaa so wɔ asase so nnafua ɔha aduonum."}]}