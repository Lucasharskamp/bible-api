{"data":[{"book":"योहन","chapter":"12","verse":"1","text":"फ़सह के पर्व से छः दिन पूर्व मसीह येशु लाज़रॉस के नगर बैथनियाह आए, जहां उन्होंने उसे मरे हुओं में से जीवित किया था."},{"book":"योहन","chapter":"12","verse":"2","text":"वहां उनके लिए भोज का आयोजन किया गया था. मार्था भोजन परोस रही थी और मसीह येशु के साथ भोज में सम्मिलित लोगों में लाज़रॉस भी था."},{"book":"योहन","chapter":"12","verse":"3","text":"वहां मरियम ने जटामांसी के लगभग तीन सौ मिलीलीटर कीमती और शुद्ध सुगंध द्रव्य मसीह येशु के चरणों पर मला और उन्हें अपने केशों से पोंछा. सारा घर इससे सुगंधित हो गया."},{"book":"योहन","chapter":"12","verse":"4","text":"इस पर उनका एक शिष्य—कारियोतवासी यहूदाह, जो उनके साथ धोखा करने पर था, कहने लगा,"},{"book":"योहन","chapter":"12","verse":"5","text":"“यह सुगंध द्रव्य गरीबों के लिये तीन सौ दीनार में क्यों नहीं बेचा गया?”"},{"book":"योहन","chapter":"12","verse":"6","text":"यह उसने इसलिये नहीं कहा था कि वह गरीबों की चिंता करता था, परंतु इसलिये कि वह चोर था; धनराशि रखने की ज़िम्मेदारी उसकी थी, जिसमें से वह धन चोरी करता था."},{"book":"योहन","chapter":"12","verse":"7","text":"मसीह येशु ने कहा, “उसे यह करने दो, यह मेरे अंतिम संस्कार की तैयारी के लिए है."},{"book":"योहन","chapter":"12","verse":"8","text":"गरीब तुम्हारे साथ हमेशा रहेंगे किंतु मैं तुम्हारे साथ हमेशा नहीं रहूंगा.”"},{"book":"योहन","chapter":"12","verse":"9","text":"यह मालूम होने पर कि मसीह येशु वहां हैं, बड़ी संख्या में यहूदी अगुएं इस उद्देश्य से आये कि केवल मसीह येशु को नहीं, परंतु लाज़रॉस को भी देखें जिसे मसीह येशु ने मरे हुओं में से जीवित किया था."},{"book":"योहन","chapter":"12","verse":"10","text":"परिणामस्वरूप, प्रधान पुरोहित लाज़रॉस की भी हत्या की योजना करने लगे,"},{"book":"योहन","chapter":"12","verse":"11","text":"क्योंकि लाज़रॉस के कारण अनेक यहूदी उन्हें छोड़ मसीह येशु में विश्वास करने लगे थे."},{"book":"योहन","chapter":"12","verse":"12","text":"अगले दिन पर्व में आए विशाल भीड़ ने सुना कि मसीह येशु येरूशलेम आ रहे हैं."},{"book":"योहन","chapter":"12","verse":"13","text":"वे सब खजूर के वृक्षों की डालियां लेकर मसीह येशु से मिलने निकल पड़े और ऊंचे शब्द में जय जयकार करने लगे."},{"book":"योहन","chapter":"12","verse":"14","text":"वहां मसीह येशु गधे के एक बच्‍चे पर बैठ गए—वैसे ही जैसा कि पवित्र शास्त्र का लेख है:"},{"book":"योहन","chapter":"12","verse":"15","text":"“ज़ियोन की पुत्री,"},{"book":"योहन","chapter":"12","verse":"16","text":"उनके शिष्य उस समय तो यह नहीं समझे किंतु जब मसीह येशु की महिमा हुई तो उन्हें याद आया कि पवित्र शास्त्र में यह सब उन्हीं के विषय में लिखा गया था और भीड़ ने सब कुछ वचन के अनुसार ही किया था."},{"book":"योहन","chapter":"12","verse":"17","text":"वे सब, जिन्होंने मसीह येशु के द्वारा लाज़रॉस को कब्र से बाहर बुलाए जाते तथा मरे हुओं में से दोबारा जीवित किए जाते देखा था, उनकी गवाही दे रहे थे."},{"book":"योहन","chapter":"12","verse":"18","text":"भीड़ का उन्हें देखने के लिए आने का एक कारण यह भी था कि वे मसीह येशु के इस अद्भुत चिह्न के विषय में सुन चुके थे."},{"book":"योहन","chapter":"12","verse":"19","text":"यह सब जानकर फ़रीसी आपस में कहने लगे, “तुमसे कुछ भी नहीं हो पा रहा है. देखो, सारा संसार उसके पीछे हो लिया है!”"},{"book":"योहन","chapter":"12","verse":"20","text":"पर्व की आराधना में सम्मिलित होने आए लोगों में कुछ यूनानी भी थे."},{"book":"योहन","chapter":"12","verse":"21","text":"उन्होंने गलील प्रदेश के बैथसैदावासी फ़िलिप्पॉस से विनती की, “श्रीमान! हम मसीह येशु से भेंट करना चाहते हैं.”"},{"book":"योहन","chapter":"12","verse":"22","text":"फ़िलिप्पॉस ने आन्द्रेयास को यह सूचना दी और उन दोनों ने जाकर मसीह येशु को."},{"book":"योहन","chapter":"12","verse":"23","text":"यह सुनकर मसीह येशु ने उनसे कहा, “मनुष्य के पुत्र के गौरवान्वित होने का समय आ गया है."},{"book":"योहन","chapter":"12","verse":"24","text":"मैं तुम पर यह अटल सच्चाई प्रकट कर रहा हूं: जब तक बीज भूमि में पड़कर मर न जाए, अकेला ही रहता है परंतु यदि वह मर जाए तो बहुत फलता है."},{"book":"योहन","chapter":"12","verse":"25","text":"जो अपने जीवन से प्रेम रखता है, उसे खो देता है परंतु जो इस संसार में अपने जीवन से प्रेम नहीं रखता, उसे अनंत जीवन के लिए सुरक्षित रखेगा."},{"book":"योहन","chapter":"12","verse":"26","text":"यदि कोई मेरी सेवा करता है, वह मेरे पीछे चले. मेरा सेवक वहीं होगा जहां मैं हूं. जो मेरी सेवा करता है, उसका पिता परमेश्वर आदर करेंगे."},{"book":"योहन","chapter":"12","verse":"27","text":"“इस समय मेरी आत्मा व्याकुल है. मैं क्या कहूं? ‘पिता, मुझे इस स्थिति से बचा लीजिए’? किंतु इसी कारण से तो मैं यहां तक आया हूं."},{"book":"योहन","chapter":"12","verse":"28","text":"पिता, अपने नाम का गौरव कीजिए.”"},{"book":"योहन","chapter":"12","verse":"29","text":"भीड़ ने जब यह सुना तो कुछ ने कहा, “देखो, बादल गरजा!” अन्य कुछ ने कहा, “किसी स्वर्गदूत ने उनसे कुछ कहा है.”"},{"book":"योहन","chapter":"12","verse":"30","text":"इस पर मसीह येशु ने उनसे कहा, “यह आवाज मेरे नहीं, तुम्हारे लिए है."},{"book":"योहन","chapter":"12","verse":"31","text":"इस संसार के न्याय का समय आ गया है और अब इस संसार के हाकिम को निकाल दिया जाएगा."},{"book":"योहन","chapter":"12","verse":"32","text":"जब मैं पृथ्वी से ऊंचे पर उठाया जाऊंगा तो सब लोगों को अपनी ओर खींच लूंगा.”"},{"book":"योहन","chapter":"12","verse":"33","text":"इसके द्वारा मसीह येशु ने यह संकेत दिया कि उनकी मृत्यु किस प्रकार की होगी."},{"book":"योहन","chapter":"12","verse":"34","text":"भीड़ ने उनसे प्रश्न किया, “हमने व्यवस्था में से सुना है कि मसीह का अस्तित्व सर्वदा रहेगा. आप यह कैसे कहते हैं कि मनुष्य के पुत्र का ऊंचे पर उठाया जाना ज़रूरी है? कौन है यह मनुष्य का पुत्र?”"},{"book":"योहन","chapter":"12","verse":"35","text":"तब मसीह येशु ने उन्हें उत्तर दिया, “ज्योति तुम्हारे मध्य कुछ ही समय तक है. जब तक ज्योति है, चलते रहो, ऐसा न हो कि अंधकार तुम्हें आ घेरे क्योंकि जो अंधकार में चलता है, वह नहीं जानता कि किस ओर जा रहा है."},{"book":"योहन","chapter":"12","verse":"36","text":"जब तक तुम्हारे पास ज्योति है, ज्योति में विश्वास करो कि तुम ज्योति की संतान बन सको.” यह कहकर मसीह येशु वहां से चले गए और उनसे छिपे रहे."},{"book":"योहन","chapter":"12","verse":"37","text":"यद्यपि मसीह येशु ने उनके सामने अनेक अद्भुत चिन्ह दिखाए थे तौभी वे लोग उनमें विश्वास नहीं कर रहे थे;"},{"book":"योहन","chapter":"12","verse":"38","text":"जिससे भविष्यवक्ता यशायाह का यह वचन पूरा हो:"},{"book":"योहन","chapter":"12","verse":"39","text":"वे विश्वास इसलिये नहीं कर पाये कि भविष्यवक्ता यशायाह ने यह भी कहा है:"},{"book":"योहन","chapter":"12","verse":"40","text":"“परमेश्वर ने उनकी आंखें अंधी"},{"book":"योहन","chapter":"12","verse":"41","text":"यशायाह ने यह वर्णन इसलिये किया कि उन्होंने प्रभु का प्रताप देखा और उसका वर्णन किया."},{"book":"योहन","chapter":"12","verse":"42","text":"अनेकों ने, यहां तक कि अधिकारियों ने भी मसीह येशु में विश्वास किया किंतु फ़रीसियों के कारण सार्वजनिक रूप से स्वीकार नहीं किया कि कहीं उन्हें यहूदी सभागृह से निकाल न दिया जाए"},{"book":"योहन","chapter":"12","verse":"43","text":"क्योंकि उन्हें परमेश्वर से प्राप्‍त आदर की तुलना में मनुष्यों से प्राप्‍त आदर अधिक प्रिय था."},{"book":"योहन","chapter":"12","verse":"44","text":"मसीह येशु ने ऊंचे शब्द में कहा, “जो कोई मुझमें विश्वास करता है, वह मुझमें ही नहीं परंतु मेरे भेजनेवाले में विश्वास करता है."},{"book":"योहन","chapter":"12","verse":"45","text":"क्योंकि जो कोई मुझे देखता है, वह मेरे भेजनेवाले को देखता है."},{"book":"योहन","chapter":"12","verse":"46","text":"मैं संसार में ज्योति बनकर आया हूं कि वे सभी, जो मुझमें विश्वास करें, अंधकार में न रहें."},{"book":"योहन","chapter":"12","verse":"47","text":"“मैं उस व्यक्ति पर दोष नहीं लगाता, जो मेरे संदेश सुनकर उनका पालन नहीं करता क्योंकि मैं संसार पर दोष लगाने नहीं परंतु संसार के उद्धार के लिए आया हूं."},{"book":"योहन","chapter":"12","verse":"48","text":"जो कोई मेरा तिरस्कार करता है और मेरे समाचार को ग्रहण नहीं करता, उस पर आरोप लगानेवाला एक ही है: मेरा समाचार; वही उसे अंतिम दिन दोषी घोषित करेगा."},{"book":"योहन","chapter":"12","verse":"49","text":"मैंने अपनी ओर से कुछ नहीं कहा, परंतु मेरे पिता ने, जो मेरे भेजनेवाले हैं, आज्ञा दी है कि मैं क्या कहूं और कैसे कहूं."},{"book":"योहन","chapter":"12","verse":"50","text":"मैं जानता हूं कि उनकी आज्ञा का पालन अनंत जीवन है. इसलिये जो कुछ मैं कहता हूं, ठीक वैसा ही कहता हूं, जैसा पिता ने मुझे कहने की आज्ञा दी है.”"}]}