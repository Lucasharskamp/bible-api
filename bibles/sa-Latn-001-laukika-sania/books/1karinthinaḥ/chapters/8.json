{"data":[{"book":"1 karinthinaḥ","chapter":"8","verse":"1","text":"devaprasāde sarvveṣām asmākaṁ jñānamāste tadvayaṁ vidmaḥ| tathāpi jñānaṁ garvvaṁ janayati kintu premato niṣṭhā jāyate|"},{"book":"1 karinthinaḥ","chapter":"8","verse":"2","text":"ataḥ kaścana yadi manyate mama jñānamāsta iti tarhi tena yādṛśaṁ jñānaṁ ceṣṭitavyaṁ tādṛśaṁ kimapi jñānamadyāpi na labdhaṁ|"},{"book":"1 karinthinaḥ","chapter":"8","verse":"3","text":"kintu ya īśvare prīyate sa īśvareṇāpi jñāyate|"},{"book":"1 karinthinaḥ","chapter":"8","verse":"4","text":"devatābaliprasādabhakṣaṇe vayamidaṁ vidmo yat jaganmadhye ko'pi devo na vidyate, ekaśceśvaro dvitīyo nāstīti|"},{"book":"1 karinthinaḥ","chapter":"8","verse":"5","text":"svarge pṛthivyāṁ vā yadyapi keṣucid īśvara iti nāmāropyate tādṛśāśca bahava īśvarā bahavaśca prabhavo vidyante"},{"book":"1 karinthinaḥ","chapter":"8","verse":"6","text":"tathāpyasmākamadvitīya īśvaraḥ sa pitā yasmāt sarvveṣāṁ yadarthañcāsmākaṁ sṛṣṭi rjātā, asmākañcādvitīyaḥ prabhuḥ sa yīśuḥ khrīṣṭo yena sarvvavastūnāṁ yenāsmākamapi sṛṣṭiḥ kṛtā|"},{"book":"1 karinthinaḥ","chapter":"8","verse":"7","text":"adhikantu jñānaṁ sarvveṣāṁ nāsti yataḥ kecidadyāpi devatāṁ sammanya devaprasādamiva tad bhakṣyaṁ bhuñjate tena durbbalatayā teṣāṁ svāntāni malīmasāni bhavanti|"},{"book":"1 karinthinaḥ","chapter":"8","verse":"8","text":"kintu bhakṣyadravyād vayam īśvareṇa grāhyā bhavāmastannahi yato bhuṅktvā vayamutkṛṣṭā na bhavāmastadvadabhuṅktvāpyapakṛṣṭā na bhavāmaḥ|"},{"book":"1 karinthinaḥ","chapter":"8","verse":"9","text":"ato yuṣmākaṁ yā kṣamatā sā durbbalānām unmāthasvarūpā yanna bhavet tadarthaṁ sāvadhānā bhavata|"},{"book":"1 karinthinaḥ","chapter":"8","verse":"10","text":"yato jñānaviśiṣṭastvaṁ yadi devālaye upaviṣṭaḥ kenāpi dṛśyase tarhi tasya durbbalasya manasi kiṁ prasādabhakṣaṇa utsāho na janiṣyate?"},{"book":"1 karinthinaḥ","chapter":"8","verse":"11","text":"tathā sati yasya kṛte khrīṣṭo mamāra tava sa durbbalo bhrātā tava jñānāt kiṁ na vinaṁkṣyati?"},{"book":"1 karinthinaḥ","chapter":"8","verse":"12","text":"ityanena prakāreṇa bhrātṛṇāṁ viruddham aparādhyadbhisteṣāṁ durbbalāni manāṁsi vyāghātayadbhiśca yuṣmābhiḥ khrīṣṭasya vaiparītyenāparādhyate|"},{"book":"1 karinthinaḥ","chapter":"8","verse":"13","text":"ato hetoḥ piśitāśanaṁ yadi mama bhrātu rvighnasvarūpaṁ bhavet tarhyahaṁ yat svabhrātu rvighnajanako na bhaveyaṁ tadarthaṁ yāvajjīvanaṁ piśitaṁ na bhokṣye|"}]}