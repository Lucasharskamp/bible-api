{"data":[{"book":"Mak","chapter":"2","verse":"1","text":"Rari mbari vhɨzgi, Zisas wom taagia Kaperneaman vergi. Ana vergap, wo phenan kim, gumgi gu mbigi vhɨrve ana taagia zergi kameŋ mbararagi. 2.1 Nza kaŋgi fhuvara. Mba phen ana the phen. Zisas Kaperneaman verav ana mba phenan ki. Mbe gumgi mbari, mbe khueŋ ndɨkndɨgi, ana Pita gum Andru phen ma (Mak 1.29 ganɨri)."},{"book":"Mak","chapter":"2","verse":"2","text":"Mbe ne mbararagiap, gumgi gu mbigi vhɨrve siav ana phena suagi. Mba phena vhee za givigim, ana thɨmkamani vhɨra givigi. Zisas mbaram Fhe Bakɨme bunin mbe nzuai."},{"book":"Mak","chapter":"2","verse":"3","text":"Zisas Fhe Bakɨme bunin mbe nzuav kim, gumgi mbari bigi rimgi guma mbe ndiga ana han zi. Fethɨgi gumgi kaar ana ndigap, mbe zi."},{"book":"Mak","chapter":"2","verse":"4","text":"Mbe zav garim, mba Zisas ki phena thɨm, ana za givigi. Mbe Zisas han ŋgɨrgane mbovaragi. Mbe thav, mba guma ndigap phena kɨrar ndav mba phena kɨrar thooŋ ga mbui. Mbe ana thooŋ ga muuŋgiap, mbaram mpiin mba guman kaan fegap, ana ndi mbarigim, ana Zisas han veri. 2.4 Mbe Zudaiŋ wo pheni ga mbuav, mbe kovsɨgi fara muuŋgi pheni ga mbui. Mbe pheni kɨri mparavgi. Mbe mba pheni kɨrin ndav zeri sari ki."},{"book":"Mak","chapter":"2","verse":"5","text":"2.5: Ru 7.48Zisas mba guma garav, ana mba mbe ana khothɨgap muuŋgi bigi gangiap, khaŋ mba bigi rimgi guma ga nzuai, “Nan kam, ndu fhum muuŋgi tɨvi mbatɨgi vhɨzgi.” Zisas suani gu harani mbatɨgi guman kurigim, ana nzerigi. (2.4)"},{"book":"Mak","chapter":"2","verse":"6","text":"Zisas nen ana nzuaim, mba Zudaiŋ tɨvi vhuuiŋ kaŋgi gumgi mbari zegap maaŋ piigiap kav, wari wo ndavi vherira kha ndɨkndɨga mbui,"},{"book":"Mak","chapter":"2","verse":"7","text":"2.7: Jop 14.4; Ais 43.25; 1 Zo 1.9“Khe thaŋ nzuav khaŋ muuŋgi buni nzuai? Ana Fhe Bakɨmen zɨn farfagi? Guma the harigi guma muuŋgi tɨvi mbatɨgi vhɨzgirga tuktɨgi fhu. Fhe Bakɨme nduara.”"},{"book":"Mak","chapter":"2","verse":"8","text":"Mbe mba ndɨkndɨgi ga mbuavra thagim, Zisas wo ndava vhen mbe ndɨkndɨgi kaŋgiap, khaŋ mbe nzuai, “Nde ram muuŋgiap kha ndɨkndɨgi ga mbui?"},{"book":"Mak","chapter":"2","verse":"9","text":"Maaŋgi kameŋ nzerigi? Gu khaŋ suaŋrie, ‘Gu ndu tɨvi mbatɨgi vhɨzgi’? Ee, gu khaŋ suaŋrie, ‘Ndu khavgip, wo kaa ndigip, ŋgɨri’?"},{"book":"Mak","chapter":"2","verse":"10","text":"Gu mba tɨvar muuŋgirim, nde gangip kaŋgirga, Fhe Bakɨme Guma Guar, ana kha nuianan tɨvi mbatɨgi vhɨzɨrga ŋkasŋka ki.”"},{"book":"Mak","chapter":"2","verse":"11","text":"Ana nen mbe suaŋgiap, khaŋ mba bigi rimgi guma ga nzuai, “Gu ndu nzuai, ndu khavgip, wo kaa ndigip, taagi wo phenan ŋgɨ.”"},{"book":"Mak","chapter":"2","verse":"12","text":"2.12: Mt 9.33Zisas ne nzuavra thagi, mba guma za khavgiap, wo kaa ndigap, kɨrar hi. Mba gumgi gu mbigi zam ana garav, ŋgava mbatɨga mbuav, Fhe Bakɨme zɨ ndi vun kuamkuav khaŋ nzuai, “Nza fhum khaŋ muuŋgi bigeŋ gangi fhu.”"},{"book":"Mak","chapter":"2","verse":"13","text":"Zisas mba bigeŋ ga muuŋgiap, wo phena thav, khavgiav Gariri mbɨ gaar vergi. Ana vergim, gumgi gu mbigi vhɨrve zav ana phok thɨgi, ana Fhe Bakɨme bunin mbe nzuai."},{"book":"Mak","chapter":"2","verse":"14","text":"2.14: Zo 1.43Ana mbe nzuav, mbɨ gaa ga tɨgap vui. Ana vuav Arfias kama Rivai garim, ana mbe ŋkɨɨ ndi ndɨɨi phena perav ki. Zisas ana garav, khaŋ ana nzuai, “Rivai, ndu zɨ na phorgɨv ŋka ŋgɨrga.” Rivai ana mbararagiap, khavgiap, ana phorga vui. 2.14 Matiu harigi zɨ khare, Rivai."},{"book":"Mak","chapter":"2","verse":"15","text":"Zumgum Zisas Rivai phenan ka pi. Ŋkɨɨa ndia rui gumgi vhɨrve gum, tɨvi mbatɨgi ga mbui gumgi vhɨrve, ana phorga rui gumgi, mbe vhɨra ana phorga pi. Mbe khaŋ muuŋgiap, mba ŋkɨɨa ndia rui gumgi vhɨrve gum, tɨvi mbatɨgi ga mbui gumgi vhɨrve, mbe vhɨra ana phorga rui gumgi mbari ma."},{"book":"Mak","chapter":"2","verse":"16","text":"2.16: Mt 11.19; Ru 15.1-2Ana mbe phorga pav kim, mba Zudaiŋ tɨvi vhuuiŋ kaŋgi Fherasiŋ gumgi ana gangiap, mbaram ana phorga rui gumgir nzai, “Ana thaŋ nzuav kha ŋkɨɨa ndia rui gumgi gum tɨvi mbatɨgi ga mbui gumgi phorga pi?” 2.16 Mbe Fherasiŋ, mbe tɨvi vhɨrve zɨn vui. Mbe mba tɨvi zɨn vov kha ndɨkndɨga mbui, guma mba tɨvi zɨn vui fhu, mbe kha ndɨkndɨgar mba guma ga mbui, ana tɨvi mbatɨgi ga mbui guma ma. Ana maaŋ mbuav Fhe Bakɨme nɨman nzaŋnzaŋgi. Mbe mba tɨvi zɨn vov gari guma mba tɨvi zɨn vui fhuv gumgi phorgɨ kɨrga, mba guma ana vhɨra Fhe Bakɨme nɨman nzaŋnzaŋgi. Mbe Fherasiŋ, mbe mba ŋkɨɨa ndia rui gumgi, mbe kha ndɨkndɨgar mbe mbui, mbe Romiŋ ndi ŋkɨɨa ndia rui gumgi, mbe Fhe Bakɨme nɨman nzaŋnzaŋgi. Mbe khaŋ muuŋgiap, mbe zazera mba tɨvi mbatɨgi ga mbui Romiŋ gumgi phorga ki."},{"book":"Mak","chapter":"2","verse":"17","text":"Zisas mbe nzambareŋ mbararagiap, khaŋ mbe nzuai, “Rɨɨi fhuv gumgi, mbe thaŋ suaŋv rɨɨi phenan ŋgari guman han ŋgɨrie? Rɨɨi gumgi, mbe nduarira rɨɨi phenan ŋgari guman han vui. Gu gumgi vhuuiŋ ga nzua zɨgi fhuvara. Gu khaŋ muuŋgi tɨvi mbatɨgi ga mbui gumgir kamɨn za zɨgi.” Zisas Rivair kamgi. (2.14)"},{"book":"Mak","chapter":"2","verse":"18","text":"Tuga mben Zon phorga rui gumgi gum Fherasiŋ phorga rui gumgi, mbe Fhe Bakɨme phorgav suan zav mba thamthagi raa ma. Zisas phorga rui gumgi mba raar pav kim, gumgi mbari Zisas han zav kha nzambaran ana muuŋgi: “Ram muuŋgi tɨv khare? Zon phorga rui gumgi gum Fherasiŋ phorga rui gumgi, mbe ntige Fhe Bakɨme phorgɨv suan zav mba thamthagi. Na ndu phorga rui gumgi, mbe Fhe Bakɨme phorga suan zav mba thamthagi fhu.”"},{"book":"Mak","chapter":"2","verse":"19","text":"Zisas ne mbararagiap, kha nzambaren mbe muuŋgi. “Guma the muun rɨgɨr zav shama bakɨme mbuav, gumgi mbarir kamgim, mbe zegi. Ana mbe phorga kim, mbe ram muuŋgip mba thamtharie? Fhuvara! Ana mbe phorga kim, mbe mba tharga tuktɨgi fhu."},{"book":"Mak","chapter":"2","verse":"20","text":"Mbe mba tharga tuk ki. Mba tuk hɨgɨrga. Gumgi thari ana suirav ŋgɨgɨrim, mbe mba tugen, mbe mba thamtharga."},{"book":"Mak","chapter":"2","verse":"21","text":"“Nde vhɨra khueŋ mbarara. Guma the shaa fɨga kameŋ ndigap, shaa vura thooŋ phorga samgirga fhu. Ana maaŋ muuŋgirga, mba shaa fɨga kameŋ mba shaa suirav, ana rɨzgirga, mba shaa thooŋ guigira kɨvgirga."},{"book":"Mak","chapter":"2","verse":"22","text":"Guma the wain kama ndigap, wain rui sɨga ndera vurar ruigirga fhu. Ana maaŋ muuŋgirga, mba sɨga ndera vur furav, mba sɨga nder gu wain, mani vhɨra mbatɨgirga. Ana maaŋ muuŋgirga fhu. Ana wain kaman sɨga ndera kamara ruigirga.”"},{"book":"Mak","chapter":"2","verse":"23","text":"Zisas Sabat raa mbevin rezi fara muuŋgi mba wit mɨni mbave sharav vui. Ana phorga rui gumgi, ana phorga vov, mba wit vhɨgi mbari korav vui."},{"book":"Mak","chapter":"2","verse":"24","text":"2.24: Lo 23.25Mbe vuim, Fherasiŋ gumgi mbari, mbe gangiap khaŋ Zisas ga nzuai, “Ndu ganɨ. Mbe thaŋ nzuav Sabat tɨva phɨrgiap, Sabatar kha tɨva mbui?”"},{"book":"Mak","chapter":"2","verse":"25","text":"Zisas mbe ŋgarkarav khaŋ nzuai, “Nde mba Devit muuŋgi bigeŋ, mbe ne khergi, ne ki. Nde ne gangi fhuve? Ana wo gumgir kov, mbe thir vhɨzgiap ana mba bigeŋ muuŋgi."},{"book":"Mak","chapter":"2","verse":"26","text":"Ana vov, Fhe Bakɨme Phena vhen vergap, ana Fhe Bakɨme nɨma ndarigi vikntuu, ana nta mbegi. Ana nta pav, vhɨra mbarir wo gumgi ga nɨɨŋgim, mbe vhɨra nta mbegi. Ana nta mbegi tugar, Abiatar Fhe Bakɨme rotu gari guman pan ki. Mbe kha khesharigi tɨv ki. Mba mba, Fhe Bakɨme rotu gari gumgi, mbe nduarira pi mba ma.”"},{"book":"Mak","chapter":"2","verse":"27","text":"Zisas nen mbe nzua vov khaŋ mbe nzuai, “Fhe Bakɨme guma ga nzuav Sabat ga muuŋgi. Ana Sabat ga nzuav guma ga muuŋgi fhuvara."},{"book":"Mak","chapter":"2","verse":"28","text":"2.28: Mt 12.8Nde khueŋ kaŋgiri, Fhe Bakɨme Guma Guar, ana vhɨra Sabat Guma Bakɨme ma.”"}]}