{"data":[{"book":"Yohani","chapter":"15","verse":"1","text":"“Nene ndi mzabibu wa chakaka na Dadi wangu mwene ndi mulimaji."},{"book":"Yohani","chapter":"15","verse":"2","text":"Lipanda loloha mugati yangu langapambika matunda mwene akuliwusa, na lipanda loloha lelipambika akulikita livyayi bwina muni lipambikayi neju."},{"book":"Yohani","chapter":"15","verse":"3","text":"Nyenye mmali kunyamba ndava lilovi lenavajovili lila."},{"book":"Yohani","chapter":"15","verse":"4","text":"Mtama mugati yangu, na nene nitama mugati yinu. Ngati lipanda nakuhotola kupapimbika lene ngati livili lepi palihina, mewawa nyenye nakuhotola kupambika ngati mutama lepi mugati ya nene.”"},{"book":"Yohani","chapter":"15","verse":"5","text":"Nene ndi mzabibu, na nyenye ndi mambanda. Mweitama mugati yangu, na nene nivyayi mugati yaki, mwenuyo ipambika gamahele, muni changali nene nakuhotola kuhenga chochoha."},{"book":"Yohani","chapter":"15","verse":"6","text":"Mundu ngati itama lepi mugati yangu yati itagiwa kuvala ngati lipanda chelitagiwa kuvala na kuyuma. Lipanda ngati lenilo vandu vakulinonga na kulitaga pamotu litinyikayi."},{"book":"Yohani","chapter":"15","verse":"7","text":"Ngati nyenye mwitama mugati yangu na malovi gangu yati gitama mugati yinu, muyupa chindu chochoha chemwigana yati mwipewa."},{"book":"Yohani","chapter":"15","verse":"8","text":"Ukulu wa Dadi wangu ulangasika ngati nyenye mwipambika matunda gamahele na kuvya vawuliwa vangu."},{"book":"Yohani","chapter":"15","verse":"9","text":"Nene nikuvagana nyenye ngati Dadi cheaniganili nene. Mtama muuganu wangu."},{"book":"Yohani","chapter":"15","verse":"10","text":"Mwakayidakila mihilu yangu yati itama mugati yangu, ngati nene cheniyidakili malagizu ga Dadi wangu na kutama muuganu waki."},{"book":"Yohani","chapter":"15","verse":"11","text":"Nivajovili mambu genaga muni luheku lwangu lutama mugati yinu, na luheku lwinu lutimila."},{"book":"Yohani","chapter":"15","verse":"12","text":"Mihilu yangu ndi iyi: Mgananayi, ngati chenikuvagana nyenye."},{"book":"Yohani","chapter":"15","verse":"13","text":"Kawaka mundu mweavi na uganu mkulu neju kuliku uwu, wa mundu kuwusa wumi waki ndava ya vankozi vaki."},{"book":"Yohani","chapter":"15","verse":"14","text":"Nyenye vankozi vangu mwakahenga chenivalagiza."},{"book":"Yohani","chapter":"15","verse":"15","text":"Nakuvakemela kavili vehengaji, muni mtangatila imanya lepi cheikita mtopeswa waki. Nambu nyenye nivakemili vankozi, ndava muni goha genayuwini kwa Dadi wangu nivajovili."},{"book":"Yohani","chapter":"15","verse":"16","text":"Nyenye nakunihagula nene, nambu nene ndi mwenivahagwili na kuvatuma mhamba mkapambika matunda ndi mahengu gabwina gegisigalia, mwene Dadi ahotola kuvapela chindu chochoa chemwiyupa kwa liina langu."},{"book":"Yohani","chapter":"15","verse":"17","text":"Hinu, muhilu wangu ukulu ndi wenuwu mgananayi."},{"book":"Yohani","chapter":"15","verse":"18","text":"Ngati vandu va mulima vakuvayomela nyenye, mkoto kukosiwa kuvya vakuniyomela nene kwakona kuvayomela nyenye."},{"book":"Yohani","chapter":"15","verse":"19","text":"Ngati nyenye kuvya vandu va pamulima, mulima ngauvaganili nyenye ngati vandu vaki. Nambu ndava nyenye vandu lepi va pamulima, ndi nene nivahagwili kuhuma pamulima, ndava ya genago vandu va mulima vakuvayomela."},{"book":"Yohani","chapter":"15","verse":"20","text":"Mkumbuka lilovi lila lenivajovili, mtangatila lepi mkulu kuliku mtopeswa waki. Yakavya vanig'aisi nene, mewawa vakuvang'aisa na nyenye, ngati malovi gangu vagakamwili mewa vakugakamula na malovi ginu."},{"book":"Yohani","chapter":"15","verse":"21","text":"Nambu genaga goha vakuvakitila ndava nyenye mukunisadika nene muni mwavandu vangu, ndava vakummanya lepi yula mweanitumili."},{"book":"Yohani","chapter":"15","verse":"22","text":"Ngati nabweli lepi na kulongela navu, ngavavalangiwi lepi vakumbudila Chapanga, nambu hinu nakuhotola kujova kuvya vambudili lepi Chapanga."},{"book":"Yohani","chapter":"15","verse":"23","text":"Mundu yoyoha mweakuniyomela nene, mewawa akumyomela Dadi wangu."},{"book":"Yohani","chapter":"15","verse":"24","text":"Ngati nihengili lepi kwavi mambu gangahengeka na mundu yungi kwavi, ngavavalangiwi lepi vambudili Chapanga, nambu hinu vagaweni gachinamtiti genihengili ndi vaniyomili nene mewawa vamuyomili Dadi wangu."},{"book":"Yohani","chapter":"15","verse":"25","text":"Nambu vahengili lijambu lenili muni malovi gegayandikwi mu Malagizu gatimilayi! “Vaniyomili waka!”"},{"book":"Yohani","chapter":"15","verse":"26","text":"Peibwela mtangatila mwenuyo mwenikumtuma kwinu kuhuma kwa Dadi, mwenuyo ndi Mpungu Msopi mweakuvajovela uchakaka kumvala Chapanga. Yati nikumtuma kwinu kuhuma kwa Dadi, mwene yati akuvajovela kunivala nene."},{"book":"Yohani","chapter":"15","verse":"27","text":"Nyenye mewa yati mukuvajovela vandu kunivala nene ndava muvi na nene kuhumila pakutumbula."}]}