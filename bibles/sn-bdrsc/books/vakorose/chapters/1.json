{"data":[{"book":"VaKorose","chapter":"1","verse":"1","text":"Pauro, mupostori waKristu Jesu nokuda kwaMwari, naTimoti hama yedu,"},{"book":"VaKorose","chapter":"1","verse":"2","text":"kuhama tsvene uye dzakatendeka dziri muna Kristu paKorose:"},{"book":"VaKorose","chapter":"1","verse":"3","text":"Tinogara tichivonga Mwari, Baba vaIshe wedu Jesu Kristu, patinokunyengetererai,"},{"book":"VaKorose","chapter":"1","verse":"4","text":"nokuti takanzwa nezvokutenda kwenyu muna Kristu Jesu uye nezvorudo rwamunarwo kuvatsvene vose,"},{"book":"VaKorose","chapter":"1","verse":"5","text":"kutenda norudo zvinobva patariro yamakachengeterwa kudenga uye iyo yamakatonzwa nezvayo mushoko rezvokwadi, iro vhangeri"},{"book":"VaKorose","chapter":"1","verse":"6","text":"rakasvika kwamuri. Munyika yose vhangeri iri riri kubereka zvibereko uye richikura sezvarakanga richiita pakati penyu kubvira pazuva ramakarinzwa uye mukanzwisisa nyasha dzaMwari muzvokwadi yose."},{"book":"VaKorose","chapter":"1","verse":"7","text":"Makazvidzidza kubva kuna Epafrodhitasi, muranda pamwe chete nesu anodikanwa, mushumuri akatendeka waKristu nokuda kwedu,"},{"book":"VaKorose","chapter":"1","verse":"8","text":"uye akatiudzawo nezvorudo rwenyu muMweya."},{"book":"VaKorose","chapter":"1","verse":"9","text":"Nokuda kwaizvozvi, kubvira pazuva ratakanzwa nezvenyu, hatina kurega kukunyengetererai tichikumbira Mwari kuti akuzadzei nokuziva kuda kwake kubudikidza nouchenjeri hwose hwomweya, uye nokunzwisisa."},{"book":"VaKorose","chapter":"1","verse":"10","text":"Uye tinonyengeterera izvi kuitira kuti mugare upenyu hwakafanira uye kuti mumufadze iye mune zvose: muchibereka zvibereko mumabasa ose akanaka, muchikura mukuziva Mwari,"},{"book":"VaKorose","chapter":"1","verse":"11","text":"muchisimbiswa nesimba rose maererano nokubwinya kwesimba rake kuti muve nokutsunga kukuru uye nomwoyo murefu, muchifara kwazvo"},{"book":"VaKorose","chapter":"1","verse":"12","text":"muchivonga ivo Baba, vakaita kuti mukodzere kugovana nhaka yavatsvene muumambo hwechiedza."},{"book":"VaKorose","chapter":"1","verse":"13","text":"Nokuti akatinunura kubva pasimba rerima akatiuyisa kuumambo hwoMwanakomana waanoda,"},{"book":"VaKorose","chapter":"1","verse":"14","text":"watine dzikinuro maari, iko kuregererwa kwezvivi."},{"book":"VaKorose","chapter":"1","verse":"15","text":"Ndiye mufananidzo waMwari asingaonekwi, dangwe rezvisikwa zvose."},{"book":"VaKorose","chapter":"1","verse":"16","text":"Nokuti zvinhu zvose zvakasikwa naye: zviri kudenga nezviri panyika, zvinoonekwa nezvisingaonekwi, zvigaro zvoushe kana masimba kana vatongi kana vane simba; zvinhu zvose zvakasikwa naye uye zvakasikirwa iye."},{"book":"VaKorose","chapter":"1","verse":"17","text":"Iye anotangira zvose, uye zvinhu zvose zvinobatana maari."},{"book":"VaKorose","chapter":"1","verse":"18","text":"Ndiye musoro womuviri, iyo kereke; ndiye wokutanga uye ndiye dangwe ravakamuka kubva kuvakafa, kuitira kuti pazvinhu zvose iye ave mukuru."},{"book":"VaKorose","chapter":"1","verse":"19","text":"Nokuti Mwari akafadzwa nazvo kuti kuzara kwake kwose kugare maari,"},{"book":"VaKorose","chapter":"1","verse":"20","text":"uye kubudikidza naye ayananise kwaari zvinhu zvose, zvingava zvinhu zviri panyika kana zvinhu zviri kudenga, nokuita rugare kubudikidza neropa rake, rakateurwa pamuchinjikwa."},{"book":"VaKorose","chapter":"1","verse":"21","text":"Kare makanga muri vatorwa kuna Mwari uye maiva vavengi mupfungwa dzenyu nokuda kwetsika dzenyu dzakaipa."},{"book":"VaKorose","chapter":"1","verse":"22","text":"Asi zvino akakuyananisai nomuviri waKristu kubudikidza norufu kuti akuisei pamberi pake muri vatsvene, vasina chavanopomerwa uye makasunungurwa kubva pakupomerwa"},{"book":"VaKorose","chapter":"1","verse":"23","text":"kana muchirambira mukutenda kwenyu, makasimbiswa uye makasimba, musingazungunuswi kubva patariro iri muvhangeri. Ndiro vhangeri ramakanzwa uye rakaparidzirwa kuzvisikwa zvose pasi pedenga, uye iro ini, Pauro, ndakaitwa muranda nokuda kwaro."},{"book":"VaKorose","chapter":"1","verse":"24","text":"Zvino ndinofara mune zvamakatamburirwa imi, uye ndinozadzisa munyama yangu izvo zvichiri kushayikwa maererano nokutambudzika kwaKristu, nokuda kwomuviri wake, iyo kereke."},{"book":"VaKorose","chapter":"1","verse":"25","text":"Ini ndava muranda wayo nokutumwa kwandakaitwa naMwari kuti ndiise kwamuri shoko raMwari nokuzara kwaro,"},{"book":"VaKorose","chapter":"1","verse":"26","text":"chakavanzika chakanga chakavigwa kubvira kare uye kumarudzi namarudzi, asi zvino zvakazarurirwa vatsvene."},{"book":"VaKorose","chapter":"1","verse":"27","text":"Kwavari, Mwari akasarudza kuti azivise pakati pavaHedheni, pfuma inobwinya yechakavanzika ichi, iye Kristu mamuri, tariro yokubwinya."},{"book":"VaKorose","chapter":"1","verse":"28","text":"Tinomuparidza, tichirayira uye tichidzidzisa munhu wose nouchenjeri hwose, kuitira kuti tisvitse munhu wose akakwana muna Kristu."},{"book":"VaKorose","chapter":"1","verse":"29","text":"Nokuda kwaizvozvi, ndinoshanda nesimba, ndichirwisa nesimba rake rose, rinoshanda zvikuru mandiri."}]}