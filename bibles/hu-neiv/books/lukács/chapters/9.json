{"data":[{"book":"Lukács","chapter":"9","verse":"1","text":"Miután összehívta Jézus tizenkét tanítványát, erőt és hatalmat adott nekik minden ördög felett, és betegségek gyógyítására is."},{"book":"Lukács","chapter":"9","verse":"2","text":"Aztán elküldte őket, hogy prédikálják Isten országát, és betegeket gyógyítsanak."},{"book":"Lukács","chapter":"9","verse":"3","text":"Ezt mondta nekik: „Semmit ne vigyetek az útra, se botot, se táskát, se kenyeret, se pénzt, két-két ruhátok se legyen."},{"book":"Lukács","chapter":"9","verse":"4","text":"Amelyik házba bementek, ott maradjatok, és onnan induljatok tovább."},{"book":"Lukács","chapter":"9","verse":"5","text":"Ha nem fogadnak be titeket, amikor kimentek abból a városból, még a port is verjétek le lábatokról, bizonyságul ellenük.“"},{"book":"Lukács","chapter":"9","verse":"6","text":"Azok tehát útra keltek, bejárták a falvakat, hirdették az evangéliumot, és gyógyítottak mindenütt."},{"book":"Lukács","chapter":"9","verse":"7","text":"Heródes, a negyedes fejedelem meghallotta mindazt, ami történt, és zavarban volt, mert némelyek azt mondták, hogy János támadt fel a halálból."},{"book":"Lukács","chapter":"9","verse":"8","text":"Mások szerint Illés jelent meg, ismét mások pedig, hogy a próféták közül támadt fel valaki."},{"book":"Lukács","chapter":"9","verse":"9","text":"Heródes ezt mondta: „Jánost lefejeztettem, kicsoda hát ez, akiről én ilyen dolgokat hallok?“ És látni akarta őt."},{"book":"Lukács","chapter":"9","verse":"10","text":"Amikor visszatértek, az apostolok elbeszéltek neki mindent, amit cselekedtek. Akkor maga mellé vette őket, és elvonult velük egy magányos helyre, egy Bétsaida nevű városba."},{"book":"Lukács","chapter":"9","verse":"11","text":"Amikor a sokaság ezt megtudta, követte őt, és ő örömmel fogadta őket, Isten országáról beszélt nekik, és akiknek gyógyulásra volt szükségük, azokat meggyógyította."},{"book":"Lukács","chapter":"9","verse":"12","text":"Amikor a nap már hanyatlani kezdett, a tizenkettő odament hozzá, ezt mondták neki: „Bocsásd el a sokaságot, hogy menjenek el, és a környező falvakban és majorokban megszálljanak, és élelmet találjanak, mert itt puszta helyen vagyunk.“"},{"book":"Lukács","chapter":"9","verse":"13","text":"Ő pedig ezt mondta nekik: „Adjatok nekik ti enni!“"},{"book":"Lukács","chapter":"9","verse":"14","text":"Mert mintegy ötezer férfi volt ott."},{"book":"Lukács","chapter":"9","verse":"15","text":"Így cselekedtek, és leültették valamennyit."},{"book":"Lukács","chapter":"9","verse":"16","text":"Ő pedig vette az öt kenyeret és két halat, égre emelte szemét, megáldotta azokat, és megszegte, és a tanítványoknak adta, hogy a sokaság elé tegyék."},{"book":"Lukács","chapter":"9","verse":"17","text":"Mindnyájan ettek és jóllaktak, és összeszedték a megmaradt darabokat, tizenkét kosárral."},{"book":"Lukács","chapter":"9","verse":"18","text":"Történt, hogy amikor egyszer magában imádkozott, és csak a tanítványok voltak vele, megkérdezte őket: „Kinek mond engem a sokaság?“"},{"book":"Lukács","chapter":"9","verse":"19","text":"Azok így válaszoltak: „Keresztelő Jánosnak, mások Illésnek, mások pedig azt mondják, hogy a régi próféták közül támadt fel valaki.“"},{"book":"Lukács","chapter":"9","verse":"20","text":"Ő ekkor ezt mondta nekik: „Hát ti kinek mondtok engem?“ Péter így válaszolt: „Az Isten Krisztusának!“"},{"book":"Lukács","chapter":"9","verse":"21","text":"Ő pedig rájuk parancsolt, és meghagyta nekik, hogy ezt senkinek se mondják."},{"book":"Lukács","chapter":"9","verse":"22","text":"Majd így szólt: „Az Emberfiának sokat kell szenvednie, és megvettetnie a vénektől, a főpapoktól és az írástudóktól, és meg kell öletnie, és harmadnapon feltámadnia.“"},{"book":"Lukács","chapter":"9","verse":"23","text":"Azután így szólt mindnyájukhoz: „Ha valaki utánam akar jönni, tagadja meg magát, és vegye fel keresztjét mindennap, és kövessen engem."},{"book":"Lukács","chapter":"9","verse":"24","text":"Mert aki meg akarja tartani életét, elveszti azt, aki pedig elveszti életét énérettem, megtartja azt."},{"book":"Lukács","chapter":"9","verse":"25","text":"Mert mit használ az embernek, ha az egész világot megnyeri is, önmagát pedig elveszti, vagy kárt vall?"},{"book":"Lukács","chapter":"9","verse":"26","text":"Mert aki szégyell engem és az én beszédemet, az Emberfia is szégyellni fogja azt, amikor eljön a maga, az Atya és az angyalok dicsőségében."},{"book":"Lukács","chapter":"9","verse":"27","text":"Bizony mondom nektek, hogy vannak az itt állók között, akik nem ízlelnek halált, míg meg nem látják Isten országát.“"},{"book":"Lukács","chapter":"9","verse":"28","text":"Történt e beszédek után mintegy nyolc nappal, hogy maga mellé vette Pétert, Jánost és Jakabot, és felment a hegyre imádkozni."},{"book":"Lukács","chapter":"9","verse":"29","text":"Imádkozás közben arckifejezése megváltozott, és ruhája fehér és fénylő lett."},{"book":"Lukács","chapter":"9","verse":"30","text":"És íme két férfi beszélt vele: Mózes és Illés,"},{"book":"Lukács","chapter":"9","verse":"31","text":"akik dicsőségben jelentek meg, és az ő haláláról beszéltek, amelyet Jeruzsálemben kell beteljesítenie."},{"book":"Lukács","chapter":"9","verse":"32","text":"Pétert és a vele lévőket elnyomta az álom, de amikor felébredtek, látták az ő dicsőségét és azt a két férfit, akik ott álltak vele."},{"book":"Lukács","chapter":"9","verse":"33","text":"Történt, hogy amikor azok távozóban voltak, Péter ezt mondta Jézusnak: „Mester, jó nekünk itt lennünk. Csináljunk azért három sátrat: egyet neked, egyet Mózesnek és egyet Illésnek.“ De nem tudta, mit beszél."},{"book":"Lukács","chapter":"9","verse":"34","text":"Amikor ezeket mondta, felhő támadt, és beárnyékolta őket, ők pedig megijedtek, amikor felhőbe kerültek."},{"book":"Lukács","chapter":"9","verse":"35","text":"Szózat hallatszott a felhőből: „Ez az én Fiam, akit kiválasztottam, őt hallgassátok!“"},{"book":"Lukács","chapter":"9","verse":"36","text":"Miközben a szózat hallatszott, Jézus már egyedül maradt ott. Ők pedig hallgattak, és azokban a napokban semmit sem mondtak el abból, amit hallottak és láttak."},{"book":"Lukács","chapter":"9","verse":"37","text":"Történt a következő napon, amikor lementek a hegyről, nagy sokaság ment eléje."},{"book":"Lukács","chapter":"9","verse":"38","text":"És íme, egy ember így kiáltott a sokaságból: „Mester, kérlek téged, tekints a fiamra, mert ő az én egyetlenem."},{"book":"Lukács","chapter":"9","verse":"39","text":"És íme, valami lélek szokta megragadni őt, és hirtelen kiáltozni kezd, és rázza őt annyira, hogy tajtékzik, és nehezen távozik tőle, miután gyötörte."},{"book":"Lukács","chapter":"9","verse":"40","text":"Kértem tanítványaidat, hogy űzzék ki, de nem tudták.“"},{"book":"Lukács","chapter":"9","verse":"41","text":"Jézus így szólt: „Ó, hitetlen és elfajult nemzedék, meddig leszek közöttetek, és meddig tűrlek titeket? Hozd ide a fiadat!“"},{"book":"Lukács","chapter":"9","verse":"42","text":"Amíg odament, az ördög leteperte, és megrázta. De Jézus ráparancsolt a tisztátalan lélekre, meggyógyította a gyermeket, és visszaadta atyjának."},{"book":"Lukács","chapter":"9","verse":"43","text":"Ekkor elámultak mindnyájan Isten nagyságán."},{"book":"Lukács","chapter":"9","verse":"44","text":"„Jegyezzétek meg jól ezeket a szavakat: mert az Emberfia az emberek kezébe adatik!“"},{"book":"Lukács","chapter":"9","verse":"45","text":"De ők nem értették ezt a mondást, és el volt rejtve előlük, hogy ne értsék meg, és féltek őt megkérdezni e mondás értelme felől."},{"book":"Lukács","chapter":"9","verse":"46","text":"Majd az a gondolat támadt bennük, hogy ki a nagyobb közöttük."},{"book":"Lukács","chapter":"9","verse":"47","text":"Jézus látva szívük gondolatát, kézen fogott egy kis gyermeket, maga mellé állította,"},{"book":"Lukács","chapter":"9","verse":"48","text":"és ezt mondta nekik: „Aki egy kisgyermeket befogad az én nevemben, engem fogad be, és aki engem befogad, azt fogadja be, aki engem elküldött, mert aki a legkisebb mindnyájatok között, az a nagy.“"},{"book":"Lukács","chapter":"9","verse":"49","text":"Megszólalt János, és ezt mondta: „Mester, láttunk valakit, aki a te nevedben ördögöket űz, és eltiltottuk, mert nem követ minket.“"},{"book":"Lukács","chapter":"9","verse":"50","text":"Jézus azonban ezt mondta neki: „Ne tiltsátok el, mert aki nincs ellenünk, mellettünk van.“"},{"book":"Lukács","chapter":"9","verse":"51","text":"Történt, amikor már közeledett felemeltetésének ideje, elhatározta, hogy Jeruzsálembe megy."},{"book":"Lukács","chapter":"9","verse":"52","text":"Követeket küldött maga előtt. Azok elindultak, és betértek egy samáriai faluba, hogy neki szállást készítsenek."},{"book":"Lukács","chapter":"9","verse":"53","text":"De nem fogadták be őt, mivel Jeruzsálembe ment."},{"book":"Lukács","chapter":"9","verse":"54","text":"Amikor ezt látták tanítványai, Jakab és János, ezt mondták: „Uram, akarod-e, hogy ezt mondjuk: Tűz szálljon le az égből, és égesse meg őket, amint Illés is tette?“"},{"book":"Lukács","chapter":"9","verse":"55","text":"Jézus azonban megfordulva megdorgálta őket, és ezt mondta: „Nem tudjátok, hogy milyen lélek van bennetek,"},{"book":"Lukács","chapter":"9","verse":"56","text":"mert az Emberfia nem azért jött, hogy elveszítse az emberek életét, hanem hogy megtartsa.“ Elmentek azért más faluba."},{"book":"Lukács","chapter":"9","verse":"57","text":"Történt pedig, amikor mentek az úton, valaki ezt mondta neki: „Követlek téged, Uram, bárhová mégy.“"},{"book":"Lukács","chapter":"9","verse":"58","text":"Jézus azonban így felelt: „A rókáknak barlangjuk van, és az égi madaraknak fészkük, de az Emberfiának nincs fejét hová lehajtania.“"},{"book":"Lukács","chapter":"9","verse":"59","text":"Egy másikhoz így szólt: „Kövess engem!“ Az pedig ezt mondta: „Uram, engedd meg nekem, hogy előbb elmenjek, és eltemessem az atyámat!“"},{"book":"Lukács","chapter":"9","verse":"60","text":"Jézus így válaszolt neki: „Hadd temessék el a halottak az ő halottaikat, te pedig menj el, és hirdesd Isten országát.“"},{"book":"Lukács","chapter":"9","verse":"61","text":"Egy másik is ezt mondta: „Követlek, Uram, de előbb engedd meg nekem, hogy búcsút vegyek házam népétől.“"},{"book":"Lukács","chapter":"9","verse":"62","text":"Jézus így felelt: „Aki az eke szarvára veti kezét, és hátratekint, nem alkalmas Isten országára.“"}]}