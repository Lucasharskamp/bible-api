{"data":[{"book":"אגרת פולוס השנייה אל-הקורנתים","chapter":"13","verse":"1","text":"זוהי הפעם השלישית שאבוא אליכם. הכתובים אומרים שעל־פי שניים או שלושה עדים יקום כל דבר."},{"book":"אגרת פולוס השנייה אל-הקורנתים","chapter":"13","verse":"2","text":"כבר הזהרתי אתכם פעם אחת בביקורי הקודם, ועתה בהעדרי אני חוזר על האזהרה: בשובי אליכם הפעם לא אחוס על אלה שחטאו מקודם ועל כל הראויים לעונש."},{"book":"אגרת פולוס השנייה אל-הקורנתים","chapter":"13","verse":"3","text":"אוכיח לכם מעל כל ספק שהמשיח אכן מדבר באמצעותי. המשיח שבו אתם מאמינים אינו חלש לפניכם, אלא חזק בתוככם!"},{"book":"אגרת פולוס השנייה אל-הקורנתים","chapter":"13","verse":"4","text":"המשיח אמנם נצלב בחולשה, אך עתה הוא חי בגבורת אלוהים. כך גם אנחנו חלשים, כשם שהמשיח היה חלש, אך אנו נחיה עמו למענכם בגבורת אלוהים."},{"book":"אגרת פולוס השנייה אל-הקורנתים","chapter":"13","verse":"5","text":"בחנו את עצמכם וראו אם אתם עומדים במבחן: האם אתם באמת מאמינים במשיח? האם אתם מרגישים בקרבכם את נוכחותו וגבורתו? או האם אמונתכם במשיח אינה אלא העמדת פנים?"},{"book":"אגרת פולוס השנייה אל-הקורנתים","chapter":"13","verse":"6","text":"אני מקווה שאתם מסכימים אתי שעברתי מבחן זה בהצלחה."},{"book":"אגרת פולוס השנייה אל-הקורנתים","chapter":"13","verse":"7","text":"אני מתפלל לאלוהים שלא תעשו רע – לא כדי להוכיח את הצלחתנו, אלא כדי שתעשו את הטוב גם אם כלפי חוץ ייראה שנכשלנו."},{"book":"אגרת פולוס השנייה אל-הקורנתים","chapter":"13","verse":"8","text":"תפקידנו לעודד את הטוב בכל עת, ולא לקוות לרע.13‏.8 יג 8 או: כי איננו יכולים לעשות דבר נגד האמת אלא רק בעד האמת."},{"book":"אגרת פולוס השנייה אל-הקורנתים","chapter":"13","verse":"9","text":"אנו תמיד מוכנים להיות חלשים, אם פרוש הדבר שאתם חזקים. משאלתנו ותפילתנו היא שתתבגרו באמונתכם."},{"book":"אגרת פולוס השנייה אל-הקורנתים","chapter":"13","verse":"10","text":"אני כותב לכם עתה מכתב זה בתקווה שלא אצטרך לנזוף בכם או להעניש אתכם בבואי, כי ברצוני להשתמש בסמכות שנתן לי האדון לחזק אתכם ולא להענישכם."},{"book":"אגרת פולוס השנייה אל-הקורנתים","chapter":"13","verse":"11","text":"אני מסיים מכתבי במילים הבאות: שמחו, התבגרו באמונתכם, שימו לב לדברים שאמרתי, חיו באהבה ובשלום. מי ייתן שאלוהי האהבה והשלום יהיה עמכם."},{"book":"אגרת פולוס השנייה אל-הקורנתים","chapter":"13","verse":"12-13","text":"ברכו איש את רעהו לשלום בנשיקה קדושה. כל המאמינים המשיחיים מוסרים לכם דרישת שלום."},{"book":"אגרת פולוס השנייה אל-הקורנתים","chapter":"13","verse":"14","text":"מי ייתן שחסד אדוננו ישוע המשיח, אהבת האלוהים וחברת רוח־הקודש יהיו עם כולכם."}]}