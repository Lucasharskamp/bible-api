{"data":[{"book":"Ekisodho","chapter":"9","verse":"1","text":"Ipapo Jehovha akati kuna Mozisi, “Enda kuna Faro undoti kwaari, ‘Zvanzi naJehovha: Mwari wavaHebheru: Rega vanhu vangu vaende, kuti vanondinamata."},{"book":"Ekisodho","chapter":"9","verse":"2","text":"Kana uchiramba kuti vaende uye ukaramba uchivadzivisa,"},{"book":"Ekisodho","chapter":"9","verse":"3","text":"ruoko rwaJehovha ruchauyisa hosha yakaipa pakati pezvipfuwo zvako zviri muminda napamusoro pamabhiza ako nembongoro dzako nengamera napamusoro pemombe dzako uye napamusoro pamakwai nembudzi."},{"book":"Ekisodho","chapter":"9","verse":"4","text":"Asi Jehovha achaisa mutsauko pakati pezvipfuwo zveIsraeri nezveIjipiti, kuitira kuti parege kuva nezvipfuwo zvavaIsraeri zvichafa.’ ”"},{"book":"Ekisodho","chapter":"9","verse":"5","text":"Jehovha akatsaura nguva uye akati, “Mangwana Jehovha achaita izvi munyika.”"},{"book":"Ekisodho","chapter":"9","verse":"6","text":"Uye chifumi chamangwana Jehovha akazviita: Zvipfuwo zvose zvavaIjipita zvakafa, asi hapana kana chipfuwo chimwe chete chavaIsraeri chakafa."},{"book":"Ekisodho","chapter":"9","verse":"7","text":"Faro akatuma vanhu kundoferefeta uye akawana kuti pakanga pasina kunyange chipfuwo chimwe chete chavaIsraeri chakanga chafa. Asi mwoyo wake wakanga uri mukukutu saka haana kutendera vanhu kuenda."},{"book":"Ekisodho","chapter":"9","verse":"8","text":"Ipapo Jehovha akati kuna Mozisi naAroni, “Torai tsama dzamadota kubva pachoto mugoita kuti Mozisi aakushe mumhepo pamberi paFaro."},{"book":"Ekisodho","chapter":"9","verse":"9","text":"Richava guruva rakatsetseka pamusoro penyika yose yeIjipiti, uye mamota anoputika achamera pavanhu napazvipfuwo munyika yose.”"},{"book":"Ekisodho","chapter":"9","verse":"10","text":"Saka vakatora madota pachoto vakandomira pamberi paFaro. Mozisi akaakusha mumhepo, mamota anoputika akamera pamusoro pavanhu napamusoro pezvipfuwo."},{"book":"Ekisodho","chapter":"9","verse":"11","text":"Nʼanga hadzina kugona kumira pamberi paMozisi nokuda kwamamota akanga ari pavari uye napavaIjipita vose."},{"book":"Ekisodho","chapter":"9","verse":"12","text":"Asi Jehovha akaomesa mwoyo waFaro uye haana kuda kuteerera kuna Mozisi naAroni, zvakanga zvarehwa naJehovha kuna Mozisi."},{"book":"Ekisodho","chapter":"9","verse":"13","text":"Ipapo Jehovha akati kuna Mozisi, “Muka mangwanani-ngwanani undosangana naFaro ugoti kwaari, ‘Zvanzi naJehovha Mwari wavaHebheru: Rega vanhu vangu vaende, kuti vanondinamata,"},{"book":"Ekisodho","chapter":"9","verse":"14","text":"kana zvikasadaro nenguva ino ndichatuma matambudziko angu ose pamusoro pako napamusoro pavaranda vako uye napamusoro pavanhu vako, kuti ugoziva kuti hakuna mumwe akafanana neni munyika yose."},{"book":"Ekisodho","chapter":"9","verse":"15","text":"Nokuti iye zvino ndingadai ndakatambanudza ruoko rwangu ndikakurova iwe navanhu vako nehosha yaigona kukuparadzai panyika."},{"book":"Ekisodho","chapter":"9","verse":"16","text":"Asi ndakakumutsa nokuda kwechinangwa ichi, kuti ndikuratidze simba rangu uye kuti zita rangu riparidzwe munyika yose."},{"book":"Ekisodho","chapter":"9","verse":"17","text":"Iwe wakazvigadzirira kurwa navanhu vangu uye haudi kuvatendera kuti vaende."},{"book":"Ekisodho","chapter":"9","verse":"18","text":"Naizvozvo, nenguva ino mangwana ndichatuma chimvuramabwe chakaipisisa kwazvo chisina kumbovapo pamusoro peIjipiti, kubva pazuva rayakavambwa kusvikira zvino."},{"book":"Ekisodho","chapter":"9","verse":"19","text":"Chirayira izvozvi kuti zvipfuwo zvako nezvose zviri musango zvipinde mumatanga, nokuti chimvuramabwe chichawira pamusoro pomunhu wose napamusoro pezvipfuwo zvisina kupfigirwa zvichiri musango, uye zvichafa.’ ”"},{"book":"Ekisodho","chapter":"9","verse":"20","text":"Machinda aFaro ayo akanga achitya shoko raJehovha akakurumidza kupinza vatapwa vavo nezvipfuwo zvavo mukati."},{"book":"Ekisodho","chapter":"9","verse":"21","text":"Asi vaya vakazvidza shoko raJehovha vakarega vatapwa vavo nezvipfuwo zviri musango."},{"book":"Ekisodho","chapter":"9","verse":"22","text":"Ipapo Jehovha akati kuna Mozisi, “Tambanudzira ruoko rwako kudenga kuti chimvuramabwe chiwire pamusoro peIjipiti yose, pamusoro pavanhu napamusoro pezvipfuwo napamusoro pezvinhu zvose zvinomera muminda yeIjipiti.”"},{"book":"Ekisodho","chapter":"9","verse":"23","text":"Mozisi akati atambanudzira tsvimbo yake kudenga, Jehovha akatuma kutinhira nechimvuramabwe, uye mheni yakapenya yakananga pasi. Saka Jehovha akanayisa chimvuramabwe pamusoro penyika yeIjipiti;"},{"book":"Ekisodho","chapter":"9","verse":"24","text":"chimvuramabwe chakawa uye mheni yakapenya mberi neshure. Ndiro rakava dutu rakaipisisa kwazvo munyika yose yeIjipiti, kubva panguva yavakatanga kuva rudzi."},{"book":"Ekisodho","chapter":"9","verse":"25","text":"Munyika yose yeIjipiti, chimvuramabwe chakarova zvinhu zvose zvakanga zviri musango, zvose vanhu nezvipfuwo; chakarovera pasi zvose zvaimera musango ndokuparadza miti yose."},{"book":"Ekisodho","chapter":"9","verse":"26","text":"Nzvimbo yachisina kunaya chete inyika yeGosheni, uko kwaiva navaIsraeri."},{"book":"Ekisodho","chapter":"9","verse":"27","text":"Ipapo Faro akadana Mozisi naAroni akati, “Nguva ino ndatadza. Jehovha ndiye akarurama asi ini navanhu vangu hatina kururama."},{"book":"Ekisodho","chapter":"9","verse":"28","text":"Nyengeterai kuna Jehovha, nokuti kutinhira nechimvuramabwe zvanyanya. Ndichakutenderai kuti muende; hamuchafaniri kuramba mugerezve muno.”"},{"book":"Ekisodho","chapter":"9","verse":"29","text":"Mozisi akapindura akati, “Pandichabuda muguta, ndichatambanudza maoko angu ndichinyengetera kuna Jehovha. Mutinhiro uchapera uye hakuchazovazve nechimvuramabwe, kuti ugoziva kuti nyika ndeyaJehovha."},{"book":"Ekisodho","chapter":"9","verse":"30","text":"Asi ndinoziva kuti iwe namachinda ako hamutyi Jehovha Mwari nazvino.”"},{"book":"Ekisodho","chapter":"9","verse":"31","text":"(Miti yeshinda nebhari zvakanga zvaparadzwa, sezvo bhari rakanga rava nehura uye miti yava namaruva."},{"book":"Ekisodho","chapter":"9","verse":"32","text":"Kunyange zvakadaro gorosi nesipereti, hazvina kuparadzwa, nokuti zvakanga zvisati zvaibva.)"},{"book":"Ekisodho","chapter":"9","verse":"33","text":"Ipapo Mozisi akabva pana Faro akabuda muguta. Akatambanudzira maoko ake kuna Jehovha; kutinhira nechimvuramabwe zvakamira, uye mvura haina kuzonayazve panyika."},{"book":"Ekisodho","chapter":"9","verse":"34","text":"Faro akati aona kuti mvura nechimvuramabwe uye nokutinhira zvapera, akatadzazve: Iye namachinda ake vakaomesa mwoyo yavo."},{"book":"Ekisodho","chapter":"9","verse":"35","text":"Saka mwoyo waFaro wakaoma uye akasada kutendera vaIsraeri kuenda, sokutaura kwakanga kwaita Jehovha kubudikidza naMozisi."}]}