{"data":[{"book":"Malaki","chapter":"1","verse":"1","text":"Nkɔmhyɛ nsɛm a Awurade nam Odiyifo Malaki so de maa Israel."},{"book":"Malaki","chapter":"1","verse":"2","text":"“Madɔ mo,” sɛnea Awurade se ni."},{"book":"Malaki","chapter":"1","verse":"3","text":"na matan Esau, mayɛ nʼasase mmepɔwmmepɔw no kesee, na nʼagyapade nso magyaw ama nweatam so nnompo.”"},{"book":"Malaki","chapter":"1","verse":"4","text":"Ebia Edom bɛka se, “Ɛwɔ mu sɛ wɔadwerɛw yɛn de, nanso yɛbɛsan asi mmubui no.”"},{"book":"Malaki","chapter":"1","verse":"5","text":"Mode mo ankasa ani behu na moaka se, ‘Awurade kɛseyɛ tra Israel ahye nyinaa!’"},{"book":"Malaki","chapter":"1","verse":"6","text":"“Ɔbabarima de obu ma nʼagya, na ɔsomfo de nidi ma ne wura. Sɛ meyɛ Agya a, nidi a ɛsɛ sɛ wɔde ma me no wɔ he? Sɛ meyɛ Owura a, obu a ɛfata me no wɔ he?” Eyi na Asafo Awurade bisa."},{"book":"Malaki","chapter":"1","verse":"7","text":"“Mode aduan a ho agu fi begu mʼafɔremuka so."},{"book":"Malaki","chapter":"1","verse":"8","text":"Sɛ mode mmoa a wɔn ani abɔ bɔ afɔre a, ɛnyɛ mmusu? Sɛ mode mmoa a wɔyare anaa wɔyɛ mpakye bɔ afɔre a, ɛnyɛ mmusu? Ɛyɛ a, momfa akyɛde a ɛte saa no nkɔma mo amrado, na monhwɛ sɛ, nʼani bɛsɔ na wagye wo ato mu ana?” Nea Asafo Awurade se ni."},{"book":"Malaki","chapter":"1","verse":"9","text":"“Afei monsrɛ Onyankopɔn, na onhu yɛn mmɔbɔ. Sɛ afɔrebɔde sɛɛ fi mo nkyɛn a obegye mo ato mu ana?” Asafo Awurade na ɔrebisa."},{"book":"Malaki","chapter":"1","verse":"10","text":"“Anka mepɛ sɛ mo mu baako kɔtoto asɔre dan no apon mu, na obi ankɔsɔ ogya a ɛmfata wɔ mʼafɔremuka so! Mʼani nsɔ mo na merennye afɔrebɔde biara a efi mo nkyɛn,” sɛnea Asafo Awurade se ni."},{"book":"Malaki","chapter":"1","verse":"11","text":"“Efi nea owia pue kosi nea owia kɔtɔ, me din bɛyɛ kɛse wɔ amanaman no mu. Baabiara, wɔde afɔrebɔde a ɛho tew ne nnuhuam bɛbrɛ me, efisɛ, me din bɛyɛ kɛse wɔ amanaman no mu,” sɛnea Asafo Awurade se ni."},{"book":"Malaki","chapter":"1","verse":"12","text":"“Nanso mode kasa fi ka se Awurade pon ho ntew. Na mubu so aduan nso animtiaa."},{"book":"Malaki","chapter":"1","verse":"13","text":"Na moka se, ‘Adesoa duruduru!’ Na muhua no animtiaabu kwan so,” sɛnea Asafo Awurade se ni."},{"book":"Malaki","chapter":"1","verse":"14","text":"“Nnome nka osisifo a ɔwɔ odwennini a ɔfata wɔ ne nguankuw mu, na ɔhyɛ bɔ sɛ ɔde no bɛma nanso ɔde nea wadi dɛm na ɛbɔ afɔre ma Awurade. Meyɛ ɔhempɔn, na ɛsɛ sɛ wosuro me din wɔ amanaman mu,” sɛnea Asafo Awurade se ni."}]}