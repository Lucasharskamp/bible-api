{"data":[{"book":"Isirayila Mangɛe II","chapter":"12","verse":"1","text":"Yowasi findi mangɛ ra tɛmui naxɛ, a ɲɛ solofere nan nu a ra."},{"book":"Isirayila Mangɛe II","chapter":"12","verse":"2","text":"Yehu xa mangɛya ɲɛ solofere nde ra Isirayila bɔxi ma, Yowasi findi mangɛ ra na ɲɛ nan na. A naxa ɲɛ tongo naani mangɛya raba Darisalamu. A nga nu xili nɛ Sibeya, Beriseebaka nan nu a ra."},{"book":"Isirayila Mangɛe II","chapter":"12","verse":"3","text":"Yowasi nu fe fanyi nan tun nabama Alatala ya i, alɔ sɛrɛxɛdubɛ Yehoyada a masen a bɛ ki naxɛ."},{"book":"Isirayila Mangɛe II","chapter":"12","verse":"4","text":"Kɔnɔ na birin kui, kuye batudee mu kana Yudaya. Ɲama man nu luma siga ra sɛrɛxɛ bade nun surayi gande na kuyee bɛ."},{"book":"Isirayila Mangɛe II","chapter":"12","verse":"5","text":"Yowasi naxa a fala sɛrɛxɛdubɛe bɛ, «Kɔbiri naxan birin bama sɛrɛxɛ ra Alatala xa banxi kui, kɔbiri naxan fima mixie xunsare ra, xa na mu fe gbɛtɛ ra,"},{"book":"Isirayila Mangɛe II","chapter":"12","verse":"6","text":"sɛrɛxɛdubɛe xa a rasuxu, a xa rawali yire kanaxie yailanfe ra Alatala xa banxi ma.»"},{"book":"Isirayila Mangɛe II","chapter":"12","verse":"7","text":"Kɔnɔ han Yowasi xa mangɛya ɲɛ mɔxɔɲɛn nun saxan nde ra, sɛrɛxɛdubɛe mu nu Alatala xa banxi yailanxi sinden."},{"book":"Isirayila Mangɛe II","chapter":"12","verse":"8","text":"Mangɛ Yowasi naxa sɛrɛxɛdubɛ Yehoyada nun a booree xili, a a fala e bɛ, «Munfe ra wo mu Alatala xa banxi yailanxi sinden? Yakɔsi wo naxa kɔbiri yo tongo kɔbiri ragatade kui, naxan mu rawalima Alatala xa banxi yailanfe ra.»"},{"book":"Isirayila Mangɛe II","chapter":"12","verse":"9","text":"Sɛrɛxɛdubɛe naxa lan a ma, a e naxa kɔbiri yo rasuxu mixie yi ra sɔnɔn, e mu naxan nawalima banxi yailanfe ra."},{"book":"Isirayila Mangɛe II","chapter":"12","verse":"10","text":"Na kui sɛrɛxɛdubɛ Yehoyada naxa kankira nde tongo, a yale ti a ma, a a dɔxɔ sɛrɛxɛbade yirefanyi ma, mixie nu soma Alatala xa banxi kui dɛnnaxɛ ra. Sɛrɛxɛdubɛ naxee nu e ɲɔxɔ saxi sode dɛ xɔn ma, nee nu kɔbiri sama na kankira nan kui, mixie nu fama naxan na Alatala xa banxi kui."},{"book":"Isirayila Mangɛe II","chapter":"12","verse":"11","text":"E na a to kɔbiri bara gbo kankira kui, sɛrɛxɛdubɛ xungbe nun mangɛ xa sɛbɛliti nu fama nɛ na kɔbiri sade bɛki kui, e kɔbiri kɔnti, naxan na Alatala xa hɔrɔmɔbanxi kui,"},{"book":"Isirayila Mangɛe II","chapter":"12","verse":"12","text":"e a so walikɛ xunyie yi ra, naxee nu Alatala xa banxi yailanma. Walikɛ xunyie nu na kɔbiri soma kamudɛrie nun banxitie nan yi ra, naxee nu Alatala xa banxi yailanma,"},{"book":"Isirayila Mangɛe II","chapter":"12","verse":"13","text":"a nun gɛmɛ masolie nun banxi dɔxɔɛe yi ra. Na kɔbiri fan nu findima wuri, gɛmɛ masolixi, nun se gbɛtɛe sare nan na, naxee nu rawalima Ala xa banxi yailanfe ra."},{"book":"Isirayila Mangɛe II","chapter":"12","verse":"14","text":"Kɔnɔ na kɔbiri mu nu rawalima se sase gbeti daaxie, finɛe, paanie nun sarae yailanfe ra Alatala xa banxi xa fe ra."},{"book":"Isirayila Mangɛe II","chapter":"12","verse":"15","text":"A nu soma banxi rawalie nan yi ra, alako e xa Alatala xa banxi yire kanaxie gbansan yailan."},{"book":"Isirayila Mangɛe II","chapter":"12","verse":"16","text":"E mu nu na kɔbiri rawali ki maxɔrinma banxi rawalie ma, barima e nu tinxin na fe kui."},{"book":"Isirayila Mangɛe II","chapter":"12","verse":"17","text":"Kɔbiri naxan nu soma yɛtɛ ragbilen sɛrɛxɛe ra nun yunubi xafari sɛrɛxɛe ra, na mu nu sama na kankira kui Alatala xa banxi kui. A nu soma sɛrɛxɛdubɛe nan yi ra."},{"book":"Isirayila Mangɛe II","chapter":"12","verse":"18","text":"Na tɛmui, Arami mangɛ Xasayeli naxa siga Gati gerede. A to nɔ a ra, a naxa wa Darisalamu fan gerefe."},{"book":"Isirayila Mangɛe II","chapter":"12","verse":"19","text":"Yudaya mangɛ Yowasi naxa xɛɛma birin ba Alatala xa banxi naafuli ragatade kui, a benba Yudaya mangɛe Yehosafati, Yehorami, nun Axasiya naxan fi Alatala xa hɔrɔmɔbanxi ma, a nun e naxan sa Yudaya mangɛ xa banxi kui, a fa na birin nasanba Arami mangɛ Xasayeli ma. Na naxa a niya a xa gbilen Darisalamu gerefe fɔxɔ ra."},{"book":"Isirayila Mangɛe II","chapter":"12","verse":"20","text":"Mangɛ Yowasi xa taruxui dɔnxɔɛ sɛbɛxi Yudaya mangɛe xa taruxui kui."},{"book":"Isirayila Mangɛe II","chapter":"12","verse":"21","text":"A raɲɔnyi a xa mixie naxa a yanfa, e a faxa Beti Milo, Sila mabiri."},{"book":"Isirayila Mangɛe II","chapter":"12","verse":"22","text":"A xa mangɛ banxi mixie, Simeyata xa di Yosabadi nun Someri xa di Yehosabadi nan a faxa. Yowasi naxa ragata a benbae fɛ ma, Dawuda xa taa kui. A xa di Amasiya naxa ti a ɲɔxɔɛ ra."}]}