{"data":[{"book":"Zakari","chapter":"6","verse":"1","text":"Tango natalaki lisusu, namonaki bashar minei liboso na ngai : ezali kobima na kati-kati ya bangomba mibale ya bronze."},{"book":"Zakari","chapter":"6","verse":"2","text":"Bampunda ya langi ya motane makasi ezalaki kobenda shar ya liboso, mpe bampunda ya langi ya mwindo ezalaki kobenda shar oyo ya mibale."},{"book":"Zakari","chapter":"6","verse":"3","text":"Bampunda ya langi ya pembe ezalaki kobenda shar oyo ya misato, bampunda ya madodo-madodo ezalaki kobenda shar oyo ya minei. Bampunda nyonso ya madodo-madodo ezalaki makasi."},{"book":"Zakari","chapter":"6","verse":"4","text":"Natunaki Anjelu oyo azalaki kosolola na ngai :"},{"book":"Zakari","chapter":"6","verse":"5","text":"Azongiselaki ngai :"},{"book":"Zakari","chapter":"6","verse":"6","text":"Shar oyo bampunda ya langi ya mwindo ezali kobenda ezali kokende na mokili ya nor ; shar oyo bampunda ya langi ya pembe ezali kobenda ezali kolanda oyo ya liboso, mpe shar oyo bampunda ya madodo-madodo ezali kobenda ezali kokende na mokili ya sude."},{"book":"Zakari","chapter":"6","verse":"7","text":"Bampunda nyonso ya makasi ebimaki mpe etondaki na posa makasi ya kotambola na mabele. Boye, Anjelu alobaki na yango : « Bokende kotambola na mokili ! » Mpe ebimaki mpo na kokende kotambola na mabele."},{"book":"Zakari","chapter":"6","verse":"8","text":"Abengaki ngai mpe alobaki na ngai :"},{"book":"Zakari","chapter":"6","verse":"9","text":"Yawe alobaki na ngai :"},{"book":"Zakari","chapter":"6","verse":"10","text":"— Kamata palata mpe wolo epai ya Elidayi, Tobiya mpe Yedaeya, ba-oyo bawuti na bowumbu wuta na Babiloni ; mpe na mokolo yango kaka, kende yo moko na ndako ya Joziasi, mwana mobali ya Sofoni, epai wapi bakomeli."},{"book":"Zakari","chapter":"6","verse":"11","text":"Kamata palata mpe wolo mpo ete osalela yango motole ; bongo okolatisa yango Jozue, mwana mobali ya Yeotsadaki, mokonzi ya Banganga-Nzambe."},{"book":"Zakari","chapter":"6","verse":"12","text":"Okoyebisa ye maloba oyo : « Tala liloba oyo Yawe, Mokonzi ya mampinga, alobi : ‹ Tala moto oyo kombo na ye ezali : Moto ya nzete. Nyonso ekobota esika ye azali, mpe ezali ye nde akotonga Tempelo ya Yawe."},{"book":"Zakari","chapter":"6","verse":"13","text":"Ezali ye nde akotonga Tempelo ya Yawe ; bakolatisa ye bilembo ya lokumu, mpe akovanda na kiti ya bokonzi mpo na kokonza. Mpe wana kaka na kiti na ye ya bokonzi, akozala mpe Nganga-Nzambe. Bongo misala nyonso mibale, ezala ya bokonzi to ya bonganga-Nzambe, ekotambola malamu. › »"},{"book":"Zakari","chapter":"6","verse":"14","text":"Bakobomba motole yango kati na Tempelo ya Yawe lokola ekaniseli mpo na kokanisa motema malamu ya Elidayi, ya Tobiya, ya Yedaeya mpe ya Eleme, mwana mobali ya Sofoni."},{"book":"Zakari","chapter":"6","verse":"15","text":"Bato oyo bakowuta mosika penza bakoya mpo na kosunga misala ya kotonga Tempelo ya Yawe, bongo bokoyeba solo ete Yawe, Mokonzi ya mampinga, nde atindaki ngai epai na bino. Makambo oyo ekokokisama solo soki boluki kotosa Yawe, Nzambe na bino."}]}