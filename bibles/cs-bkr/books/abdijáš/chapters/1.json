{"data":[{"book":"Abdijáš","chapter":"1","verse":"1","text":"Vidění Abdiášovo. Takto praví Panovník Hospodin o zemi Idumejské: Pověst jsme slyšeli od Hospodina, a legáta k národům vyslaného: Nuže, povstaňmež k boji proti ní."},{"book":"Abdijáš","chapter":"1","verse":"2","text":"Aj, způsobím to, abys byl nejšpatnější mezi národy, a abys byl v náramném pohrdání."},{"book":"Abdijáš","chapter":"1","verse":"3","text":"Pýcha srdce tvého zklamá tě, ó ty, kterýž bydlíš v rozsedlinách skalních, v převysokém obydlí svém, říkaje v srdci svém: Kdož by mne strhl na zem?"},{"book":"Abdijáš","chapter":"1","verse":"4","text":"Bys pak vysoko udělal jako orlice, nýbrž bys mezi hvězdami položil hnízdo své, i odtud strhnu tě, praví Hospodin."},{"book":"Abdijáš","chapter":"1","verse":"5","text":"Kterak jsi popléněn? Zdali zloději přišli na tebe? Zdali loupežníci noční? Zdaliž by kradli přes spotřebu svou? Kdyby ti, kteříž zbírají víno, přišli na tebe, zdaž by nepozůstavili aspoň paběrků?"},{"book":"Abdijáš","chapter":"1","verse":"6","text":"Jakť jsou vystiženy věci Ezau, vyhledáni pokladové jeho!"},{"book":"Abdijáš","chapter":"1","verse":"7","text":"Až ku pomezí vystrčí tě všickni, s kterýmiž smlouvu máš; podvedou tě, zmocní se tebe ti, s nimiž pokoj máš; náchlebníci tvoji udělajíť ránu zrádně, již nebude lze vyrozuměti."},{"book":"Abdijáš","chapter":"1","verse":"8","text":"Zdaliž v ten den, praví Hospodin, nevyhladím moudrých z země Idumejské, a rozumných s hory Ezau?"},{"book":"Abdijáš","chapter":"1","verse":"9","text":"I budou se děsiti udatní tvoji, ó Temane, proto, že poraženi jsouce, vypléněni budou všickni s hory Ezau."},{"book":"Abdijáš","chapter":"1","verse":"10","text":"Pro nátisk bratru tvému Jákobovi činěný přikryje tě hanba, a vypléněn budeš na věčnost."},{"book":"Abdijáš","chapter":"1","verse":"11","text":"Stál jsi v ten den naproti, a když zajímali cizí vojsko jeho, a když cizozemci vcházeli do bran jeho, a o Jeruzalém metali losy, ty jsi také byl jako jeden z nich."},{"book":"Abdijáš","chapter":"1","verse":"12","text":"Nedívejž se tedy na den bratra svého, na den zajetí jeho, aniž se vesel nad syny Judskými v den zahynutí jejich, aniž pyšně mluv ústy svými v den uzkosti."},{"book":"Abdijáš","chapter":"1","verse":"13","text":"Nevcházej do brány lidu mého v den bídy jejich, aniž se dívej trápení jeho v den bídy jeho, a nechtěj sahati na statek jeho v den bídy jeho."},{"book":"Abdijáš","chapter":"1","verse":"14","text":"Aniž stůj při mezeře, abys hubil ty, kteříž z nich ucházejí, aniž vydávej nepříteli v moc těch, kteříž z nich pozůstali v den úzkosti."},{"book":"Abdijáš","chapter":"1","verse":"15","text":"Nebo blízko jest den Hospodinův proti všechněm těm národům. Jakž jsi činil, tak se stane tobě, odplata tvá navrátí se na hlavu tvou."},{"book":"Abdijáš","chapter":"1","verse":"16","text":"Nebo poněvadž vy na mé hoře svaté píti bedete, nadtoť píti budou všickni národové ustavičně. Píti, pravím, a požírati budou, až budou, jako by jich nebylo."},{"book":"Abdijáš","chapter":"1","verse":"17","text":"Na hoře pak Sion bude vysvobození, a bude svatá, a tak dědičně držeti bude dům Jákobův dědictví svá."},{"book":"Abdijáš","chapter":"1","verse":"18","text":"I bude dům Jákobův oheň, a dům Jozefův plamen, dům pak Ezau plevy, i rozpálí se na ně a sehltí je, aniž kdo pozůstane z domu Ezau; nebo Hospodin mluvil."},{"book":"Abdijáš","chapter":"1","verse":"19","text":"A tak děditi budou v krajině polední s horou Ezau, i v rovině s Filistinskými; vládnouti také budou krajinou Efraimovou i krajinou Samařskou, a Beniaminovou i Galádskou."},{"book":"Abdijáš","chapter":"1","verse":"20","text":"I zajaté vojsko toto synů Izraelských v tom, což bylo Kananejských až do Sarepty, zajatí pak Jeruzalémští v tom, což jest na konci panství, děditi budou s městy na poledne."},{"book":"Abdijáš","chapter":"1","verse":"21","text":"I vstoupí vysvoboditelé na horu Sion, aby soudili horu Ezau, a tak bude Hospodinovo království."}]}