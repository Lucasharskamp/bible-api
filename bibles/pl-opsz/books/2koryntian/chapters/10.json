{"data":[{"book":"2 Koryntian","chapter":"10","verse":"1","text":"Teraz ja, Paweł, pragnę osobiście zwrócić się do was w duchu łagodności i dobroci Chrystusa. Niektórzy z was twierdzą, że w listach jestem odważny, ale gdy staję przed wami twarzą w twarz, jestem nieśmiały."},{"book":"2 Koryntian","chapter":"10","verse":"2","text":"Proszę, nie zmuszajcie mnie do okazywania odwagi, gdy do was przybędę—szczególnie wobec tych, którzy uważają, że w naszej pracy dla Pana kierujemy się ludzkimi motywami."},{"book":"2 Koryntian","chapter":"10","verse":"3","text":"To prawda—jesteśmy zwykłymi ludźmi, ale nie kierujemy się tym, czym kieruje się świat."},{"book":"2 Koryntian","chapter":"10","verse":"4","text":"Narzędzia, których używamy w naszej walce, nie są ludzkie, ale pochodzą od Boga. Mają one moc potrzebną do burzenia duchowych twierdz"},{"book":"2 Koryntian","chapter":"10","verse":"5","text":"i pokonywania tego, co utrudnia ludziom poznawanie Boga. Dzięki tej mocy nawet dawni przeciwnicy dobrej nowiny poddają się Chrystusowi."},{"book":"2 Koryntian","chapter":"10","verse":"6","text":"Jesteśmy więc gotowi karać buntowników—do czasu, gdy będziecie w pełni posłuszni Bogu."},{"book":"2 Koryntian","chapter":"10","verse":"7","text":"Wasza ocena jest powierzchowna. Kto z dumą uważa, że należy do Chrystusa, niech pamięta, że my również do Niego należymy."},{"book":"2 Koryntian","chapter":"10","verse":"8","text":"Może się wam wydawać, że za bardzo szczycę się otrzymanym od Pana autorytetem. Czynię to jednak dla waszego pożytku, a nie szkody. I nie wstydzę się tego."},{"book":"2 Koryntian","chapter":"10","verse":"9","text":"Wcale nie próbuję was jednak zastraszyć moimi listami."},{"book":"2 Koryntian","chapter":"10","verse":"10","text":"Niektórzy mówią o mnie: „W listach jest odważny i surowy, w rzeczywistości zaś jest słabeuszem i kiepskim mówcą”."},{"book":"2 Koryntian","chapter":"10","verse":"11","text":"Chciałbym jednak zapewnić tych, którzy tak mówią, że jacy jesteśmy w listach—na odległość, tacy okażemy się w czynach—gdy do was przybędziemy."},{"book":"2 Koryntian","chapter":"10","verse":"12","text":"Nie chcemy porównywać się z tymi, którzy zachwalają samych siebie. Porównują się sami ze sobą i w podobny sposób oceniają innych, nie rozumieją jednak tego, co robią."},{"book":"2 Koryntian","chapter":"10","verse":"13","text":"My zaś nie szczycimy się czymś, czego nie posiadamy. Dążymy bowiem tylko do celu wyznaczonego nam przez Boga, a jest nim także nasza służba wśród was."},{"book":"2 Koryntian","chapter":"10","verse":"14","text":"Nie przesadzamy, twierdząc, że mamy do was prawo, gdyż jako pierwsi przynieśliśmy wam dobrą nowinę o Chrystusie."},{"book":"2 Koryntian","chapter":"10","verse":"15","text":"Nie szczycimy się cudzymi sukcesami. Mamy jednak nadzieję, że wasza wiara będzie coraz silniejsza, a nasza praca wśród was będzie się nadal rozwijać."},{"book":"2 Koryntian","chapter":"10","verse":"16","text":"Później zaś zaniesiemy dobrą nowinę dalej, poza wasz region—ale tylko tam, gdzie nikt jej jeszcze nie głosił. Nie chcemy bowiem szczycić się tym, czego dokonał ktoś inny."},{"book":"2 Koryntian","chapter":"10","verse":"17","text":"Jedynym powodem do dumy jest nasz Pan."},{"book":"2 Koryntian","chapter":"10","verse":"18","text":"A naprawdę wiarygodny jest nie ten, kto zachwala samego siebie, ale ten, kogo chwali Pan."}]}