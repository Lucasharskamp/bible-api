{"data":[{"book":"Samuyɛli Firindena","chapter":"1","verse":"1","text":"Sɔli faxa xanbini, Dawuda Amalɛkine nɔxina, Dawuda yi fa lu Sikilaga taani xi firin."},{"book":"Samuyɛli Firindena","chapter":"1","verse":"2","text":"Xi saxande lɔxɔni, banxulanna nde yi fa, sa keli Sɔli a gali malandeni. A dugine yibɔxi, burunburunna a xunni sununa fe ra. A to Dawuda fɛman li, a yi a xinbi sin bɔxɔn ma."},{"book":"Samuyɛli Firindena","chapter":"1","verse":"3","text":"Dawuda yi a maxɔdin, a naxa, “I kelixi minɛn?” A yi a yabi, a naxa, “N nan n gixi Isirayila ganla nan ma.”"},{"book":"Samuyɛli Firindena","chapter":"1","verse":"4","text":"Dawuda yi a fala a xa, a naxa, “A yɛba n xa naxan danguxi.” Xɛmɛn yi a yabi, a naxa, “Isirayila sofa ganla bata a gi yɛngɛni, sofa wuyaxi bata faxa. Hali, Sɔli nun a diin Yonatan bata faxa.”"},{"book":"Samuyɛli Firindena","chapter":"1","verse":"5","text":"Banxulanna naxan faxi xɛrayaan na, Dawuda mɔn yi na maxɔdin, a naxa, “ I a kolonxi di, a Sɔli nun a dii xɛmɛn Yonatan bata faxa?”"},{"book":"Samuyɛli Firindena","chapter":"1","verse":"6","text":"Banxulanna yi a yabi, a naxa, “N yi Gilibowa geyaan nan fari, n yi Sɔli to, a tanban tixi a bun, a yi gbɛtɛnxi yaxune wontorone nun soo ragine xɔn."},{"book":"Samuyɛli Firindena","chapter":"1","verse":"7","text":"A to a firifiri, a yi n to, a yi n xili. N yi a yabi, n naxa, ‘N tan ni i ra.’"},{"book":"Samuyɛli Firindena","chapter":"1","verse":"8","text":"A yi n maxɔdin a nde n tan na. N yi a fala a xa a Amalɛkin nan n tan na."},{"book":"Samuyɛli Firindena","chapter":"1","verse":"9","text":"Nayi, a yi n yamari a n xa fa a faxa, bayo a yi sɔxɔlɛxi, hali a mɔn to yi ɲɛɲɛ."},{"book":"Samuyɛli Firindena","chapter":"1","verse":"10","text":"Nayi, n yi n maso a ra, n yi a faxa, bayo n yi a kolon a a mi yi kisima a biradeni. Na xanbi ra, mangana, n yi a mangaya taxamasenna ba a xun na. N yi a yiirasoon ba a yiin na. N bata fa e ra i xɔn.”"},{"book":"Samuyɛli Firindena","chapter":"1","verse":"11","text":"Dawuda yi a dugine yibɔ a ma. Naxanye birin yi a fɛma, ne fan yi na liga."},{"book":"Samuyɛli Firindena","chapter":"1","verse":"12","text":"E yi saya feene liga, e wuga, e sun han ɲinbanna Sɔli nun a diin Yonatan ma fe ra e nun Alatala sofane nun Isirayila kaan naxanye faxaxi yɛngɛni."},{"book":"Samuyɛli Firindena","chapter":"1","verse":"13","text":"Na xanbi ra, Dawuda yi a fala banxulanna xa naxan faxi xɛraan na, a naxa, “Nde i tan na?” A yi a yabi, a naxa, “Amalɛkin naxan dɔxi yamanani ito yi, na nan ma diin n tan na.”"},{"book":"Samuyɛli Firindena","chapter":"1","verse":"14","text":"Dawuda yi a fala, a naxa, “I mi gaxu mangan faxɛ Alatala bata yi naxan sugandi?”"},{"book":"Samuyɛli Firindena","chapter":"1","verse":"15","text":"Dawuda yi a sofa keden xili, a yi a fala, a naxa, “Siga, i yi sa a faxa.” Sofaan yi Amalɛki kaan garin, a yi a faxa."},{"book":"Samuyɛli Firindena","chapter":"1","verse":"16","text":"Dawuda yi a fala Amalɛki kaan ma, a naxa, “I tan nan i faxa feen nagidixi, i yi i yɛtɛ yalagi, i naxa, ‘N tan nan Alatalaa manga sugandixin faxaxi.’ ”"},{"book":"Samuyɛli Firindena","chapter":"1","verse":"17","text":"Dawuda yi saya sigini ito sa Sɔli nun a diin Yonatan xa."},{"book":"Samuyɛli Firindena","chapter":"1","verse":"18","text":"A yi yamarin fi a Yuda kaane xa e maxaran na sigin ma naxan xili “Xalimakuli Sigina.” A sɛbɛxi kɛdin kui naxan yi xili Tinxin Muxuna kɛdina."},{"book":"Samuyɛli Firindena","chapter":"1","verse":"19","text":"Isirayila sofa kɛndɛne bata faxa a geyane fari."},{"book":"Samuyɛli Firindena","chapter":"1","verse":"20","text":"A nama fala Gati taani,"},{"book":"Samuyɛli Firindena","chapter":"1","verse":"21","text":"Xiila nun tulen nama fa fa Gilibowa geyane fari,"},{"book":"Samuyɛli Firindena","chapter":"1","verse":"22","text":"Yonatan ma xalimakunla mi yi xɛtɛma"},{"book":"Samuyɛli Firindena","chapter":"1","verse":"23","text":"Sɔli nun Yonatan yi rafan yamaan ma ki faɲi"},{"book":"Samuyɛli Firindena","chapter":"1","verse":"24","text":"Isirayila ɲaxanle, ɛ Sɔli wuga."},{"book":"Samuyɛli Firindena","chapter":"1","verse":"25","text":"A mato,"},{"book":"Samuyɛli Firindena","chapter":"1","verse":"26","text":"N bɔɲɛn sunuxi i ya fe ra,"},{"book":"Samuyɛli Firindena","chapter":"1","verse":"27","text":"A mato, sofa sɛnbɛmane bata faxa!"}]}