{"data":[{"book":"Vakolindu","chapter":"3","verse":"1","text":"Valongu vangu, nenga ng'omba ha na yumwi kucha vandu yimuvelili na Mfuki, lakini, ng'omba na yumwi kucha vandu va mlima, kucha vana fyali, mugati ya Kilistu."},{"book":"Vakolindu","chapter":"3","verse":"2","text":"Ndavalandishili majiva, ndivapa ha filivi fikamalili, kwanongwa mwaweshili ng'odu. Kandi mbaka ponopa mukali hela kuwesha."},{"book":"Vakolindu","chapter":"3","verse":"3","text":"Nongwa mukali mukuyikala ngalilu ya mvili. Muva na weyi na mukuyileva, yumwi muva kucha vandu va mvili, ngalilu yenu kucha vandu va mlimawu."},{"book":"Vakolindu","chapter":"3","verse":"4","text":"Topi yumu pakawomba, “Ngumkovekela Pauli” Na wingi “Ngumkovekela Apolu”. Yumwi mukugola kucha vandu va mlima."},{"book":"Vakolindu","chapter":"3","verse":"5","text":"Panu Apolu kava ghani? Na Pauli kava ghani? Ava vosi vatangi va Chapanga, kupitila ava yumwi vosi damumjumili Chapanga. Vosi ava vakugola chichuku chila Tati avagayilili vagoli."},{"book":"Vakolindu","chapter":"3","verse":"6","text":"Nenga sila mbeyu, Apolu amwayilili machi muhali, lakini Chapanga agolili ukali."},{"book":"Vakolindu","chapter":"3","verse":"7","text":"Yula yasilila mbeyu na yula yamwayilila ava vosi chindu ha ila Chapanga yagola muhali wukuli."},{"book":"Vakolindu","chapter":"3","verse":"8","text":"Yasilili na yamwayilili machi vosi valinganila hela kila mundu dapati fupu kwa chichuku chaki chagolili."},{"book":"Vakolindu","chapter":"3","verse":"9","text":"Yufwi vagola chichuku pamu muchitava cha Chapanga. Yumwi muva chitava cha Chapanga na nyumba yigoliwa ya Chapanga."},{"book":"Vakolindu","chapter":"3","verse":"10","text":"Kucha unyangili usangi wa Chapanga, nenga kucha mgola nyumba yaveli na luhunja, ngugola chikandilu na wingi akugola pambindi yaki. Topi kila mundu aloli ndambu wayendelela kugola."},{"book":"Vakolindu","chapter":"3","verse":"11","text":"Kwahela mundu yawesha kuvika chikandilu chingi, badili ya chila chikandilu chivikiwili kala, achi ndi Yesu Kilistu."},{"book":"Vakolindu","chapter":"3","verse":"12","text":"Mundu akuwesha kukimika pachikandilu achi, kwa kugolela chumang'andu na madini va mbiya na migonguveli yitaukili na mibiki na mihamba na midasi."},{"book":"Vakolindu","chapter":"3","verse":"13","text":"chichuku cha kila mundu dayilingiwi, unofu wa chichuku dauwoneki lijuva lila, motu dawufumbushi chichuku cha kila mundu, motu dawulangushi nakaka unofu wa chichuku cha kila mundu chagolili."},{"book":"Vakolindu","chapter":"3","verse":"14","text":"Leki chichuku cha mundu yoyosi payisighala pachikandilu, ayu dapati fupu."},{"book":"Vakolindu","chapter":"3","verse":"15","text":"Leki chichuku cha mundu pachilungula, ayu dapati ha fwayida hata leki mweni dalowuliwi kucha wula kasipuka mumotu."},{"book":"Vakolindu","chapter":"3","verse":"16","text":"Nakaka yumwi mumanya ng'odu kucha muva nyumba ya Chapanga na Mfuki Mng'alili akwikala mugati yenu?."},{"book":"Vakolindu","chapter":"3","verse":"17","text":"Mundu yabowola nyumba ya Chapanga, Chapanga damuyanangi mundu ayu. Nongwa nyumba ya Chapanga ying'ala, nyumba ayi ndi yumwi."},{"book":"Vakolindu","chapter":"3","verse":"18","text":"Mukotoo kwipughanya mwaveni. Mundu gati ya yumwi, akwihola mweni kana luhala mumlima awu, ghavi mpufi ili aweshi kuva na luhala."},{"book":"Vakolindu","chapter":"3","verse":"19","text":"Nongwa luhunja lwa mlima awu, wuva upufi pawulongulu ya Chapanga. Nongwa yiyandikiwa kucha, yivavelili na luhunja vakamuliwa muusugu wawu."},{"book":"Vakolindu","chapter":"3","verse":"20","text":"Kandi Bambu akumanya hoshu sha vanaluhunja siva chindu ha."},{"book":"Vakolindu","chapter":"3","verse":"21","text":"Topi mundu akotoo kwidumbila vandu. Nongwa kila chindu chiva cha yumwi,"},{"book":"Vakolindu","chapter":"3","verse":"22","text":"Ghavi Pauli awu Apolu na Kefa, mlima awu, unofu na njifwa, yifivelili panopawu na pawulongolu, fyosi fya yumwi."},{"book":"Vakolindu","chapter":"3","verse":"23","text":"Lakini yumwi muva va Kilistu na Kilistu kava wa Chapanga."},{"book":"Vakolindu","chapter":"3","verse":"1","text":"Wuli, tukukanda kandi kwijuma? Awu tukudayila baluwa ya kutumanyisha kwa yumwi, awu kufuma kwa yumwi, kucha vandu vamonga?"},{"book":"Vakolindu","chapter":"3","verse":"2","text":"Mwaveni muva baluwa yetu, baluwa yiyandikiwili mundima shetu na kila mundu ayisomi na kuyimanya."},{"book":"Vakolindu","chapter":"3","verse":"3","text":"Nakaka yumwi muva baluwa ya Kilistu yiyeghiwili kwa mawoku vetu. Baluwa yeni yayandikiwili ha na winu, yayandikiwili kwa Mfuki wa Chapanga yaveli mnofu. Yiyandikiwa mumigonguveli yitelimbeshiwili ha ila iyandikilwi mundima sha vandu."},{"book":"Vakolindu","chapter":"3","verse":"4","text":"Tuva na chiganu cha ndambu ayi kwa Chapanga kupitila Yesu Kilistu."},{"book":"Vakolindu","chapter":"3","verse":"5","text":"Yufwi tukuwesha ha kulimbana kwa liwovi lyetu twaveni, ila kwa uwesu wa Chapanga."},{"book":"Vakolindu","chapter":"3","verse":"6","text":"Nongwa mweni ndi yatugolili tuweshi kuva vatangi va lilaghanu lya shonu lyeni lilawu liyandikiwili ha, ila lilaghanu lya Mfuki wa Chapanga nongwa lilawu liyandikiwili likuyegha njifwa, lakini Mfuki akuyegha unofu."},{"book":"Vakolindu","chapter":"3","verse":"7","text":"Leki lilawu lyavikiwili kwa kuyandika mumbindi ya migonguveli, hata naha chingomeku chaki chiva njifwa, ukomi waki waveli mkomi munu hata vana va Isilaeli vaweshili ng'odu kulola wushu wa Musa kwanongwa wang'alili munu, hata naha ng'alilu yeni yaveli ya chipindi hela. Topi, payiva kucha ngimbanikilu yeni yiyegha njifwa ugoleka kuva ukomi, mkomi ndambu ayi."},{"book":"Vakolindu","chapter":"3","verse":"8","text":"Topi, ngimbanikilu ya Mfuki yina ukomi munu."},{"book":"Vakolindu","chapter":"3","verse":"9","text":"Payiva ngimbaniku ayi yiyeghili highilu yaveli goleki, wuli nendu ugoleki wuyegha ngimbaniku ya ulowolu."},{"book":"Vakolindu","chapter":"3","verse":"10","text":"Tukuwesha kuwomba kucha ukomi wula wung'alili chindu ha kwa ukomi awu wuveli wung'alili nendu dahili ponopa wupita."},{"book":"Vakolindu","chapter":"3","verse":"11","text":"Nongwa pachiva chila chivelili cha dahili chaveli na ukomi waki nakaka chila chiyikala jola dachivi na ukomi liki."},{"book":"Vakolindu","chapter":"3","verse":"12","text":"Kwanongwa tuva na shuvililu ngomi, yufwi tukugola findu kwa uhwadali mkomi."},{"book":"Vakolindu","chapter":"3","verse":"13","text":"Yufwi tuva kucha Musa ha yaveli akugubika wushu waki kwa chilepa cha yingwa ili vandu va Isilaeli vakotoo kuwuwona wula ukomi pawutinala."},{"book":"Vakolindu","chapter":"3","verse":"14","text":"Lakini luhala lwawu lwagubikilwi na chilepa. Mbaka nalelu pavasoma lilaghanu lya pakwandi, ligubikwa na chilepa chichila. Chilepa cha yingwa achi chikuwushiwa kwa deha ya Yesu Kilistu."},{"book":"Vakolindu","chapter":"3","verse":"15","text":"Mbaka nalelu palisomiwa lilawu lya Musa chilepa cha yingwa chikali chigubika ndima shawu."},{"book":"Vakolindu","chapter":"3","verse":"16","text":"Lakini chilepa cha yingwa chikuwesha kuwushiwa, mundu pamuwuyila Bambu."},{"book":"Vakolindu","chapter":"3","verse":"17","text":"Lakini “Bambu” ndi Mfuki na pala paveli Mfuki wa Bambu ndi pawuvelili upekesu."},{"book":"Vakolindu","chapter":"3","verse":"18","text":"Topi, twavosi yituvelili kuwushu yetu kugubikiwa ng'odu yufwi tukulola kucha mulindala, ukomi wa Bambu, tukughalambuliwa twifwani na ukomi wufuma kwa Bambu mweni ndi Mfuki."}]}