{"data":[{"book":"मत्ती","chapter":"4","verse":"1","text":"तेबे पवित्र आत्मा यीशुए खे सुणसाण जगा रे लईगा, ताकि शैतानो ते तिना री परीक्षा ओ।"},{"book":"मत्ती","chapter":"4","verse":"2","text":"सेयो चाल़ी दिन और चाल़ी राती पूखे रये और तेबे तिना खे पूख लगी।"},{"book":"मत्ती","chapter":"4","verse":"3","text":"तेबे शैताने यीशुए गे आई की बोलेया, “जे तूँ परमेशरो रा पुत्र ए, तो इना पात्थरा खे बोल कि रोटी बणी जाओ।”"},{"book":"मत्ती","chapter":"4","verse":"4","text":"यीशुए जवाब दित्तेया, “पवित्र शास्त्रो रे लिखी राखेया,"},{"book":"मत्ती","chapter":"4","verse":"5","text":"तेबे शैतान यीशुए खे पवित्र नगर यरूशलेमो खे लईगा और सेयो मन्दरो री चूँडिया पाँदे खड़े करी ते।"},{"book":"मत्ती","chapter":"4","verse":"6","text":"तेबे तिना खे बोलणे लगेया, “जे तूँ परमेशरो रा पुत्र ए, तो आपू खे एथा ते थाले रुड़ाई दे; कऊँकि पवित्र शास्त्रो रे लिखी राखेया कि परमेशरो तेरिया तंईं आपणे स्वर्गदूता खे आज्ञा देणी,"},{"book":"मत्ती","chapter":"4","verse":"7","text":"यीशुए तेसखे बोलेया, “पवित्र शास्त्रो रे एड़ा बीए लिखे रा, ‘तूँ प्रभु, आपणे परमेशरो खे नि परख।’ ”"},{"book":"मत्ती","chapter":"4","verse":"8","text":"तेबे शैतान तिना खे एक ऊच्चे पाह्ड़ो पाँदे लईगा और सारी दुनिया रे सारे राज्य और तिजी रे एशो-आराम दखाई की"},{"book":"मत्ती","chapter":"4","verse":"9","text":"तिना खे बोलेया, “जे तां मांगे माथा टेकणा, तो मां ताखे ये सब कुछ देई देणा।”"},{"book":"मत्ती","chapter":"4","verse":"10","text":"तेबे यीशुए तेसखे बोलेया, “हईओ शैतान; मेरी नजरा ते दूर ऊई जा, कऊँकि पवित्र शास्त्रो रे एड़ा लिखी राखेया, ‘तूँ प्रभु आपणे परमेशरो गे ई माथा टेक और बस तिना री ई आराधना कर।’ ”"},{"book":"मत्ती","chapter":"4","verse":"11","text":"तेबे शैतान यीशुए गे ते चली गा और स्वर्गदूत तिना री सेवा करने लगे।"},{"book":"मत्ती","chapter":"4","verse":"12","text":"जेबे यीशुए सुणेया कि यूहन्ना पकड़वाईता, तेबे सेयो यहूदिया प्रदेशो खे छाडी की गलील प्रदेशो रे नासरत नगरो खे चली गे।"},{"book":"मत्ती","chapter":"4","verse":"13","text":"और फेर सेयो नासरत नगरो खे छाडी की कफरनहूम नगरो रे रणे लगे, जो जबूलून और नप्ताली इलाके रे समुद्रो रे कनारे था।"},{"book":"मत्ती","chapter":"4","verse":"14","text":"ताकि जो यशायाह भविष्यबक्ते बोलेया था, से पूरा ओ,"},{"book":"मत्ती","chapter":"4","verse":"15","text":"“जबूलून और नप्तालिया रे इलाके, समुद्रो री बाटा रिये यरदन नदिया रे पार, दूजी जातिया रा गलील।"},{"book":"मत्ती","chapter":"4","verse":"16","text":"जो मांणू परमेशरो खे नि जाणदे और न्हेरे रे जिऊणे लगी रे थे, तिने बड़ी जोति देखी; और जो मौता ते डरी की जिऊणे लगी रे थे, तिना पाँदे जोति चमकी।”"},{"book":"मत्ती","chapter":"4","verse":"17","text":"तेस बखतो ते यीशुए ये प्रचार करना और ये बोलणा शुरू करी ता कि, “मन फेरो कऊँकि स्वर्गो रा राज्य नेड़े आईगा रा।”"},{"book":"मत्ती","chapter":"4","verse":"18","text":"तेबे तिने गलीलो रे समुद्रो रे कनारे कूमदे ऊए दो पाई, मतलब-शमौन, जेसखे पतरस बी बोलोए और तेसरा पाई अन्द्रियास समुद्रो रे जाल़ पाँदे ऊए देखेया, कऊँकि सेयो मछलिया पकड़ने वाल़े थे।"},{"book":"मत्ती","chapter":"4","verse":"19","text":"तेबे यीशुए तिना खे बोलेया, “मां पीछे आओ और जिंयाँ तुसे मच्छली पकड़ना जाणोए तिंयाँ ई मां तुसा खे परमेशरो गे मांणू पकड़ी की ल्याऊणे सिखाणे।”"},{"book":"मत्ती","chapter":"4","verse":"20","text":"सेयो तेबुई जाल़ छाडी की यीशुए पीछे चली पड़े।"},{"book":"मत्ती","chapter":"4","verse":"21","text":"तेथा ते आगे जाई की यीशुए और दो पाई मतलब जब्दिए रे पाऊ याकूब और तेसरा पाई यूहन्ना आपणे पिते साथे किस्तिया पाँदे जाल़ ठीक करदे ऊए देखे और तिने सेयो बी बुलाए।"},{"book":"मत्ती","chapter":"4","verse":"22","text":"सेयो तेबुई आपणी किस्ती और आपणे पिते खे छाडी की यीशुए रे पीछे चली पड़े।"},{"book":"मत्ती","chapter":"4","verse":"23","text":"यीशु गलील प्रदेशो रे बऊत सारी जगा रे कूमदे रए और तिना री प्रार्थना रे कअरो रे उपदेश और राज्य रा सुसमाचार प्रचार करदे रए और लोका री बमारिया और कमजोरिया खे दूर करदे रए।"},{"book":"मत्ती","chapter":"4","verse":"24","text":"तेबे सारे सीरिया प्रदेशो रे सेयो मशुर ऊईगे और लोक सारे बमारा खे, जो कई प्रकारा रिया बमारिया ते और दु:खो रे जकड़ी रे थे, जिना रे दुष्टात्मा थिया, मिर्गी वाल़े और अदरंगो रे रोगिया खे यीशुए गे ल्याए और तिने सेयो ठीक कित्ते।"},{"book":"मत्ती","chapter":"4","verse":"25","text":"तेबे गलील प्रदेश, दिकापुलिस इलाका, यरूशलेम नगर, यहूदिया प्रदेश और यरदनो री नदिया ते पारो ते पीड़ा री पीड़ तिना पीछे आईगी।"}]}