{"data":[{"book":"Ts`etta","chapter":"39","verse":"1","text":"Yusuf Misirqa qıkkı. Fironne g'aravulyçeeşine xərıng'vee, Misirğançene Potifaree mana I'smı'ı'lybışike ileşşena."},{"book":"Ts`etta","chapter":"39","verse":"2","text":"Rəbb Yusufukaniy vor, mana gırgın kar uftanda ha'as həsilexhenaniy. Yusuf Misirğançene xərıng'une xaaniy axvana."},{"book":"Ts`etta","chapter":"39","verse":"3","text":"Mang'une xərıng'uk'le g'ecen, Rəbb mang'ukavur, mang'vee gırgın işbı uftanda həsilya'avud."},{"book":"Ts`etta","chapter":"39","verse":"4","text":"Yusuf xərıng'une ulesqa yugra qarı, mang'uke xərıng'vee cusdacar nukar ha'a. Xərıng'vee Yusufuke cun xav vuk'lek ıkkekana hı'ı, cun gırgın karıd mang'une xıleqa quvu."},{"book":"Ts`etta","chapter":"39","verse":"5","text":"Mang'vee Yusufne xıleqa xaanayiy karana xəbvalla quvuyle qiyğa, Rəbbee Yusuful-alla Misirğançeng'une xaas barakat hoole. Potifarne xaa, çolee, gırgıne karee Rəbbina barakat g'ooce giviyğal."},{"book":"Ts`etta","chapter":"39","verse":"6","text":"Mang'vee cun gırgın kar Yusufne xılyaqa qele, mang'une vuk'ulee otxhun-ulyodğuyle ğayrı medın vuççud eyxhe deş."},{"book":"Ts`etta","chapter":"39","verse":"7","text":"Sabara gah ılğevç'uyle qiyğa, xərıng'une xhunaşşeyna Yusufulqa ul gipxhı eyhen:"},{"book":"Ts`etta","chapter":"39","verse":"8-9","text":"Yusufus man ha'as ıkkiykan deş. Mang'vee məng'ı'k'le eyhen:"},{"book":"Ts`etta","chapter":"39","verse":"10","text":"Məng'ee man yiğıs Yusufuk'le eyhe ıxha, Yusufusmee məng'ı'ka ixhesır, g'alixhasır ıkkan deşdiy."},{"book":"Ts`etta","chapter":"39","verse":"11","text":"Yusuf sa yiğıl cune işiqar qihna xaaqa ikkeç'e. Xaane insanaaşike ar vuşucar ıxha deş."},{"book":"Ts`etta","chapter":"39","verse":"12","text":"Məng'ee mana tanalinçike aqqı «Zaka g'alixheva!» eyhe. Yusufee tanalinbı məng'ı'ne xıle g'ali'ı g'aqa hexva."},{"book":"Ts`etta","chapter":"39","verse":"13","text":"Zəiyfayk'le g'acuyng'a, Yusufee tanalinbı cene xılevud g'ali'ı hixu,"},{"book":"Ts`etta","chapter":"39","verse":"14","text":"məng'ee xaane insanaaşilqa onu'u eyhen:"},{"book":"Ts`etta","chapter":"39","verse":"15","text":"Yizda ts'ir g'avxhumee, mang'vee tanalinbı g'ali'ı g'aqa hixu!"},{"book":"Ts`etta","chapter":"39","verse":"16","text":"Potifar xaaqa sak'alasmee, məng'ee Yusufun tanalinbı cesne havace."},{"book":"Ts`etta","chapter":"39","verse":"17","text":"Məng'ee adamiysıd akaran karbı yuşanı'ı, eyhen:"},{"book":"Ts`etta","chapter":"39","verse":"18","text":"zı manke k'arats'ana ts'ir hav'u! Ts'ir g'avxhu mana tanalinbıd g'ali'ı, g'aqa hixu."},{"book":"Ts`etta","chapter":"39","verse":"19","text":"Yusufne xərıng'uk'le xhunaşşeyn «yiğne nukaree zak in hı'ı» cuvabbı g'ayxhesse, mang'us k'yabaylena."},{"book":"Ts`etta","chapter":"39","verse":"20","text":"Yusuf aqqı zindaneeqa, paççahın avqvuynbı havaacene cigeeqa qele."},{"book":"Ts`etta","chapter":"39","verse":"21","text":"Rəbb Yusufukaniy vor. Yusufus Rəbbee yugvalla ha'a: zindanne xərıng'une ulesqa mana yugra qarayle."},{"book":"Ts`etta","chapter":"39","verse":"22","text":"Zindanne xərıng'vee zindane avqvuyn gırgınbı Yusufne xılyaqa qoole. Maa'ad ha'ane gırgıne işbışis Yusufeniy xəbvalla haa'a."},{"book":"Ts`etta","chapter":"39","verse":"23","text":"Yusufusqa quvuyne işbışde nençikacar zindanna xərna ilyakkana deşdiy. Rəbb cukava, Yusuf gırgın işbı uftanda ha'as həsilexhenaniy."}]}