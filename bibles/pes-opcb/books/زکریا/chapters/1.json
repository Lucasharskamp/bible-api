{"data":[{"book":"زکریا","chapter":"1","verse":"1","text":"در سال دوم سلطنت داریوش پادشاه، در ماه هشتم، پیامی از جانب خداوند بر زکریا (پسر برکیا و نوهٔ عِدّوی نبی) نازل شده گفت:"},{"book":"زکریا","chapter":"1","verse":"2","text":"«من، خداوند از اجداد شما بسیار خشمگین بودم."},{"book":"زکریا","chapter":"1","verse":"3","text":"پس به این قوم بگو ”خداوند لشکرهای آسمان چنین می‌فرماید: اگر به سوی من بازگشت کنید، من هم به سوی شما باز می‌گردم. این است آنچه خداوند لشکرهای آسمان می‌فرماید.“"},{"book":"زکریا","chapter":"1","verse":"4","text":"مانند اجداد خود نباشید که انبیای پیشین به آنان می‌گفتند: ”خداوند لشکرهای آسمان می‌فرماید: از راههای بد و کارهای زشتتان بازگشت کنید“، اما توجهی به ایشان نمی‌کردند."},{"book":"زکریا","chapter":"1","verse":"5","text":"«اجداد شما امروز کجا هستند؟ آیا انبیای پیشین تا ابد زنده ماندند؟"},{"book":"زکریا","chapter":"1","verse":"6","text":"آنها همگی مردند، ولی آنچه توسط خادمان خود انبیا گفته بودم، بر اجدادتان واقع شد. ایشان سرانجام بازگشت نموده گفتند: خداوند لشکرهای آسمان ما را به سزای اعمالمان رسانیده و آنچه را که به ما اخطار نموده بود، همان را انجام داده است.»"},{"book":"زکریا","chapter":"1","verse":"7","text":"در روز بیست و چهارم، ماه یازدهم یعنی ماه شباط، از سال دوم سلطنت داریوش پادشاه، پیامی دیگر از جانب خداوند به من، زکریا رسید."},{"book":"زکریا","chapter":"1","verse":"8","text":"در یک رویای شبانه مردی را دیدم سوار بر اسبی سرخ که در میان درختان آس در وادی ایستاده بود. پشت سر او اسبانی به رنگهای سرخ، زرد و سفید دیده می‌شدند."},{"book":"زکریا","chapter":"1","verse":"9","text":"پرسیدم: «ای سرورم، این اسبها برای چه آنجا ایستاده‌اند؟»"},{"book":"زکریا","chapter":"1","verse":"10","text":"سپس به من گفت که خداوند آنها را فرستاده است تا زمین را بررسی کنند."},{"book":"زکریا","chapter":"1","verse":"11","text":"آنگاه سواران آن اسبها به فرشتهٔ خداوند گزارش داده گفتند: «در سراسر جهان گشتیم و همه جا صلح و آرامش برقرار بود.»"},{"book":"زکریا","chapter":"1","verse":"12","text":"فرشتهٔ خداوند چون این را شنید گفت: «ای خداوند لشکرهای آسمان، مدت هفتاد سال بر اورشلیم و شهرهای یهودا خشمگین بودی. چقدر طول می‌کشد تا دوباره بر ایشان رحمت فرمایی؟»"},{"book":"زکریا","chapter":"1","verse":"13","text":"جواب خداوند به فرشته تسلی‌آمیز و اطمینان‌بخش بود."},{"book":"زکریا","chapter":"1","verse":"14","text":"آنگاه فرشته به من گفت: «این پیام را از طرف خداوند لشکرهای آسمان با صدای بلند اعلام کن: من برای اورشلیم و کوه صهیون غیرت زیادی دارم."},{"book":"زکریا","chapter":"1","verse":"15","text":"ولی از قومهایی که در امنیت هستند به شدت خشمگینم، زیرا ایشان بیشتر از آنچه می‌خواستم قوم مرا آزار رساندند."},{"book":"زکریا","chapter":"1","verse":"16","text":"پس خداوند چنین می‌گوید: من با رحمت بسیار به اورشلیم باز خواهم گشت و خانهٔ من و تمام اورشلیم از نو ساخته خواهد شد؛ این است آنچه خداوند لشکرهای آسمان فرموده است."},{"book":"زکریا","chapter":"1","verse":"17","text":"و نیز بگو، خداوند لشکرهای آسمان چنین می‌فرماید: بار دیگر شهرهای اسرائیل دوباره مملو از سعادت خواهند شد و من بار دیگر اورشلیم را تسلی و برکت داده در آن ساکن خواهم گشت.»"},{"book":"زکریا","chapter":"1","verse":"18","text":"در رؤیایی دیگر، چهار شاخ حیوان دیدم!"},{"book":"زکریا","chapter":"1","verse":"19","text":"از فرشته پرسیدم: «اینها چه هستند؟»"},{"book":"زکریا","chapter":"1","verse":"20","text":"سپس فرشته، چهار آهنگر به من نشان داد."},{"book":"زکریا","chapter":"1","verse":"21","text":"پرسیدم: «این مردان برای انجام چه کاری آمده‌اند؟»"}]}