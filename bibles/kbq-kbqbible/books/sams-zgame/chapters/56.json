{"data":[{"book":"Sams-Zgame","chapter":"56","verse":"1","text":"Anumzamoka kasunku hunanto, na'ankure vahe'mo'za nahe'za narotago nehaze. Maka kna ha' vahenimo'za nazeri havizantfa nehaze."},{"book":"Sams-Zgame","chapter":"56","verse":"2","text":"Ha' vahe'nimo'za nahenaku knane knanena nenavararizageno, zamavufaga ra hanaza kazigati rama'a vahe'mo'za hara eme hunenantaze."},{"book":"Sams-Zgame","chapter":"56","verse":"3","text":"Hianagi koro'ma hanua knafina, Kagrite namentintia hugahue."},{"book":"Sams-Zgame","chapter":"56","verse":"4","text":"Anumzamo'ma huvempama hu'nea kere namentintia nehu'na, agia ahentesga nehue. Nagra Anumzamofonte namentintia nehuankina, na'a hanigena amne vahetfankura korora hugahue?"},{"book":"Sams-Zgame","chapter":"56","verse":"5","text":"Nagrama hua nanekea zamagra eri rukrahe nehu'za, nazeri haviza hunaku maka kna mani'ne'za oku'a kea retro nehaze."},{"book":"Sams-Zgame","chapter":"56","verse":"6","text":"Nagri'ma nazeri'za nahenakura, oku'a kea retro hu'za kafona ante'za vano nehu'za, kama vano nehuge'za zamavunte'za nenagaze."},{"book":"Sams-Zgame","chapter":"56","verse":"7","text":"Kefo zamavu'zmavama nehaza vahera ana zamavu'zmava zantera Anumzamoka zamahe kasopetro. Hanki krimpa ahezmantenka zamazeri fenkami atro."},{"book":"Sams-Zgame","chapter":"56","verse":"8","text":"Kagra nasunku'ma huazana kavuntenka nenagane. Zavi'ma atogeno'ma navunu'ma hia navunura tafempi afinte'nane. Magoke magoke zana avompi krente'nane."},{"book":"Sams-Zgame","chapter":"56","verse":"9","text":"Hagi nazama huogu'ma Kagritegama kezamati'nena, ha' vahe'nimo'za koro fregahaze. E'ina'ma hanage'na Anumzamoka nagri kaziga mani'nenka hara huzmantane hu'na ke'na antahi'na hugahue."},{"book":"Sams-Zgame","chapter":"56","verse":"10","text":"Anumzamo'ma Agrama huvempama hu'nantenegu nentahina agi'a ahentesga hugahue. Tamage Ra Anumzamokama huhampri nante'nana zanku kagia erisga hugahue."},{"book":"Sams-Zgame","chapter":"56","verse":"11","text":"Nagra Anumzamokare namentintia nehuanki, na'a hanige'na amne vahetfankura korora hugahue. Agra vahetfa mani'neanki na'a hunantegahie?"},{"book":"Sams-Zgame","chapter":"56","verse":"12","text":"Nagra huvempama hu'noa kere amage ante'na, nazama nehana zantera susu hu'na ofa hugantegahue."},{"book":"Sams-Zgame","chapter":"56","verse":"13","text":"Na'ankure Kagra fri zampintira nagu'nevazinka, tanafa'ma hu'za nehugenka naza hu'nane. E'ina hu'nananki'na menina amne Anumzamoka kavuga vano nehu'na, vahe'moma asimu'ma erino nemania tavitera vano hugahue."}]}