{"data":[{"book":"গণনা পুস্তক","chapter":"4","verse":"1","text":"সদাপ্রভু মোশি ও হারোণকে বললেন,"},{"book":"গণনা পুস্তক","chapter":"4","verse":"2","text":"“লেবি গোষ্ঠীর অন্তর্গত, কহাৎ সন্তানদের, গোষ্ঠী ও বংশ অনুসারে জনগণনা করো।"},{"book":"গণনা পুস্তক","chapter":"4","verse":"3","text":"যারা সমাগম তাঁবু সম্পর্কিত কাজ করার জন্য সমাগত হয়, ত্রিশ থেকে পঞ্চাশ বছর বয়স্ক সেই পুরুষদের সংখ্যা গণনা করো।"},{"book":"গণনা পুস্তক","chapter":"4","verse":"4","text":"“সমাগম তাঁবুতে কহাতীয়দের কাজকর্ম এই; অতি পবিত্র দ্রব্যসমূহের তত্ত্বাবধান।"},{"book":"গণনা পুস্তক","chapter":"4","verse":"5","text":"যখন শিবির যাত্রা শুরু করবে, হারোণ ও তার ছেলেরা ভিতরে ঢেকে দেবে। তারা আচ্ছাদক-পর্দা নামিয়ে এনে, তা দিয়ে সাক্ষ্যের সিন্দুক আবৃত করবে।"},{"book":"গণনা পুস্তক","chapter":"4","verse":"6","text":"তার উপরে তারা টেকসই চামড়ার আচ্ছাদন দেবে। এরপর তারা ঘন নীল রংয়ের এক বস্ত্রের আবরণ দিয়ে যথাস্থানে বহন-দণ্ড পরিয়ে দেবে।"},{"book":"গণনা পুস্তক","chapter":"4","verse":"7","text":"“উপস্থিতির মেজের উপর তারা নীল রংয়ের বস্ত্র পাতবে, তার উপরে সমস্ত রেকাব, থালা ও বাটি এবং পেয়-নৈবেদ্য রাখার ঘটগুলি রাখবে। যে রুটি সতত সেই মেজের উপরে রাখা থাকে, তা যথারীতি থাকবে।"},{"book":"গণনা পুস্তক","chapter":"4","verse":"8","text":"এই সমস্তের উপরে তারা এক উজ্জ্বল লাল রংয়ের বস্ত্র পাতবে ও টেকসই চামড়ার আচ্ছাদন দেবে এবং তার বহন-দণ্ড যথাস্থানে পরিয়ে দেবে।"},{"book":"গণনা পুস্তক","chapter":"4","verse":"9","text":"“তারা একটি নীল রংয়ের বস্ত্র নিয়ে, দীপ্তিদানের উদ্দেশে যে দীপাধার, তা আবৃত করবে; সেই সঙ্গে তার প্রদীপগুলি, সলিতা-কাটা যন্ত্রগুলি, বারকোশ এবং তার প্রজ্বলনের উদ্দেশে দত্ত জলপাই তেলের পাত্রগুলি আবৃত করবে।"},{"book":"গণনা পুস্তক","chapter":"4","verse":"10","text":"তারপর, তারা সেই দীপাধার ও তার সম্পর্কিত সমস্ত জিনিসের উপর টেকসই চামড়ার আচ্ছাদন দেবে এবং সেই সমস্ত তারা বহনকারী কাঠামোর উপরে রাখবে।"},{"book":"গণনা পুস্তক","chapter":"4","verse":"11","text":"“স্বর্ণ-বেদির উপরে তারা নীল রংয়ের বস্ত্র পাতবে এবং টেকসই চামড়ার আচ্ছাদন দিয়ে তার বহন-দণ্ড যথাস্থানে পরিয়ে দেবে।"},{"book":"গণনা পুস্তক","chapter":"4","verse":"12","text":"“পবিত্রস্থানে পরিচর্যার উদ্দেশে ব্যবহৃত সমস্ত পাত্র নিয়ে তারা নীল রংয়ের কাপড়ে জড়াবে; সেই সমস্তের উপরে টেকসই চামড়ার আচ্ছাদন দেবে এবং বহনকারী কাঠামোর উপরে রাখবে।"},{"book":"গণনা পুস্তক","chapter":"4","verse":"13","text":"“তারা পিতলের বেদি থেকে সমস্ত ছাই বের করে দেবে। তার উপরে বেগুনি রংয়ের কাপড় পাতবে।"},{"book":"গণনা পুস্তক","chapter":"4","verse":"14","text":"তার উপরে তারা বেদির উদ্দেশে ব্যবহৃত সমস্ত বাসনপত্র রাখবে, সমস্ত অঙ্গারধানী, ত্রিশূল, বেলচা, রক্ত ছিটানোর উদ্দেশে ব্যবহৃত বাটি সমূহ। এর উপরে তারা টেকসই চামড়ার আচ্ছাদন দেবে এবং তার বহন-দণ্ড যথাস্থানে পরাবে।"},{"book":"গণনা পুস্তক","chapter":"4","verse":"15","text":"“হারোণ ও তার ছেলেরা সমস্ত পবিত্র আসবাব ও পবিত্র দ্রব্যসমূহ আবৃত করার পর, যখন ছাউনি যাবার উদ্দেশে অগ্রসর হবে, তখন কেবল কহাতীয়েরা বহন করার জন্য এগিয়ে আসবে। তারা কিন্তু পবিত্র দ্রব্যসকল স্পর্শ করবে না, নইলে মৃত্যুবরণ করবে। কহাতীয়েরা সমাগম তাঁবুর মধ্যে স্থিত দ্রব্যসকল বহন করবে।"},{"book":"গণনা পুস্তক","chapter":"4","verse":"16","text":"“যাজক হারোণের ছেলে ইলীয়াসর, দীপ্তির জন্য তেলের, সুগন্ধি ধূপ, নিয়মিত শস্য-নৈবেদ্য ও অভিষেকের তেলের দায়িত্ব নেবে। সে সমস্ত পবিত্র আসবাব ও জিনিসপত্র সমাগম তাঁবু ও তার ভিতরের সমস্ত বিষয়ের তত্ত্বাবধায়ক হবে।”"},{"book":"গণনা পুস্তক","chapter":"4","verse":"17","text":"সদাপ্রভু মোশি ও হারোণকে বললেন,"},{"book":"গণনা পুস্তক","chapter":"4","verse":"18","text":"“দেখবে, যেন কহাতীয় গোষ্ঠীর বংশসমূহ, লেবীয় গোষ্ঠী থেকে উচ্ছিন্ন না হয়।"},{"book":"গণনা পুস্তক","chapter":"4","verse":"19","text":"যখন তারা অতি পবিত্র দ্রব্যসমূহের নিকটবর্তী হয়, তারা যেন জীবিত থাকে, হত না হয়; তাদের জন্য এই কাজ করো, হারোণ ও তার ছেলেরা পবিত্রস্থানের ভিতরে যাবে এবং প্রত্যেক ব্যক্তিকে তার কাজ এবং কোন দ্রব্য সে বহন করবে, তা নিরূপণ করবে।"},{"book":"গণনা পুস্তক","chapter":"4","verse":"20","text":"কিন্তু কহাতীয়েরা অবশ্যই ভিতরে গিয়ে, এক মুহূর্তের জন্যও পবিত্র দ্রব্যসকল দেখবে না, নইলে তাদের মৃত্যু হবে।”"},{"book":"গণনা পুস্তক","chapter":"4","verse":"21","text":"সদাপ্রভু মোশিকে বললেন,"},{"book":"গণনা পুস্তক","chapter":"4","verse":"22","text":"“বংশ এবং গোষ্ঠী অনুসারে গের্শোনীয়দের জনগণনা করো,"},{"book":"গণনা পুস্তক","chapter":"4","verse":"23","text":"সমাগম তাঁবুর কাজে যারা অংশগ্রহণ করে, ত্রিশ থেকে পঞ্চাশ বছর বয়স্ক সেইসব পুরুষের সংখ্যা গণনা করো।"},{"book":"গণনা পুস্তক","chapter":"4","verse":"24","text":"“গের্শোন গোষ্ঠীর সকলে, যখন তারা ভারবহন ও কাজ করে, তাদের কর্তব্য এরকম হবে।"},{"book":"গণনা পুস্তক","chapter":"4","verse":"25","text":"তারা উপাসনা-তাঁবুর সব পর্দা, তার বাইরে টেকসই চামড়ার আচ্ছাদন, সমাগম তাঁবুর প্রবেশপথের সব পর্দা,"},{"book":"গণনা পুস্তক","chapter":"4","verse":"26","text":"উপাসনা-তাঁবু ও যজ্ঞবেদি পরিবেষ্টনকারী অঙ্গনের পর্দাসকল, প্রবেশপথের পর্দা, দড়ি সকল এবং পরিচর্যায় ব্যবহৃত সমস্ত উপকরণ বহন করবে। গের্শোনীয়েরা এসব দ্রব্য-সংক্রান্ত অথবা অন্যান্য যে কোনো কাজই হোক না কেন তা করতে হবে।"},{"book":"গণনা পুস্তক","chapter":"4","verse":"27","text":"তাদের সমস্ত কাজ, বহন-সংক্রান্ত অথবা অন্যান্য যে কোনো কাজই হোক না কেন, সেই সমস্ত হারোণ এবং তার ছেলেদের নির্দেশে করতে হবে। তাদের দায়িত্বে যে সকল বহন করার কাজ থাকবে তা তুমি নির্দিষ্ট করে দেবে।"},{"book":"গণনা পুস্তক","chapter":"4","verse":"28","text":"সমাগম তাঁবুর জন্য গের্শোনীয়দের কাজকর্ম এই। তাদের করণীয় কর্তব্য যাজক হারোণের ছেলে ঈথামরের নির্দেশ অনুসারে হবে।"},{"book":"গণনা পুস্তক","chapter":"4","verse":"29","text":"“মরারিদেরও তাদের গোষ্ঠী ও বংশ অনুসারে গণনা করো।"},{"book":"গণনা পুস্তক","chapter":"4","verse":"30","text":"সমাগম তাঁবুর কাজে অংশগ্রহণের জন্য যারা সমাগত হয়, ত্রিশ থেকে পঞ্চাশ বছর বয়স্ক সেই সমস্ত পুরুষের সংখ্যা গণনা করো।"},{"book":"গণনা পুস্তক","chapter":"4","verse":"31","text":"সমাগম তাঁবুতে, তারা যখন কাজ করে, তাদের করণীয় কর্তব্য হবে এরকম; তারা উপাসনা-তাঁবুর কাঠামোর তক্তা সকল, তার অর্গলদণ্ড গুলি, খুঁটি ও পীঠসকল,"},{"book":"গণনা পুস্তক","chapter":"4","verse":"32","text":"সেই সঙ্গে প্রাঙ্গণের পরিবেষ্টনকারী খুঁটি সকল, তাঁবুর গোঁজ, দড়ি, তাদের উপকরণ এবং ব্যবহার্য সমস্ত আনুষঙ্গিক দ্রব্য বহন করবে। বহনের জন্য প্রত্যেক ব্যক্তিকে তার নির্দিষ্ট দ্রব্যসকল নিরূপণ কোরো।"},{"book":"গণনা পুস্তক","chapter":"4","verse":"33","text":"সমাগম তাঁবু সম্পর্কিত কাজ করার সময় মরারি গোষ্ঠীর করণীয় কর্তব্য এই। তারা যাজক হারোণের ছেলে ঈথামরের নির্দেশে এই সমস্ত কাজ করবে।”"},{"book":"গণনা পুস্তক","chapter":"4","verse":"34","text":"মোশি, হারোণ এবং সমাজের নেতারা, গোষ্ঠী ও বংশ অনুসারে কহাতীয়দের গণনা করলেন।"},{"book":"গণনা পুস্তক","chapter":"4","verse":"35","text":"ত্রিশ থেকে পঞ্চাশ বছর বয়স্ক সমস্ত পুরুষের, যারা সমাগম তাঁবুর কাজ করার জন্য সমাগত হল,"},{"book":"গণনা পুস্তক","chapter":"4","verse":"36","text":"গোষ্ঠী অনুসারে তাদের গণিত সংখ্যা 2,750।"},{"book":"গণনা পুস্তক","chapter":"4","verse":"37","text":"কহাতীয় গোষ্ঠীর যারা সমাগম তাঁবুর পরিচর্যা করত, সেই সমস্ত ব্যক্তির এই মোট সংখ্যা। মোশির মাধ্যমে সদাপ্রভু যে আদেশ দিয়েছিলেন, সেই অনুসারে মোশি ও হারোণ তাদের গণনা করেছিলেন।"},{"book":"গণনা পুস্তক","chapter":"4","verse":"38","text":"গের্শোনীয়েরা তাদের গোষ্ঠী এবং বংশ অনুসারে গণিত হয়েছিল।"},{"book":"গণনা পুস্তক","chapter":"4","verse":"39","text":"সমস্ত পুরুষ যাদের বয়স ত্রিশ থেকে পঞ্চাশ বছর, যারা সমাগম তাঁবুর কাজে অংশগ্রহণ করতে আসত,"},{"book":"গণনা পুস্তক","chapter":"4","verse":"40","text":"তাদের গোষ্ঠী এবং বংশ অনুসারে গণিত জনসংখ্যা ছিল 2,630।"},{"book":"গণনা পুস্তক","chapter":"4","verse":"41","text":"যারা সমাগম তাঁবু পরিচর্যা করত, সেই গের্শোনীয়দের এই ছিল মোট জনসংখ্যা। সদাপ্রভুর আদেশমতো মোশি ও হারোণ তাদের গণনা করেছিলেন।"},{"book":"গণনা পুস্তক","chapter":"4","verse":"42","text":"মরারিদের তাদের গোষ্ঠী ও বংশ অনুসারে গণনা করা হয়েছিল।"},{"book":"গণনা পুস্তক","chapter":"4","verse":"43","text":"সমস্ত পুরুষ যাদের বয়স ত্রিশ থেকে পঞ্চাশ বছর, যারা সমাগম তাঁবুর কাজে অংশগ্রহণ করতে আসত,"},{"book":"গণনা পুস্তক","chapter":"4","verse":"44","text":"গোষ্ঠী অনুসারে তাদের গণিত সংখ্যা ছিল 3,200।"},{"book":"গণনা পুস্তক","chapter":"4","verse":"45","text":"মরারি গোষ্ঠীর এই ছিল মোট সংখ্যা। সদাপ্রভু মোশির মাধ্যমে যে আদেশ দিয়েছিলেন, সেই অনুসারে মোশি ও হারোণ তাদের গণনা করেছিলেন।"},{"book":"গণনা পুস্তক","chapter":"4","verse":"46","text":"এইভাবে মোশি, হারোণ এবং ইস্রায়েলের নেতারা, সমস্ত লেবীয়দের, তাদের গোষ্ঠী ও বংশ অনুসারে গণনা করেছিলেন।"},{"book":"গণনা পুস্তক","chapter":"4","verse":"47","text":"ত্রিশ থেকে পঞ্চাশ বছর বয়স্ক সমস্ত পুরুষ যারা পরিচর্যার ও সমাগম তাঁবু বহনের জন্য আসত,"},{"book":"গণনা পুস্তক","chapter":"4","verse":"48","text":"তাদের গণিত সংখ্যা হয়েছিল 8,580।"},{"book":"গণনা পুস্তক","chapter":"4","verse":"49","text":"মোশির মাধ্যমে দেওয়া সদাপ্রভুর আদেশ অনুসারে তাদের প্রত্যেকজনকে তার কাজ ও বহনীয় দ্রব্যসামগ্রী নিরূপণ করা হয়েছিল।"}]}