{"data":[{"book":"ΙΩΒ","chapter":"40","verse":"1","text":"Καὶ ἀπεκρίθη Κύριος ὁ Θεὸς τῷ Ἰὼβ, καὶ εἶπε,"},{"book":"ΙΩΒ","chapter":"40","verse":"2","text":"μὴ κρίσιν μετὰ ἱκανοῦ ἐκκλίνει; ἐλέγχων δὲ Θεὸν, ἀποκριθήσεται αὐτήν."},{"book":"ΙΩΒ","chapter":"40","verse":"3","text":"Ὑπολαβὼν δὲ Ἰὼβ λέγει τῷ Κυρίῳ,"},{"book":"ΙΩΒ","chapter":"40","verse":"4","text":"τί ἔτι ἐγὼ κρίνομαι, νουθετούμενος καὶ ἐλέγχων Κύριον, ἀκούων τοιαῦτα οὐθὲν ὤν; ἐγὼ δὲ τίνα ἀπόκρισιν δῶ πρὸς ταῦτα; χεῖρα θήσω ἐπὶ στόματί μου."},{"book":"ΙΩΒ","chapter":"40","verse":"5","text":"Ἅπαξ λελάληκα, ἐπὶ δὲ τῷ δευτέρῳ οὐ προσθήσω."},{"book":"ΙΩΒ","chapter":"40","verse":"6","text":"Ἔτι δὲ ὑπολαβὼν ὁ Κύριος, εἶπε τῷ Ἰὼβ ἐκ τοῦ νέφους,"},{"book":"ΙΩΒ","chapter":"40","verse":"7","text":"Μὴ, ἀλλὰ ζῶσαι ὥσπερ ἀνὴρ τὴν ὀσφύν σου, ἐρωτήσω δέ σε, σὺ δέ μοι ἀπόκριναι."},{"book":"ΙΩΒ","chapter":"40","verse":"8","text":"Μὴ ἀποποιοῦ μου τὸ κρίμα· οἴει δέ με ἄλλως σοι κεχρηματικέναι, ἢ ἳνα ἀναφανῇς δίκαιος;"},{"book":"ΙΩΒ","chapter":"40","verse":"9","text":"Ἢ βραχίων σοί ἐστι κατὰ τοῦ Κυρίου, ἢ φωνῇ κατʼ αὐτοῦ βροντᾷς;"},{"book":"ΙΩΒ","chapter":"40","verse":"10","text":"Ἀνάλαβε δὴ ὕψος καὶ δύναμιν, δόξαν δὲ καὶ τιμὴν ἀμφίασαι."},{"book":"ΙΩΒ","chapter":"40","verse":"11","text":"Ἀπόστειλον δὲ ἀγγέλους ὀργῇ, πὰντα δὲ ὑβριστὴν ταπείνωσον."},{"book":"ΙΩΒ","chapter":"40","verse":"12","text":"Ὑπερήφανον δὲ σβέσον, σῆψον δὲ ἀσεβεῖς παραχρῆμα."},{"book":"ΙΩΒ","chapter":"40","verse":"13","text":"Κρύψον δὲ εἰς γῆν ὁμοθυμαδόν, τὰ δὲ πρόσωπα αὐτῶν ἀτιμίας ἔμπλησον."},{"book":"ΙΩΒ","chapter":"40","verse":"14","text":"Ὁμολογήσω ὅτι δύναται ἡ δεξιά σου σῶσαι."},{"book":"ΙΩΒ","chapter":"40","verse":"15","text":"Ἀλλὰ δὴ ἰδοὺ θηρία παρὰ σοὶ, χόρτον ἶσα βουσὶν ἐσθίουσιν."},{"book":"ΙΩΒ","chapter":"40","verse":"16","text":"Ἰδοὺ δὴ ἡ ἰσχὺς αὐτοῦ ἐπʼ ὀσφύϊ, ἡ δὲ δύναμις αὐτοῦ ἐπʼ ὀμφαλοῦ γαστρός·"},{"book":"ΙΩΒ","chapter":"40","verse":"17","text":"Ἔστησεν οὐρὰν ὡς κυπάρισσον, τὰ δὲ νεῦρα αὐτοῦ συμπέπλεκται."},{"book":"ΙΩΒ","chapter":"40","verse":"18","text":"Αἱ πλευραὶ αὐτοῦ, πλευραὶ χάλκειαι, ἡ δὲ ῥάχις αὐτοῦ σίδηρος χυτός."},{"book":"ΙΩΒ","chapter":"40","verse":"19","text":"Τουτέστιν ἀρχὴ πλάσματος Κυρίου· πεποιημένον ἐγκαταπαίζεσθαι ὑπὸ τῶν ἀγγέλων αὐτοῦ."},{"book":"ΙΩΒ","chapter":"40","verse":"20","text":"Ἐπελθὼν δὲ ἐπʼ ὄρος ἀκρότομον, ἐποίησε χαρμονὴν τετράποσιν ἐν τῷ ταρτάρῳ."},{"book":"ΙΩΒ","chapter":"40","verse":"21","text":"Ὑπὸ παντοδαπὰ δένδρα κοιμᾶται, παρὰ πάπυρον καὶ κάλαμον καὶ βούτομον."},{"book":"ΙΩΒ","chapter":"40","verse":"22","text":"Σκιάζονται δὲ ἐν αὐτῷ δένδρα μεγάλα σὺν ῥαδάμνοις, καὶ κλῶνες ἀγροῦ."},{"book":"ΙΩΒ","chapter":"40","verse":"23","text":"Ἐὰν γένηται πλημμύρα, οὐ μὴ αἰσθηθῇ· πέποιθεν, ὅτι προσκρούσει ὁ Ἰορδάνης εἰς τὸ στόμα αὐτοῦ."},{"book":"ΙΩΒ","chapter":"40","verse":"24","text":"Ἐν τῷ ὀφθαλμῷ αὐτοῦ δέξεται αὐτόν, ἐνσκολιευόμενος τρήσει ῥῖνα."},{"book":"ΙΩΒ","chapter":"40","verse":"25","text":"Ἄξεις δὲ δράκοντα ἐν ἀγκίστρῳ, περιθήσεις δὲ φορβαίεαν περὶ ῥῖνα αὐτοῦ;"},{"book":"ΙΩΒ","chapter":"40","verse":"26","text":"Ἤ δήσεις κρίκον ἐν τῷ μυκτῆρι αὐτοῦ, ψελλίῳ δὲ τρυπήσεις τὸ χεῖλος αὐτοῦ;"},{"book":"ΙΩΒ","chapter":"40","verse":"27","text":"Λαλήσει δέ σοι δεήσει, ἱκετηρίᾳ μαλακῶς;"},{"book":"ΙΩΒ","chapter":"40","verse":"28","text":"Θήσεται δὲ μετὰ σοῦ διαθήκην; λήψῃ δὲ αὐτὸν δοῦλον αἰώνιον;"},{"book":"ΙΩΒ","chapter":"40","verse":"29","text":"Παίξῃ δὲ ἐν αὐτῷ ὥσπερ ὀρνέῳ; ἢ δήσεις αὐτὸν ὥσπερ στρουθίον παιδίῳ;"},{"book":"ΙΩΒ","chapter":"40","verse":"30","text":"Ἐνσιτοῦνται δὲ ἐν αὐτῷ ἔθνη, μεριτεύονται δὲ αὐτὸν Φοινίκων ἔθνη;"},{"book":"ΙΩΒ","chapter":"40","verse":"31","text":"Πᾶν δὲ πλωτὸν συνελθὸν οὐ μὴ ἐνέγκωσι βύρσαν μίαν οὐρᾶς αὐτοῦ, καὶ ἐν πλοίοις ἁλιέων κεφαλὴν αὐτοῦ."},{"book":"ΙΩΒ","chapter":"40","verse":"32","text":"Ἐπιθήσεις δὲ αὐτῷ χεῖρα, μνησθεὶς πόλεμον τὸν γινόμενον ἐν στόματι αὐτοῦ, καὶ μηκέτι γινέσθω."}]}