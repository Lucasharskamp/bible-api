{"data":[{"book":"WAEFESO","chapter":"6","verse":"1","text":"Mweye wana, wategelezeni watata zenu na wamama zenu kwavija mweye mwa wanhu wa Mndewa, kwavija vino vivo vilondigwa."},{"book":"WAEFESO","chapter":"6","verse":"2","text":"“Muhishimile tataako na mamaako,” ino iyo indagizi ya ichanduso ili na kilagano,"},{"book":"WAEFESO","chapter":"6","verse":"3","text":"“giladi upate motelo na ukale kipigiti kitali muisi.”"},{"book":"WAEFESO","chapter":"6","verse":"4","text":"Mweye watata, sambimuwagele lusango wanenu, ila muwalele mkuwazuma na malagizo ga Mndewa."},{"book":"WAEFESO","chapter":"6","verse":"5","text":"Mweye nyakadala, iweni wende ha wandewa zenu wali hano muisi mkuwadumba na mkuwagudemela na mmoyo ugoloke, kamba vija vimumsang'hanikila Kilisto."},{"book":"WAEFESO","chapter":"6","verse":"6","text":"Sambimtende gano kipigiti wahawa baho tu, giladi wawanogeleni. Ila kamba nyakadala wa Kilisto, tendeni gaja goyomnogela Mulungu kulawa mmioyo yenu."},{"book":"WAEFESO","chapter":"6","verse":"7","text":"Sang'haneni sang'hano zenu na moyo ugoloke, kamba vija momsang'hanikila Mndewa na sio wanhu,"},{"book":"WAEFESO","chapter":"6","verse":"8","text":"kuno m'vitanga kamba Mndewa komgwelela nhunza munhu yoyose sama ya kinhu chochose kinogile choyotenda, yawe nyakadala ama munhu yailegehe."},{"book":"WAEFESO","chapter":"6","verse":"9","text":"Na mweye wanhu muli na nyakadala, watendeleni vinogile nyakadala zenu. Sambimuwadumbize, ila m'vitange kamba mweye mose muna Mndewa imwe ayo yali kuulanga, na heyo halola kihanga cha munhu."},{"book":"WAEFESO","chapter":"6","verse":"10","text":"Hakimambukizo, mgangamale mkuilumba hamoja na Mndewa na muudaho wa mhiko zake."},{"book":"WAEFESO","chapter":"6","verse":"11","text":"Valeni via vose va kuiimilizila vumgweleligwe na Mulungu giladi mdahe kuuhuma ubala wa Mwenembago."},{"book":"WAEFESO","chapter":"6","verse":"12","text":"Kwavija tweye hatutenda ng'hondo na wanhu wa ulumwengu uno, ila totenda ng'hondo na watawala, na wali na udaho, na wali na mhiko za ziza za ulumwengu uno, na dale da vinyamkela dili kuulanga."},{"book":"WAEFESO","chapter":"6","verse":"13","text":"Sama ya kilamso kino, valeni via vose va kuiimilizila viyawagwelele Mulungu, giladi mdahe kwima mkipigiti cha kulawilila mbuli zihile, na ng'hondo ihesha, mgangamale."},{"book":"WAEFESO","chapter":"6","verse":"14","text":"Avo mkale muisasale, kweli iwe kamba lukumbulu lwa kuifunga mchuno, kuwa bule uzenzeleganye kuwe kamba kuvala koti da zuma mmhambaga,"},{"book":"WAEFESO","chapter":"6","verse":"15","text":"na kuisasala kuupeta Usenga Unogile wa tindiwalo kuwe kamba vilatu mmagulu genu."},{"book":"WAEFESO","chapter":"6","verse":"16","text":"Hamoja na gano gose, papeni nhamanila kamba ngao, ayo yondaiwatende mdahe kuizima misale ikwaka moto kulawa ha Mwenembago."},{"book":"WAEFESO","chapter":"6","verse":"17","text":"Ubokeleni ukombola uwe kamba kofia da zuma, na Usenga wa Mulungu, awo uli kamba zele diyawagwelele Loho wa Mulungu. Via va Kuiimilizila"},{"book":"WAEFESO","chapter":"6","verse":"18","text":"Tambikeni kubitila Loho wa Mulungu mazua gose mnhambiko zose na kupula. Gendeleleni kutambika bila kudonha na muhatambika sambimuleke kuwatambikila wanhu wose wa Mulungu."},{"book":"WAEFESO","chapter":"6","verse":"19","text":"Vivija na nie munitambikile, giladi nihalonda kulonga basi Mulungu yangwelele cha kulonga, nilonge bila kudumba na kugagubula gaifisile Muusenga Unogile,"},{"book":"WAEFESO","chapter":"6","verse":"20","text":"awo unhendile nie kuwa msenga, hata kamba sambisambi na mkifungo. Tambikeni giladi nidahe kuupeta bila kidumbo kamba vinilondigwa."},{"book":"WAEFESO","chapter":"6","verse":"21","text":"Tikiko iyo ndugu mnogelwa na mtumigwa yalibule uzenzeleganye muisang'hano ya Mndewa. Kowalongela mbuli zangu zose, giladi na mweye vivija m'vitange vija vinili na kija kinitenda."},{"book":"WAEFESO","chapter":"6","verse":"22","text":"Nomtuma kumwenu sama ya mbuli zino, m'vitange vija vituli na vivija yawagangamize mweye mioyo yenu."},{"book":"WAEFESO","chapter":"6","verse":"23","text":"Tindiwalo diwe ha wanhu wose wamtogole Kilisto, na noge hamoja na nhamanila kulawa ha Mulungu Tata na kulawa ha Mndewa Yesu Kilisto."},{"book":"WAEFESO","chapter":"6","verse":"24","text":"Ngekewa ya Mulungu iwe hamoja na wanhu wose womnogela Mndewa wetu Yesu Kilisto mdinoge dilibule nziga."}]}