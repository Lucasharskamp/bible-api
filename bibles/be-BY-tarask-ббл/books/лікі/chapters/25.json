{"data":[{"book":"ЛІКІ","chapter":"25","verse":"1","text":"І жыў Ізраіль у Сітыме, і пачаў народ блудадзейнічаць з дочкамі Маава,"},{"book":"ЛІКІ","chapter":"25","verse":"2","text":"і запрашалі яны народ да ахвяраваньня багам сваім, і еў народ і кланяўся багам іхнім."},{"book":"ЛІКІ","chapter":"25","verse":"3","text":"І прыляпіўся Ізраіль да Ваал-Фегора. І ўспалымніўся гнеў Гасподні на Ізраіля."},{"book":"ЛІКІ","chapter":"25","verse":"4","text":"І сказаў Гасподзь Майсею: вазьмі ўсіх правадыроў народу і павесь іх Госпаду перад сонцам, і адвернецца ад Ізраіля лютасьць гневу Гасподняга."},{"book":"ЛІКІ","chapter":"25","verse":"5","text":"І сказаў Майсей судзьдзям Ізраілевым: забеце кожны людзей сваіх, якія прыляпіліся да Ваал-Фегора."},{"book":"ЛІКІ","chapter":"25","verse":"6","text":"І вось, нехта з сыноў Ізраілевых прыйшоў і прывёў да братоў сваіх Мадыяніцянку, на вачах у Майсея і на вачах ва ўсяго супольства сыноў Ізраілевых, калі яны плакалі каля ўваходу ў скінію сходу."},{"book":"ЛІКІ","chapter":"25","verse":"7","text":"Фінээс, сын Элеазара, сына Аарона сьвятара, убачыўшы гэта, устаў з супольства і ўзяў у руку сваю дзіду,"},{"book":"ЛІКІ","chapter":"25","verse":"8","text":"і ўвайшоў сьледам за Ізраільцянінам у спальню і пракалоў абодвух іх, Ізраільцяніна і жанчыну ў чэрава яе: і спынілася параза сыноў Ізраілевых."},{"book":"ЛІКІ","chapter":"25","verse":"9","text":"А памерлых ад паразы было дваццаць чатыры тысячы."},{"book":"ЛІКІ","chapter":"25","verse":"10","text":"І сказаў Гасподзь Майсею, кажучы:"},{"book":"ЛІКІ","chapter":"25","verse":"11","text":"Фінээс, сын Элеазара, сына Аарона сьвятара, адвёў лютасьць Маю ад сыноў Ізраілевых, парупіўшыся за Мяне сярод іх, і Я ня зьнішчыў сыноў Ізраілевых у руплівасьці Маёй;"},{"book":"ЛІКІ","chapter":"25","verse":"12","text":"таму скажы: вось Я даю яму Мой запавет міру,"},{"book":"ЛІКІ","chapter":"25","verse":"13","text":"і будзе ён яму і нашчадкам ягоным пасьля яго запаветам сьвятарства вечнага, за тое, што ён паказаў руплівасьць за Бога свайго і заступіўся за сыноў Ізраілевых."},{"book":"ЛІКІ","chapter":"25","verse":"14","text":"Імя забітага Ізраільцяніна, які забіты з Мадыяніцянкаю, было Зімры, сын Салу, правадыр пакаленьня Сымонавага;"},{"book":"ЛІКІ","chapter":"25","verse":"15","text":"а імя забітай Мадыяніцянкі Хазва; яна была дачка Цура, правадыра Амота, з роду Мадыямскага."},{"book":"ЛІКІ","chapter":"25","verse":"16","text":"І сказаў Гасподзь Майсею, кажучы:"},{"book":"ЛІКІ","chapter":"25","verse":"17","text":"уціскай Мадыямаў, і беце іх,"},{"book":"ЛІКІ","chapter":"25","verse":"18","text":"бо яны варожа зрабілі з вамі ў падступнасьці сваёй, завабіўшы вас Фегорам і Хазвою, дачкою правадыра Мадыямскага, сястрою сваёю, забітаю ў дзень паразы за Фегора."}]}