{"data":[{"book":"1 Солунян","chapter":"5","verse":"1","text":"А про часи і пори, брати, писати вам немає потреби,"},{"book":"1 Солунян","chapter":"5","verse":"2","text":"бо ви добре знаєте, що День Господній прийде, як злодій вночі."},{"book":"1 Солунян","chapter":"5","verse":"3","text":"Коли люди говоритимуть: «Мир і безпека», тоді несподівано прийде на них загибель, як страждання на породіллю, і вони не уникнуть цього."},{"book":"1 Солунян","chapter":"5","verse":"4","text":"Але ви, брати, не в темряві, щоб цей День схопив вас, як злодій."},{"book":"1 Солунян","chapter":"5","verse":"5","text":"Адже ви всі сини світла й сини дня. Ми не належимо ні до ночі, ні до темряви."},{"book":"1 Солунян","chapter":"5","verse":"6","text":"Тож не спімо, як інші, а пильнуймо та будьмо тверезими."},{"book":"1 Солунян","chapter":"5","verse":"7","text":"Бо ті, що сплять, сплять уночі і ті, що напиваються, напиваються вночі."},{"book":"1 Солунян","chapter":"5","verse":"8","text":"А ми належимо до дня, тому будьмо тверезими, одягнувши нагрудник5:8 Частина військового спорядження у вигляді щитка або панцира для захисту грудей. віри й любові та шолом надії спасіння."},{"book":"1 Солунян","chapter":"5","verse":"9","text":"Адже Бог призначив нас не для гніву, а щоб ми отримали спасіння через Господа нашого Ісуса Христа."},{"book":"1 Солунян","chapter":"5","verse":"10","text":"Він помер за нас, щоб ми – живі чи мертві – могли жити разом із Ним."},{"book":"1 Солунян","chapter":"5","verse":"11","text":"Тому підбадьорюйте та збудовуйте одне одного, як ви й робите."},{"book":"1 Солунян","chapter":"5","verse":"12","text":"Ми просимо вас, брати, шануйте тих, хто багато працює серед вас, керуючи та наставляючи вас у Господі."},{"book":"1 Солунян","chapter":"5","verse":"13","text":"Поважайте їх у любові за їхню роботу. Живіть у мирі одне з одним."},{"book":"1 Солунян","chapter":"5","verse":"14","text":"Закликаємо вас, брати, наставляйте лінивих, втішайте малодушних, допомагайте слабким, будьте терплячі до всіх."},{"book":"1 Солунян","chapter":"5","verse":"15","text":"Пильнуйте, щоб ніхто не віддавав злом за зло, але завжди прагніть робити добро одне одному й всім іншим."},{"book":"1 Солунян","chapter":"5","verse":"16","text":"Завжди радійте!"},{"book":"1 Солунян","chapter":"5","verse":"17","text":"Безперестанно моліться!"},{"book":"1 Солунян","chapter":"5","verse":"18","text":"За все дякуйте, бо це є воля Божа для вас у Христі Ісусі."},{"book":"1 Солунян","chapter":"5","verse":"19","text":"Не вгашайте Духа!"},{"book":"1 Солунян","chapter":"5","verse":"20","text":"Не зневажайте пророцтв,"},{"book":"1 Солунян","chapter":"5","verse":"21","text":"а все перевіряйте й тримайтеся того, що добре."},{"book":"1 Солунян","chapter":"5","verse":"22","text":"Стережіться всякого роду зла."},{"book":"1 Солунян","chapter":"5","verse":"23","text":"Нехай Сам Бог миру освячує вас у всій повноті. Нехай ваш дух, душа й тіло будуть збережені бездоганними до приходу Господа нашого Ісуса Христа."},{"book":"1 Солунян","chapter":"5","verse":"24","text":"Той, Хто вас покликав, – вірний, і Він зробить це."},{"book":"1 Солунян","chapter":"5","verse":"25","text":"Брати, моліться за нас!"},{"book":"1 Солунян","chapter":"5","verse":"26","text":"Вітайте всіх братів святим поцілунком."},{"book":"1 Солунян","chapter":"5","verse":"27","text":"Закликаю вас перед Господом прочитати цього листа всім братам."},{"book":"1 Солунян","chapter":"5","verse":"28","text":"Благодать Господа нашого Ісуса Христа нехай буде з вами."}]}