{"data":[{"book":"Lewi Sɛrɛxɛdubɛ","chapter":"24","verse":"1","text":"Alatala naxa a masen Annabi Munsa bɛ,"},{"book":"Lewi Sɛrɛxɛdubɛ","chapter":"24","verse":"2","text":"«Isirayilakae yamari, e xa fa oliwi ture fanyi ra i xɔn, alako lanpuie xa dɛxɛ tɛmui birin."},{"book":"Lewi Sɛrɛxɛdubɛ","chapter":"24","verse":"3","text":"Haruna xa a ɲɛngi sa lanpuie xɔn, naxee na hɔrɔmɔlingira kui, yire sɛniyɛnxi sɛɛti ma. Saatɛ kankira na na yire sɛniyɛnxi fisamante nan kui, dugi gbakuxi a sode dɛ ra. A xa a niya lanpuie xa nu dɛxɛ n tan Alatala ya i tɛmui birin, kelife nunmare ra han gɛɛsɛgɛ. Sɛriyɛ na a ra wo bɔnsɔɛ bɛ abadan."},{"book":"Lewi Sɛrɛxɛdubɛ","chapter":"24","verse":"4","text":"Haruna xa a ɲɛngi sa lanpuie xɔn naxee dɔxɔxi lanpui dɔxɔ se xɛɛma daaxie fari n tan Alatala ya i.»"},{"book":"Lewi Sɛrɛxɛdubɛ","chapter":"24","verse":"5","text":"«Wo xa taami fu nun firin yailan sansi xɔri luxutaxi fanyi ra, taami keren, sansi xɔri dinxi konbo ya keren."},{"book":"Lewi Sɛrɛxɛdubɛ","chapter":"24","verse":"6","text":"Wo xa e sa safɛ firin, senni na sɛɛti keren, senni na sɛɛti boore, teebili fari n tan Alatala ya i."},{"book":"Lewi Sɛrɛxɛdubɛ","chapter":"24","verse":"7","text":"Wo xa surayi fanyi sa taami safɛe sɛɛti ma, naxan fama gande taami ɲɔxɔɛ ra n tan Alatala bɛ."},{"book":"Lewi Sɛrɛxɛdubɛ","chapter":"24","verse":"8","text":"Taami xa sa teebili fari malabui lɔxɔɛ birin. Sɛriyɛ na a ra Isirayilakae bɛ abadan."},{"book":"Lewi Sɛrɛxɛdubɛ","chapter":"24","verse":"9","text":"Haruna nun a xa die xa na taamie don yire sɛniyɛnxi, barima sɛrɛxɛ sɛniyɛnxi na a ra, naxee fixi Alatala ma a gan daaxi ra. Sɛriyɛ na a ra naxan mu kanama abadan.»"},{"book":"Lewi Sɛrɛxɛdubɛ","chapter":"24","verse":"10","text":"Lɔxɔɛ nde mixi nde naxa so Isirayilakae ya ma. A nga findi Isirayilaka nan na, kɔnɔ a baba naxa findi Misiraka ra. Gere naxa bira a i na mixi nun Isirayilaka nde tagi."},{"book":"Lewi Sɛrɛxɛdubɛ","chapter":"24","verse":"11","text":"Na kui, na Isirayila ginɛ xa di naxa Alatala xili bɛxu, a a konbi. E naxa a xanin Annabi Munsa xɔn na fe ma. Na mixi nga xili nɛ Selomiti, Dibiri xa di ginɛ, Dana bɔnsɔɛ."},{"book":"Lewi Sɛrɛxɛdubɛ","chapter":"24","verse":"12","text":"E naxa a suxu a fanyi ra han Alatala yati naxa a xa fe ya iba e bɛ."},{"book":"Lewi Sɛrɛxɛdubɛ","chapter":"24","verse":"13","text":"Alatala naxa a masen Annabi Munsa bɛ,"},{"book":"Lewi Sɛrɛxɛdubɛ","chapter":"24","verse":"14","text":"«Ɲama xa yi konbiti xanin ɲama yonkinde fari ma. Naxee na konbi mɛxi, nee xa e bɛlɛxɛe sa a xunyi, ɲama birin fa a magɔnɔ gɛmɛ ra han a faxa."},{"book":"Lewi Sɛrɛxɛdubɛ","chapter":"24","verse":"15","text":"I xa a fala Isirayilakae bɛ, mixi yo naxan n tan Ala konbima, na yunubi kote luma a xun ma."},{"book":"Lewi Sɛrɛxɛdubɛ","chapter":"24","verse":"16","text":"Naxan na n tan Alatala xili bɛxu, ɲama birin xa a magɔnɔ gɛmɛ ra han a xa faxa. Xa a findi xɔɲɛ ra, xa a findi beka ra, a xa faxa barima a bara n tan Alatala bɛxu.»"},{"book":"Lewi Sɛrɛxɛdubɛ","chapter":"24","verse":"17","text":"«Mixi naxan na adamadi faxa, a fan xa faxa."},{"book":"Lewi Sɛrɛxɛdubɛ","chapter":"24","verse":"18","text":"Mixi naxan na mixi nde xa xuruse faxa, a xa a ɲɔxɔɛ so a yi. Nii ɲɔxɔɛ xa fi nii ra."},{"book":"Lewi Sɛrɛxɛdubɛ","chapter":"24","verse":"19","text":"Mixi naxan na a boore maxɔnɔ, a fan xa maxɔnɔ na ki."},{"book":"Lewi Sɛrɛxɛdubɛ","chapter":"24","verse":"20","text":"Maxɔnɛ ɲɔxɔɛ maxɔnɛ nan na. Ya ɲɔxɔɛ ya nan na, ɲinyi ɲɔxɔɛ na ɲinyi nan na. A xa maxɔnɔ alɔ a a rabaxi a boore ra ki naxɛ."},{"book":"Lewi Sɛrɛxɛdubɛ","chapter":"24","verse":"21","text":"Mixi naxan na mixi xa xuruse faxa, a xa a ɲɔxɔɛ fi, kɔnɔ mixi naxan na adamadi faxa, na kanyi fan xa faxa."},{"book":"Lewi Sɛrɛxɛdubɛ","chapter":"24","verse":"22","text":"Sɛriyɛ keren na a ra wo birin bɛ, xɔɲɛe nun Isirayilakae. Alatala nan n na, wo Marigi Ala.»"},{"book":"Lewi Sɛrɛxɛdubɛ","chapter":"24","verse":"23","text":"Annabi Munsa to gɛ na masenyi tide Isirayilakae bɛ, ɲama naxa na konbiti xanin ɲama yonkinde fari ma, e a magɔnɔ gɛmɛ ra han a faxa. Na kui e naxa Alatala xa yaamari suxu alɔ Annabi Munsa a masenxi e bɛ ki naxɛ."}]}