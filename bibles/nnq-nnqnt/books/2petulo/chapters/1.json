{"data":[{"book":"2 Petulo","chapter":"1","verse":"1","text":"Ne, Simoni Petulo napakachi na nandundame ba Kilisto, nunhwandikilanga mangweto mampatite imani jambone muno andi ejitupatite twenga kundela ja gwambone gwa Nnoongo na Nkomboi Yesu Kilisto."},{"book":"2 Petulo","chapter":"1","verse":"2","text":"Nannumbilanga upeele na tengela ndu mukummanya Nnoongo na Yesu Nngwana jwito."},{"book":"2 Petulo","chapter":"1","verse":"3","text":"Kuwecho gwakwe Nnoongo, atupi ilebe yoa itipala kupala tutame kukunhwamini jwombe kukummanya jwenio nga ojwatukemite tube pamwe mukibumo nagwambone gwakwe mwene."},{"book":"2 Petulo","chapter":"1","verse":"4","text":"Kwa ndela jenie atupi lilagano likolongwa na lyambone, kupala ku hupo yenie tukilonde mumakakala ga Nnoongo, kupala tutame kutali nubaja gwa padunia oguletigwa na tama mbaja nu kupoke lipungu ku Unnongo gwakwe."},{"book":"2 Petulo","chapter":"1","verse":"5","text":"Magambu gwa genia, nkachanange kujonjake gambone muimani jinu na mwagambone nnyonjake malango,"},{"book":"2 Petulo","chapter":"1","verse":"6","text":"mumalango ginu nnyonjake nuu, munuu nnyonjake kuimbalila mukuimbalila nnyonjake bwoomi ogunhwalali Nnoongo,"},{"book":"2 Petulo","chapter":"1","verse":"7","text":"kukutenda ilebe einhwalali Nnoongo nnyonjake kutenda gambone kwa akajinu abunhwamini Kilisto, na nnyonjake mapalano ku bandu boa."},{"book":"2 Petulo","chapter":"1","verse":"8","text":"Anda ntwelalinge chipa ndu andi yene mmagangaje makakata, nambu bukuoto kamu gambone kwakamanya Angwana bito ana Yesu Kilisto."},{"book":"2 Petulo","chapter":"1","verse":"9","text":"Nambu mundu anda nukubeje na chipa yenie mmanya nga andi mundu kinjwilili kuotoje kulola gwicho, na alibalile kutenda ajeguigwe mabaja gakwe ga kalakala."},{"book":"2 Petulo","chapter":"1","verse":"10","text":"Ku yene makalongo nkachanange muno kubeka lukemo lwinu olunkemigwe na Nnoongo lube kilebe chu kujendeke kube nalwo mubwomi gwinu, anda ntamangite yenie ng'wegangaje ngu mubaja."},{"book":"2 Petulo","chapter":"1","verse":"11","text":"Kukutenda yene mannyeketeligwa kujingila mukingwana cha machoba goa pangapela cha Angwana na Nkomboi jwito Yesu Kilisto."},{"book":"2 Petulo","chapter":"1","verse":"12","text":"Na yene manyendekeya kunkombakea machoba goa ilebe yene, iganukube miimanyi na mmilingite mukulimba mukweli ejimpokilinge."},{"book":"2 Petulo","chapter":"1","verse":"13","text":"Ne mbemele chenie kilebe cha mbone kwango kunnyimuya kukunkombakea ganga kiti mbi tango nakalama."},{"book":"2 Petulo","chapter":"1","verse":"14","text":"Manyi kutenda mandakile kuwe nu kuleka mmele gongo, andi Angwana bito ana Yesu Kilisto apabanaite kipola."},{"book":"2 Petulo","chapter":"1","verse":"15","text":"Yene mbakachana kunnaya ndela kupala nkombakelange genia kila kingobu anda nyomwike."},{"book":"2 Petulo","chapter":"1","verse":"16","text":"Kingobu putummola nhwalo gwa makakala gukuika kwabe Angwana bito ana Yesu Kilisto, takengimeje omo eitendakigwe na bandu akakalamui nambu twenga tubene ngitikibona kibumo chakwe kwa mio gito tubene."},{"book":"2 Petulo","chapter":"1","verse":"17","text":"Gambu twenga tukiba upo kingobu Awawa ana Nnoongo apabampa ichima ni kibumo. Lilobe ngilijoanika kuboka kwakwe jwombe jwabi Kibumo Kikolongwa, ngalenga, “Jwenio nga manango ojunumpaile, ojwanhalalila.”"},{"book":"2 Petulo","chapter":"1","verse":"18","text":"Kabe twe tubene ngutujoa lilobe lyenie kuboka kumbengu kingobu apatakiba pamwe na jwenio panani pikitombi cha Chwapi."},{"book":"2 Petulo","chapter":"1","verse":"19","text":"Kabe uchaili gwa Akalondoli ba Nnoongo gutuchalakicha kilebe chenie, na mangweto mpakutenda gambone anda miagabala ilebe yenie, gambu yene ilandana andi lumuli olumulika pulubendu mpaka pipakuche nu lutondwa lu kindabi pulupakung'ala mumyojo jinu."},{"book":"2 Petulo","chapter":"1","verse":"20","text":"Kupeta genia mpaligwa kutumbu kumanya ganga, ataikabibole, abije mundu jwajoa ojwaotwi kupia ulondoli ogubi Mumajandiko ga Chwapi andi papala mwene."},{"book":"2 Petulo","chapter":"1","verse":"21","text":"Gambu ulondoi kupiigwaje andi papala mundu, nambu bandu ngabapia ulondoli guboka ku Nnoongo kukulongeleigwa nu Uhuke jwa Chwapi."}]}