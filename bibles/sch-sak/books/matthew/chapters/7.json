{"data":[{"book":"Matthew","chapter":"7","verse":"1","text":"“Mi chungroi jêk no ungla, Pathien'n nin chungroi jêk no nih,"},{"book":"Matthew","chapter":"7","verse":"2","text":"7:2: Mk 4:24mi chungroi nin jêk angdênin Pathien'n nin chungroi jêk a ta, male midangngei chunga balam nin mang anghan nin chunga khom a mang rang ani."},{"book":"Matthew","chapter":"7","verse":"3","text":"Hanchu, ithomo ni mita thingbong om hah mindon loiin nu sûngsuok mita ronok chînte om hah nu mu hi?"},{"book":"Matthew","chapter":"7","verse":"4","text":"Inmo ni mita thingbong om chienin nu sûngsuok kôm, ‘Rangâihoitakin, ni mita ronok chînte hah nang pai pe rong,’ ni ti ngam?"},{"book":"Matthew","chapter":"7","verse":"5","text":"Nangma asarothol! Ni mita thingbong hah pai bak inla, hanchu, nu sûngsuok mita ronok chînte aom pai rangin ânthârlakin mu thei ni tih."},{"book":"Matthew","chapter":"7","verse":"6","text":"“Uingei kôm neinun inthieng hah pêk no ungla, hong inhei an ta nangni pêt an tih. Vokngei makunga khom nin lungmantam hah vôr no roi, an kên chîlpol an tih.”"},{"book":"Matthew","chapter":"7","verse":"7","text":"“Zong ungla pêkin om nin tih, rok ungla man nin tih; tôk roi, inkhâr nangni mo-ong pe nîng atih."},{"book":"Matthew","chapter":"7","verse":"8","text":"Tukhom a zong kai chu pêk nîng an ta, a rok kaiin chu man an ta, a tôk kai chu inkhâr mo ong pe nîng atih."},{"book":"Matthew","chapter":"7","verse":"9","text":"Nangni pangei lâia tukhomin nin nâingei vâipôl nangni zong senla ngei, lung nin pêk rang mini?"},{"book":"Matthew","chapter":"7","verse":"10","text":"Aninônchu, nga nangni zong senla ngei, murûl nin pêk rang mini?"},{"book":"Matthew","chapter":"7","verse":"11","text":"Nangni misie ngeiin luo nin nâingei neinun sa pêk nin rietin te, invâna nin Pa vângin chu a zongngei kôm neinun sa a pêk mintam bâk rang na!"},{"book":"Matthew","chapter":"7","verse":"12","text":"“Mîn nin chunga an sin rang nin nuom tak hah mi chunga khom sin roi: mahi Moses Balam le dêipungei minchûna omtie chu ani.” 7:12: Luk 6:31"},{"book":"Matthew","chapter":"7","verse":"13","text":"“Mokot ân-epa han lût roi, meidîl mokot chu ânzara, a lampui khom ahoia, a se khom tamtak an ni sikin."},{"book":"Matthew","chapter":"7","verse":"14","text":"Aniatachu ringna mokot chu ân-epa, asena lampui khom ântaka, aman ngei khom mi tômte an ni.”"},{"book":"Matthew","chapter":"7","verse":"15","text":"“Dêipu dikloingei renga indîn roi; pêntieng chu belri angin nin kôm an honga, ania an sûngtieng chu melangngei tatak angin an ni."},{"book":"Matthew","chapter":"7","verse":"16","text":"Ma ngei hah chu an sinthoa riet kelen nin tih. Riling rângngei han grape inra ngâi maka, riling kungngeia khom theichangngei inrâ ngâi maka."},{"book":"Matthew","chapter":"7","verse":"17","text":"Thingkung asa chu amara khom asa ngâi, thingkung saloi chu amara khom asiet ngâi ani."},{"book":"Matthew","chapter":"7","verse":"18","text":"Thingkung adamin chu amara siet ngâi maka, thingkung adamloiin chu amara sa ngâi mak ani."},{"book":"Matthew","chapter":"7","verse":"19","text":"Thingkung murdi amara saloi chu an phûra meia an vôrpai ngâi.7:19: Mat 3:10; Luk 3:9"},{"book":"Matthew","chapter":"7","verse":"20","text":"Masikin dêipu dikloingei chu an sinthoa riet thei nin tih.7:20: Mat 12:33"},{"book":"Matthew","chapter":"7","verse":"21","text":"“Pumapa, Pumapa, mi ti papai murdi invân Rêngrama lût noni ngeia, invâna ka Pa lungdo sinngei kai kêng an lût rang ani."},{"book":"Matthew","chapter":"7","verse":"22","text":"Roijêk Nikhuo ahong tungin chu mi tamtakin, ‘Pumapa, Pumapa! Ni rimingin Pathien thurchi kin misîr ngâia, ramkhoringei kin rujûl ngâia, sininkhêl khom mun tamtaka kin sin ngâi!’ la tîng an tih."},{"book":"Matthew","chapter":"7","verse":"23","text":"Ma tikin chu keiman an kôm, ‘Nangni riet tet ngâi mu-ung. Ko kôm renga rotpai roi, nangni misiengei!’7:23: Lap 6:8 la tîng ki tih."},{"book":"Matthew","chapter":"7","verse":"24","text":"“Masikin tukhomin hi ko chongngei hih a rieta jôm chu mivâr lungpui chunga in sinpu angin ani."},{"book":"Matthew","chapter":"7","verse":"25","text":"Ruo ajuonga, tui ahong liena, phâivuo ahong râta, ma in hah ahong nama. Aniatachu inlet mak, lungpui chunga sin ani sikin."},{"book":"Matthew","chapter":"7","verse":"26","text":"“Hannirese, tukhom hi ko chongngei a rieta, jômloi chu amo sietsâi chunga in sin angin ani."},{"book":"Matthew","chapter":"7","verse":"27","text":"Ruo ajuonga, tui ahong liena, phâivuo ahong râta, ma in hah ahong nama, ânleta. Ânlet tie khom ana sabak ani!”"},{"book":"Matthew","chapter":"7","verse":"28","text":"Jisua'n ma neinunngei hah a misîr suole chu loko ngeiin a minchuna hah an kamâm sabak ani."},{"book":"Matthew","chapter":"7","verse":"29","text":"Ama chu Balam minchupungei angin niloiin; manêkin chu, rachamneina leh mi a minchu ani."}]}