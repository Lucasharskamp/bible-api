{"data":[{"book":"مەرقۆس","chapter":"13","verse":"1","text":"کاتێک عیسا لە پەرستگا دەهاتە دەرەوە، یەکێک لە قوتابییەکانی پێی گوت: «مامۆستا تەماشا بکە! چ جۆرە بەرد و چ جۆرە تەلارێکن!»"},{"book":"مەرقۆس","chapter":"13","verse":"2","text":"عیساش پێی فەرموو: «ئەم تەلارە مەزنانە دەبینیت؟ لێرەدا بەردی بەسەر بەردیەوە نامێنێت و هەمووی دەڕووخێت.»"},{"book":"مەرقۆس","chapter":"13","verse":"3","text":"کاتێک عیسا لەسەر کێوی زەیتوون بەرامبەر پەرستگاکە دانیشتبوو، پەترۆس و یاقوب و یۆحەنا و ئەندراوس بە تەنها لێیان پرسی:"},{"book":"مەرقۆس","chapter":"13","verse":"4","text":"«پێمان بڵێ کەی ئەمانە ڕوودەدەن؟ هەروەها ئەو نیشانەیە چییە کە ئاماژە بە نزیکبوونەوەی ڕوودانی ئامانە دەکات؟»"},{"book":"مەرقۆس","chapter":"13","verse":"5","text":"عیسا وەڵامی دانەوە: «ئاگاداربن، کەس چەواشەتان نەکات."},{"book":"مەرقۆس","chapter":"13","verse":"6","text":"زۆر کەس بە ناوی منەوە دێن و دەڵێن، ”من ئەوم.“ زۆر کەسیش چەواشە دەکەن."},{"book":"مەرقۆس","chapter":"13","verse":"7","text":"کاتێک جەنگ و هەواڵی جەنگیش دەبیستن مەتۆقن. دەبێت ئەمە ڕووبدات، بەڵام هێشتا کۆتایی نییە."},{"book":"مەرقۆس","chapter":"13","verse":"8","text":"نەتەوە لە نەتەوە ڕاست دەبێتەوە و شانشین لە شانشین. قاتوقڕی و بوومەلەرزەش لە شوێنی جیاجیا دەبێت. بەڵام ئەمانە سەرەتای ژانەکانن."},{"book":"مەرقۆس","chapter":"13","verse":"9","text":"«ئاگاداری خۆتان بن، چونکە دەدرێنە دادگا و لە کەنیشتەکان بە قامچی لێتان دەدرێت. لە پێناوی مندا لەبەردەم فەرمانڕەوا و پاشایان ڕادەوەستێنرێن، وەک شایەتی بۆ ئەوان."},{"book":"مەرقۆس","chapter":"13","verse":"10","text":"هەروەها دەبێ یەکەم جار مزگێنییەکەم بە هەموو نەتەوەکان ڕابگەیەنرێت."},{"book":"مەرقۆس","chapter":"13","verse":"11","text":"کاتێکیش دەتانگرن و ڕادەستتان دەکەن، پێشوەخت نیگەران مەبن لەوەی چی بڵێن، بەڵکو لەو کاتەدا چیتان پێ دەدرێت بەوە بدوێن، چونکە ئێوە نین دەدوێن، بەڵکو ڕۆحی پیرۆزە."},{"book":"مەرقۆس","chapter":"13","verse":"12","text":"«برا برای خۆی بۆ مردن بە دەستەوە دەدات، باوکیش منداڵی خۆی. منداڵان لە دایک و باوکیان هەڵدەگەڕێنەوە و بە کوشتنیان دەدەن."},{"book":"مەرقۆس","chapter":"13","verse":"13","text":"لەبەر ناوی من هەمووان ڕقیان لێتان دەبێتەوە، بەڵام ئەوەی هەتا کۆتایی دانبەخۆیدا بگرێت، ڕزگاری دەبێت."},{"book":"مەرقۆس","chapter":"13","verse":"14","text":"«کاتێک ﴿قێزەونی وێرانکەر﴾13‏:14 دانیال 9‏:27؛ 11‏:31؛ 12‏:11‏‏ دەبینن لەو جێگایە ڕاوەستاوە کە نابێت لێی بێ (با خوێنەر تێبگات)، ئینجا با ئەوانەی لە یەهودیان بەرەو چیاکان ڕابکەن،"},{"book":"مەرقۆس","chapter":"13","verse":"15","text":"ئەوەی لە سەربانە، با نەیەتە خوارەوە و نەچێتە ژوورەوە تاکو شتێک لە ماڵەوە ببات،"},{"book":"مەرقۆس","chapter":"13","verse":"16","text":"هەروەها ئەوەی لە کێڵگەیە با نەگەڕێتەوە تاکو جلەکەی ببات."},{"book":"مەرقۆس","chapter":"13","verse":"17","text":"لەو ڕۆژانەدا قوڕبەسەر دووگیان و شیردەر!"},{"book":"مەرقۆس","chapter":"13","verse":"18","text":"نوێژ بکەن تاکو ئەوە لە زستاندا نەبێت،"},{"book":"مەرقۆس","chapter":"13","verse":"19","text":"چونکە لەو ڕۆژانەدا تەنگانەیەک ڕوودەدات کە هەر لە سەرەتای دروستکردنی بەدیهێنراوانەوە لە لایەن خودا هەتا ئێستا ئاوا نەبووە و نابێت."},{"book":"مەرقۆس","chapter":"13","verse":"20","text":"«ئەگەر پەروەردگار ئەو ڕۆژانەی کەم نەکردایەوە، کەس ڕزگاری نەدەبوو. بەڵام لە پێناوی ئەو هەڵبژێردراوانەی13‏:20 بڕوانە نامەی ڕۆما بەشی 9 تاکو 11.‏ کە ئەو هەڵیبژاردوون، ئەو ڕۆژانەی کەم کردووەتەوە."},{"book":"مەرقۆس","chapter":"13","verse":"21","text":"ئەگەر ئەو کاتە یەکێک پێی گوتن: ”ئەوەتا مەسیح لێرەیە!“ یان: ”ئەوەتا لەوێیە!“ باوەڕ مەکەن،"},{"book":"مەرقۆس","chapter":"13","verse":"22","text":"چونکە چەند مەسیحێکی درۆزن و پێغەمبەرانی درۆزن13‏:22 کەسانێک بانگەشەی ئەوە دەکەن کە مەسیحن یان پێغەمبەرن.‏ دەردەکەون، نیشانە و پەرجوو دەکەن، تاکو ئەگەر بکرێ تەنانەت ئەوانەی هەڵبژێردراون هەڵبخەڵەتێنن."},{"book":"مەرقۆس","chapter":"13","verse":"23","text":"بەڵام ئاگاداربن، ئەوا پێشوەخت هەموو شتێکم پێ گوتن."},{"book":"مەرقۆس","chapter":"13","verse":"24","text":"«بەڵام لەو ڕۆژانەدا، دوای ئەو تەنگانەیە،"},{"book":"مەرقۆس","chapter":"13","verse":"25","text":"ئەستێرەکان لە ئاسمان دەکەون،"},{"book":"مەرقۆس","chapter":"13","verse":"26","text":"«ئەوسا کوڕی مرۆڤ دەبینن بە هێزێکی گەورە و شکۆوە لەناو هەورەوە دێت.13‏:26 بڕوانە دانیال 7‏:13‏‏"},{"book":"مەرقۆس","chapter":"13","verse":"27","text":"ئینجا فریشتەکان دەنێرێت و ئەوانەی هەڵبژێردراون لە چوار بایەکە13‏:27 بڕوانە مەتا 24‏:31‏‏ کۆدەکاتەوە، لەم سەری زەوییەوە هەتا ئەو سەری ئاسمان."},{"book":"مەرقۆس","chapter":"13","verse":"28","text":"«پەند لە دار هەنجیر وەربگرن، کاتێک لقەکانی نەرم بوون و گەڵایان کرد، دەزانن هاوین نزیکە."},{"book":"مەرقۆس","chapter":"13","verse":"29","text":"بە هەمان شێوە، کاتێک ئێوەش دەبینن ئەم شتانە ڕوودەدات، بزانن کە نزیکە و لە بەردەرگایە."},{"book":"مەرقۆس","chapter":"13","verse":"30","text":"ڕاستیتان پێ دەڵێم: ئەم نەوەیە بەسەرناچێت هەتا هەموو ئەمانە نەیەنە دی."},{"book":"مەرقۆس","chapter":"13","verse":"31","text":"ئاسمان و زەوی بەسەردەچن، بەڵام وشەکانم هەرگیز بەسەرناچن."},{"book":"مەرقۆس","chapter":"13","verse":"32","text":"«سەبارەت بەو ڕۆژ و کاتە کەس نایزانێت، نە فریشتەکان کە لە ئاسمانن و نە کوڕەکە، باوک نەبێت."},{"book":"مەرقۆس","chapter":"13","verse":"33","text":"کەواتە ئاگاداربن و ئێشک بگرن، چونکە نازانن کەی ئەو کاتە دێت."},{"book":"مەرقۆس","chapter":"13","verse":"34","text":"وەک پیاوێکە گەشتی کردبێت، ماڵەکەی بەجێهێشتبێت و دەسەڵاتی دابێتە کۆیلەکانی، هەریەکە و بە ئیشی خۆی، دەرگاوانیشی ڕاسپاردبێت ئێشک بگرێت."},{"book":"مەرقۆس","chapter":"13","verse":"35","text":"«لەبەر ئەوە ئێشک بگرن، چونکە نازانن کەی گەورەی ماڵ دەگەڕێتەوە، ئێوارە یان نیوەی شەو، یان لەگەڵ خوێندنی کەڵەشێر، یان بەیانی."},{"book":"مەرقۆس","chapter":"13","verse":"36","text":"نەوەک لەناکاو بگەڕێتەوە و بتانبینێت خەوتوون."},{"book":"مەرقۆس","chapter":"13","verse":"37","text":"جا ئەوەی بە ئێوەی دەڵێم، بە هەمووانی دەڵێم: ئێشک بگرن!»"}]}