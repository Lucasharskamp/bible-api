{"data":[{"book":"Lakkoobsa","chapter":"32","verse":"1","text":"Ilmaan Ruubeenii fi ilmaan Gaad warri loonii fi bushaayee hedduu qaban akka biyyi Yaʼizeerii fi biyyi Giliʼaad horii isaaniitiif tolu argan."},{"book":"Lakkoobsa","chapter":"32","verse":"2","text":"Isaan gara Musee, gara Eleʼaazaar lubichaatii fi gara hooggantoota waldaa dhufanii akkana jedhan;"},{"book":"Lakkoobsa","chapter":"32","verse":"3","text":"“Axaaroti, Diiboon, Yaʼizeer, Niimraa, Heshboon, Eleʼaalee, Sebaamaa, Neboo fi Beʼoon,"},{"book":"Lakkoobsa","chapter":"32","verse":"4","text":"biyyi Waaqayyo fuula waldaa Israaʼel duratti rukute sun horiif tolaa dha; nu tajaajiltoonni kees horii qabna."},{"book":"Lakkoobsa","chapter":"32","verse":"5","text":"Yoo nu fuula kee duratti fudhatama argannee jiraanne biyyi kun nu tajaajiltoota keetiif handhuuraa taʼee haa kennamu. Akka nu Yordaanos gama ceenus hin godhin.”"},{"book":"Lakkoobsa","chapter":"32","verse":"6","text":"Museenis ilmaan Gaadii fi ilmaan Ruubeeniin akkana jedhe; “Obboloonni keessan duula dhaqanii isin immoo as teessuu?"},{"book":"Lakkoobsa","chapter":"32","verse":"7","text":"Isin maaliif akka Israaʼeloonni biyya Waaqayyo isaanii kenne sanatti ceʼanii hin galleef abdii isaan kutachiiftuu?"},{"book":"Lakkoobsa","chapter":"32","verse":"8","text":"Kun waanuma abbootiin keessan gaafa ani akka isaan biyyattii ilaalaniif jedhee Qaadesh Barnee irraa isaan erge sana hojjetanii dha."},{"book":"Lakkoobsa","chapter":"32","verse":"9","text":"Isaanis erga gara Sulula Eshkool dhaqanii biyya sana arganii booddee akka Israaʼeloonni biyya Waaqayyo isaaniif kennetti hin galleef abdii isaan kutachiisan."},{"book":"Lakkoobsa","chapter":"32","verse":"10","text":"Dheekkamsi Waaqayyoos guyyuma sana bobaʼe; innis akkana jedhee kakate;"},{"book":"Lakkoobsa","chapter":"32","verse":"11","text":"‘Waan isaan garaa guutuudhaan na faana deemuu didaniif, namoota waggaa digdamaatii fi hammasii olii kanneen biyya Gibxiitii baʼanii dhufan keessaa namni tokko iyyuu biyya ani Abrahaamiif, Yisihaaqii fi Yaaqoobiif waadaa gale sana hin argu."},{"book":"Lakkoobsa","chapter":"32","verse":"12","text":"Kaaleb ilma Yefunee kan gosa Qeneezii fi Iyyaasuu ilma Nuuni malee namni tokko iyyuu hin argu; isaan lamaan garaa guutuudhaan Waaqayyo duukaa buʼaniiruutii.’"},{"book":"Lakkoobsa","chapter":"32","verse":"13","text":"Dheekkamsi Waaqayyoo Israaʼel irratti bobaʼe; innis hamma dhaloonni fuula isaa duratti waan hamaa hojjete sun hundi dhumutti akka isaan waggaa afurtama gammoojjii keessa jooran godhe."},{"book":"Lakkoobsa","chapter":"32","verse":"14","text":"“Yaa sanyii cubbamootaa nana, isin kunoo dheekkamsa Waaqayyoo kan Israaʼel irratti bobaʼe sana ittuma caalchisuuf iddoo abbootii keessanii buutaniirtu."},{"book":"Lakkoobsa","chapter":"32","verse":"15","text":"Yoo isin isa duukaa buʼuu irraa garagaltan inni ammas gammoojjii kana keessatti saba kana hunda ni dhiisa; isinis uummata kana ni balleessitu.”"},{"book":"Lakkoobsa","chapter":"32","verse":"16","text":"Isaan gara isaa dhufanii akkana jedhaniin; “Nu asitti horii keenyaaf dallaa, dubartootaa fi ijoollee keenyaaf immoo magaalaawwan ijaarra."},{"book":"Lakkoobsa","chapter":"32","verse":"17","text":"Nu garuu hamma lafa isaaniitiin isaan geenyutti hidhannee Israaʼel dura deemuuf qophaaʼoo dha. Yeroo kanatti akka jiraattoonni biyyattii isaan hin tuqneef dubartoonnii fi ijoolleen keenya magaalaawwan dallaa jabaa qaban keessa haa jiraatan."},{"book":"Lakkoobsa","chapter":"32","verse":"18","text":"Hamma tokkoon tokkoon Israaʼelootaa dhaala ofii isaanii argatanitti nu mana keenyatti hin deebinu."},{"book":"Lakkoobsa","chapter":"32","verse":"19","text":"Sababii dhaalli keenya laga Yordaanos irraa gara baʼaatti nuuf kennameef nu Yordaanos irraa gama kaaniin isaan wajjin waan dhaallu hin qabnu.”"},{"book":"Lakkoobsa","chapter":"32","verse":"20","text":"Museenis akkana isaaniin jedhe; “Yoo isin waan kana gootan, yoo isin fuula Waaqayyoo duratti hidhattanii duulaaf kaatan,"},{"book":"Lakkoobsa","chapter":"32","verse":"21","text":"yoo isin hundinuu hamma inni diinota ofii isaa fuula ofii isaa duraa ariʼee baasutti hidhattanii fuula Waaqayyoo dura Yordaanosin ceetan,"},{"book":"Lakkoobsa","chapter":"32","verse":"22","text":"yeroo biyyattiin fuula Waaqayyoo duratti moʼatamtutti isin itti gaafatama Waaqayyoo fi saba Israaʼeliif qabdan irraa ni bilisoomtu. Biyyi sunis fuula Waaqayyoo duratti dhaala keessan taʼa."},{"book":"Lakkoobsa","chapter":"32","verse":"23","text":"“Garuu isin yoo waan kana gochuu baattan, kunoo Waaqayyotti cubbuu hojjechuu keessan; akka cubbuun keessan isin argatu illee beekkadhaa."},{"book":"Lakkoobsa","chapter":"32","verse":"24","text":"Dubartootaa fi ijoollee keessaniif magaalaawwan, bushaayee keessaniif immoo dallaa ijaaraa; isin garuu waan waadaa galtan sana guutaa.”"},{"book":"Lakkoobsa","chapter":"32","verse":"25","text":"Ilmaan Gaadii fi ilmaan Ruubeen Museedhaan akkana jedhan; “Nu garboonni kee akkuma gooftaan keenya nu ajaju goona."},{"book":"Lakkoobsa","chapter":"32","verse":"26","text":"Ijoolleen keenyaa fi niitonni keenya, bushaayeen keenyaa fi loon keenya, asuma magaalaawwan Giliʼaaditti haa hafan."},{"book":"Lakkoobsa","chapter":"32","verse":"27","text":"Nu garboonni kee garuu tokkoon tokkoon keenya akkuma gooftaan keenya jedhe sana duulaaf qophoofnee fuula Waaqayyoo duratti duuluuf ni ceena.”"},{"book":"Lakkoobsa","chapter":"32","verse":"28","text":"Ergasiis Museen waaʼee isaanii Eleʼaazaar lubichaaf, Iyyaasuu ilma Nuunitii fi abbootii maatii gosoota Israaʼeliif ajaja kenne."},{"book":"Lakkoobsa","chapter":"32","verse":"29","text":"Innis akkana isaaniin jedhe; “Yoo ilmaan Gaadii fi ilmaan Ruubeen, namni waraanaaf hidhate hundi fuula Waaqayyoo duratti isin wajjin Yordaanos ceʼe, yommuu biyyattiin isin harka galtutti biyya Giliʼaad sana kennaafii."},{"book":"Lakkoobsa","chapter":"32","verse":"30","text":"Garuu isaan yoo duulaaf hidhatanii isin wajjin ceʼuu baatan, Kanaʼaan keessatti isin wajjin lafa haa argatan.”"},{"book":"Lakkoobsa","chapter":"32","verse":"31","text":"Ilmaan Gaadii fi ilmaan Ruubeenis akkana jedhanii deebii kennan; “Nu garboonni kee waan Waaqayyo jedhe ni goona."},{"book":"Lakkoobsa","chapter":"32","verse":"32","text":"Nu miʼa lolaa hidhannee fuula Waaqayyoo dura ceenee Kanaʼaan seenna; garuu qabeenyi nu dhaallu Yordaanosiin gamatti nuuf haa hafu.”"},{"book":"Lakkoobsa","chapter":"32","verse":"33","text":"Museenis mootummaa Sihoon mootii Amoorotaa fi mootummaa Oogi mootii Baashaan jechuunis biyya sana guutuu magaalaawwan isaaniitii fi bulchiinsa naannoo isaanii jiru sana ilmaan Gaadiitiif, ilmaan Ruubeeniitii fi walakkaa gosa Minaasee ilma Yoosefiif kenne."},{"book":"Lakkoobsa","chapter":"32","verse":"34","text":"Ilmaan Gaadis magaalaawwan Diiboon, Axaaroti, Aroʼeer,"},{"book":"Lakkoobsa","chapter":"32","verse":"35","text":"Atroot Shoofaan, Yaʼizeer, Yogbihaa,"},{"book":"Lakkoobsa","chapter":"32","verse":"36","text":"Beet Niimraa fi Beet haaraan magaalaawwan jajjaboo godhanii ijaaran. Bushaayee isaaniitiifis dallaa ijaarratan."},{"book":"Lakkoobsa","chapter":"32","verse":"37","text":"Ilmaan Ruubeenis magaalaawwan Heshboon, Eleʼaaleenii fi Kiriyaataayim,"},{"book":"Lakkoobsa","chapter":"32","verse":"38","text":"akkasumas Neboo fi Baʼaal Meʼoon jechuunis magaalaawwan maqaan isaanii geeddaramee fi Sibimaa deebisanii ijaaran. Isaanis magaalaawwan deebisanii ijaaran sanaaf maqaa baasan."},{"book":"Lakkoobsa","chapter":"32","verse":"39","text":"Ijoolleen Maakiir ilma Minaasees gara Giliʼaad dhaqanii biyyattii qabatanii Amoorota achi turan ariʼanii baasan."},{"book":"Lakkoobsa","chapter":"32","verse":"40","text":"Museenis Giliʼaadin ijoollee Maakiir sanyii Minaaseetiif kenne; isaanis achi qubatan."},{"book":"Lakkoobsa","chapter":"32","verse":"41","text":"Yaaʼiir ilmi Minaasees dhaqee gandoota isaanii fudhatee gandoota Yaaʼiirootaa jedhee moggaase."},{"book":"Lakkoobsa","chapter":"32","verse":"42","text":"Noobaan immoo Qeenaatii fi gandoota naannoo isaa jiran qabatee Noobaa jedhee maqaa ofii isaatiin waame."}]}