{"data":[{"book":"প্রেরিতদের কার্য্য","chapter":"24","verse":"1","text":"পাঁচদিন পরে অননিয় মহাযাজক, কয়েক জন প্রাচীন এবং তর্তুল্ল নামে একজন উকিলকে সঙ্গে করে সেখানে গেলেন এবং তারা পৌলের বিরুদ্ধে রাজ্যপালের কাছে আবেদন করলেন;"},{"book":"প্রেরিতদের কার্য্য","chapter":"24","verse":"2","text":"পৌলকে ডাকার পর তর্তুল্ল তাঁর নামে এই বলে দোষারোপ করতে লাগল, হে মাননীয় ফীলিক্স, আপনার দ্বারা আমরা মহা শান্তি অনুভব করছি এবং আপনার জ্ঞানের দ্বারা এই জাতির জন্য অনেক উন্নতি এনেছে।"},{"book":"প্রেরিতদের কার্য্য","chapter":"24","verse":"3","text":"এ আমরা সবাই সব জায়গায় সব কিছু কৃতজ্ঞতার সঙ্গে স্বীকার করছি।"},{"book":"প্রেরিতদের কার্য্য","chapter":"24","verse":"4","text":"কিন্তু বেশি কথা বলে যেন আপনাকে কষ্ট না দিই, এই জন্য অনুরোধ করি, আপনি দয়া করে আমাদের কথা শুনুন।"},{"book":"প্রেরিতদের কার্য্য","chapter":"24","verse":"5","text":"কারণ আমরা দেখতে পেলাম, এই লোকটি বিদ্রোহী স্বরূপ, জগতের সকল ইহুদীর মধ্যে ঝগড়াকারী এবং নাসরতীয় দলের নেতা,"},{"book":"প্রেরিতদের কার্য্য","chapter":"24","verse":"6","text":"আর এ ধর্মধামেও অশুচি করবার চেষ্টা করেছিল, আমরা একে ধরেছি।"},{"book":"প্রেরিতদের কার্য্য","chapter":"24","verse":"7","text":"কিন্তু যখন লিসিয়াস সেই সেনা আধিকারিক পৌঁছালো, সে জোরপূর্বক পৌলকে আমাদের হাত থেকে নিয়ে গেল।"},{"book":"প্রেরিতদের কার্য্য","chapter":"24","verse":"8","text":"যখন আপনি এই সব বিষয়ে পৌলকে জিজ্ঞাসা করবেন তখন আপনিও সে সমস্ত জানতে পারবেন কেন তাকে দোষারূপ করা হয়েছে।"},{"book":"প্রেরিতদের কার্য্য","chapter":"24","verse":"9","text":"অন্যান্য ইহুদীরাও সায় দিয়ে বলল, এই সব কথা ঠিক।"},{"book":"প্রেরিতদের কার্য্য","chapter":"24","verse":"10","text":"পরে রাজ্যপাল পৌলকে কথা বলবার জন্য ইশারা করলে তিনি এই উত্তর করলেন, আপনি অনেক বছর ধরে এই জাতির বিচার করে আসছেন, জানতে পেরে আমি স্বচ্ছন্দে আত্মপক্ষ সমর্থন করছি।"},{"book":"প্রেরিতদের কার্য্য","chapter":"24","verse":"11","text":"আপনি যাচাই করতে পারবেন, আজ বারো দিনের র বেশি হয়নি, আমি উপাসনার জন্য যিরুশালেমে গিয়েছিলাম।"},{"book":"প্রেরিতদের কার্য্য","chapter":"24","verse":"12","text":"আর এরা ধর্মধামে আমাকে কারোর সাথে ঝগড়া করতে, কিংবা জনতাকে উত্তেজিত করতে দেখেনি, সমাজ ঘরেও না, শহরেও না।"},{"book":"প্রেরিতদের কার্য্য","chapter":"24","verse":"13","text":"আর এখন এরা আমাকে যে সব দোষ দিচ্ছে, আপনার কাছে সে সমস্ত প্রমাণ করতে পারে না।"},{"book":"প্রেরিতদের কার্য্য","chapter":"24","verse":"14","text":"কিন্তু আপনার কাছে আমি এই স্বীকার করি, এরা যাকে দল বলে, সেই পথ অনুসারে আমি পিতৃপুরুষদের ঈশ্বরের আরাধনা করে থাকি; যা যা মোশির বিধি ব্যবস্থা এবং ভাববাদী গ্রন্থে লেখা আছে, সে সব বিশ্বাস করি।"},{"book":"প্রেরিতদের কার্য্য","chapter":"24","verse":"15","text":"আর এরাও যেমন অপেক্ষা করে থাকে, সেইরূপ আমিও ঈশ্বরে এই আশা করছি যে, ধার্মিক ও অধার্ম্মিক দু-ধরনের লোকের পুনরুত্থান হবে।"},{"book":"প্রেরিতদের কার্য্য","chapter":"24","verse":"16","text":"আর এ বিষয়ে আমিও ঈশ্বরের ও মানুষদের প্রতি বিবেক সবদিন পরিষ্কার রাখতে চেষ্টা করছি।"},{"book":"প্রেরিতদের কার্য্য","chapter":"24","verse":"17","text":"অনেক বছর পরে আমি নিজের জাতির কাছে দান দেওয়ার এবং বলি উৎসর্গ করবার জন্য এসেছিলাম;"},{"book":"প্রেরিতদের কার্য্য","chapter":"24","verse":"18","text":"এই দিনের লোকেরা আমাকে ধর্মধামে শুচি অবস্থায় দেখেছিল, ভিড়ও হয়নি, গন্ডগোলও হয়নি; কিন্তু এশিয়া দেশের কয়েক জন যিহূদী উপস্থিত ছিল, তাদেরই উচিত ছিল"},{"book":"প্রেরিতদের কার্য্য","chapter":"24","verse":"19","text":"যেন আপনার কাছে আমার বিরুদ্ধে যদি তাদের কোনো কথা থাকে, তবে এখানে আসে এবং আমাকে দোষারোপ করে।"},{"book":"প্রেরিতদের কার্য্য","chapter":"24","verse":"20","text":"অথবা এখানে উপস্থিত লোকেরাই বলুক, আমি মহাসভার সামনে দাঁড়ালে এরা আমার কি অপরাধ পেয়েছে?"},{"book":"প্রেরিতদের কার্য্য","chapter":"24","verse":"21","text":"না, শুধু এই এক কথা, যা তাদের মধ্যে দাঁড়িয়ে জোরে বলেছিলাম, “মৃতদের পুনরুত্থান বিষয়ে আজ আপনাদের সামনে আমার বিচার হচ্ছে।”"},{"book":"প্রেরিতদের কার্য্য","chapter":"24","verse":"22","text":"তখন ফীলিক্স, সেই পথের বিষয়ে ভালোভাবেই জানতেন বলে, বিচার অসমাপ্ত রাখলেন, বললেন, লুসিয় সহস্রপতি যখন আসবেন, তখন আমি তোমাদের বিচার সমাপ্ত করব।"},{"book":"প্রেরিতদের কার্য্য","chapter":"24","verse":"23","text":"পরে তিনি শতপতিকে এই আদেশ দিলেন, তুমি একে বন্দী রাখ, কিন্তু স্বচ্ছন্দে রেখো, এর কোনো আত্মীয়কে এর সেবার জন্য আসতে বারণ কর না।"},{"book":"প্রেরিতদের কার্য্য","chapter":"24","verse":"24","text":"কয়েক দিন পরে ফীলিক্স দ্রুষিল্লা নামে নিজের যিহুদী স্ত্রীর সাথে এসে পৌলকে ডেকে পাঠালেন ও তার মুখে খ্রীষ্ট যীশুর প্রতি বিশ্বাসের বিষয়ে শুনলেন।"},{"book":"প্রেরিতদের কার্য্য","chapter":"24","verse":"25","text":"পৌল ন্যায়পরায়নতার, আত্মসংযমের এবং আগামী দিনের র বিচারের বিষয়ে বর্ণনা করলে ফীলিক্স ভয় পেয়ে উত্তর করলেন, এখন যাও, ঠিক দিন পেলে আমি তোমাকে ডাকব।"},{"book":"প্রেরিতদের কার্য্য","chapter":"24","verse":"26","text":"তিনিও আশা করেছিলেন যে, পৌল তাকে টাকা দেবেন, এই জন্য বার বার তাঁকে ডেকে তাঁর সঙ্গে কথা বলতেন।"},{"book":"প্রেরিতদের কার্য্য","chapter":"24","verse":"27","text":"কিন্তু দুই বছর পরে পর্কীয় ফীষ্ট ফীলিক্সের পদে নিযুক্ত হলেন, আর ফীলিক্স ইহুদীদের খুশি করে অনুগ্রহ পাবার জন্য পৌলকে বন্দি রেখে গেলেন।"}]}