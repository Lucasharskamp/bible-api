{"data":[{"book":"Filipperne","chapter":"3","verse":"1","text":"Nå vil jeg, kjære søsken, oppfordre dere til å glede dere over fellesskapet med Herren Jesus. Jeg vil minne dere om noe dere allerede har hørt tidligere. Det er ikke noe ekstra bry for meg, og det er en trygghet for dere at sannheten står fast."},{"book":"Filipperne","chapter":"3","verse":"2","text":"Pass dere for bikkjene3:2 Jødene mente at hunden var et urent dyr, og den som ble kalt for hund var å bli anklaget for å ikke være lydig mot Gud.. Med det mener jeg disse onde menneskene som skjærer kroppen i stykker. De som sier at ingen kan bli frelst uten at de holder fast på seremonien med å omskjære guttene."},{"book":"Filipperne","chapter":"3","verse":"3","text":"Den ekte omskjærelsen handler ikke om en ytre forandring. Det handler om at vi er stolte over vårt fellesskap med Jesus Kristus. I vårt indre tilber og tjener vi Gud og er ledet av hans Ånd."},{"book":"Filipperne","chapter":"3","verse":"4","text":"Selv om det skulle vært nok å sette sin lit til hvem vi er, og til hva vi gjør, så ville jeg selv ligge godt an. Dersom noen kunne skryte av slikt, da måtte det være jeg."},{"book":"Filipperne","chapter":"3","verse":"5","text":"Jeg ble omskåret da jeg var åtte dager gammel og tilhører Israels folk og Benjamins stamme. Jeg er en ekte jøde, født av jødiske foreldre, og gjorde alt for å følge Moseloven3:5 Moseloven, eller den jødiske loven, finnes skrevet ned i Første til Femte Mosebok. som en ekte fariseer3:5 Fariseerne var et religiøst parti blant jødene. De var svært nøye med å følge hele Moseloven og hadde for øvrig lagt til egne regler og forskrifter.."},{"book":"Filipperne","chapter":"3","verse":"6","text":"Ja, jeg gikk så langt i min fanatisme at jeg forfulgte alle troende. Når det gjaldt å holde alle budene i loven, var jeg feilfri i folks øyne."},{"book":"Filipperne","chapter":"3","verse":"7","text":"Alt dette, som jeg en gang syntes var så viktig, anser jeg nå å være fullstendig verdiløst på grunn av det som Kristus har gjort for oss."},{"book":"Filipperne","chapter":"3","verse":"8","text":"Ja, alt annet er verdiløst, når vi sammenligner det med den grenseløse rikdommen det er å kjenne Jesus Kristus, min Herre. For hans skyld har jeg kastet fra meg alt som verdiløst skrot, for at jeg skal få oppleve verdien av å tilhøre Kristus"},{"book":"Filipperne","chapter":"3","verse":"9","text":"og leve i fellesskap med ham. Jeg strever ikke lenger for å bli skyldfri innfor Gud ved å følge Moseloven til punkt og prikke. Nå stoler jeg på at troen på Kristus frelser meg, etter som Gud lar den som tror, stå skyldfri innfor ham."},{"book":"Filipperne","chapter":"3","verse":"10","text":"Det eneste jeg nå vil, er å lære Kristus å kjenne og få oppleve den mektige kraften som vakte han opp fra de døde. Ja, jeg er villig til å lide for hans skyld. Til og med dø på samme måten som ham."},{"book":"Filipperne","chapter":"3","verse":"11","text":"Jeg håper at jeg en dag skal få stå opp fra de døde til evig liv."},{"book":"Filipperne","chapter":"3","verse":"12","text":"Jeg vil slett ikke påstå at jeg har nådd målet og er perfekt. Jeg arbeider videre på å lære Jesus Kristus å kjenne. Jeg vil leve fullt og helt for ham, etter som han har frelst meg og lar meg tilhøre ham."},{"book":"Filipperne","chapter":"3","verse":"13","text":"Nei, kjære søsken, jeg innbiller meg ikke at jeg er perfekt. En sak er likevel sikker: Jeg forsøker å glemme det som ligger bak meg og strever mot det som ligger foran."},{"book":"Filipperne","chapter":"3","verse":"14","text":"Jeg spurter mot målet for å kunne ta imot hyllesten, det evige livet som Gud lovet oss gjennom det som Jesus Kristus gjorde."},{"book":"Filipperne","chapter":"3","verse":"15","text":"Jeg håper at alle dere som har en moden tro, har den samme innstillingen. Dersom dere har en annen oppfatning på noe punkt, da vil Gud vise dere hva han ønsker på det området."},{"book":"Filipperne","chapter":"3","verse":"16","text":"Se bare til at dere praktiserer de sannhetene som dere allerede har forstått."},{"book":"Filipperne","chapter":"3","verse":"17","text":"Kjære søsken, ta meg som ideal. Lær av dem som følger det eksempel som jeg og mine medarbeidere har gitt dere."},{"book":"Filipperne","chapter":"3","verse":"18","text":"Jeg har ofte sagt til dere og nå sier jeg det på nytt med stor sorg, at det finnes mange som er motstandere av budskapet om at Kristus døde på korset for vår skyld."},{"book":"Filipperne","chapter":"3","verse":"19","text":"Disse personene er på vei til å gå evig fortapt, for de tenker bare på å tilfredsstille sine fysiske begjær. De skryter av forhold som de burde skamme seg over. De er kronisk opptatt av livet her på jorden."},{"book":"Filipperne","chapter":"3","verse":"20","text":"Vårt hjemland er hos Gud i himmelen, og fra ham skal Herren Jesus Kristus komme tilbake for å frelse oss for evig."},{"book":"Filipperne","chapter":"3","verse":"21","text":"Han vil gjennom sin kraft forvandle våre dødelige kropper, slik at vi blir lik den kroppen han fikk da han ble vakt opp fra de døde. Han er Herre over alt og alle."}]}