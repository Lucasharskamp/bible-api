{"data":[{"book":"1 Ŵakolinto","chapter":"15","verse":"1","text":"Sambano achalongo achinjangu, ngusaka nankumbusye yankati Ngani Jambone jinanlalichile, jimwajipochele jajili nsingi wa chikulupi chenu. Ni ŵanyamwe nkwima chilimbile pa wele nsingi wo."},{"book":"1 Ŵakolinto","chapter":"15","verse":"2","text":"Utenga unanlalichile wo uli Ngani Jambone, ŵanyamwe nkukulupuswa mwaikamulisyaga yambone yeila inannalichile, ikaŵaga yeleyo chikulupi chenu ngaŵa chindu."},{"book":"1 Ŵakolinto","chapter":"15","verse":"3","text":"Pakuŵa kundanda nampele ŵanyamwe indu yaili ni mate nnope inapochele une nansyene: Kuti Kilisito ŵawilile sambi syetu mpela yagakuti pakusala Malembelo ga Akunnungu,"},{"book":"1 Ŵakolinto","chapter":"15","verse":"4","text":"ni ŵaŵichikwe mwilembe ni kusyuka pa lyuŵa lyaatatu mpela Malembelo ga Akunnungu yagakuti pakusala,"},{"book":"1 Ŵakolinto","chapter":"15","verse":"5","text":"kundanda ŵaakopochele che Petulo, ni kanyuma ŵaakopochele aŵala likumi ni ŵaŵili."},{"book":"1 Ŵakolinto","chapter":"15","verse":"6","text":"Sooni ŵaakopochele achalongo achinjetu kupunda mia tano kwa pamo ni ŵane mwa ŵanyawo ali chiŵela ni umi ni ŵane ajasiche."},{"book":"1 Ŵakolinto","chapter":"15","verse":"7","text":"Kanyuma ŵakopochele che Yakobo ni sooni ŵaakopochele achinduna wose."},{"book":"1 Ŵakolinto","chapter":"15","verse":"8","text":"Mbesi ŵangopochele une jundi mpela jumbagwile ngaŵa katema kao."},{"book":"1 Ŵakolinto","chapter":"15","verse":"9","text":"Pakuŵa une ndili nduna jwamwana kupunda achinduna wose, nganguŵajilwa kuŵilanjikwa nduna, ligongo nalagasisye mpingo wa ŵandu ŵakunkulupilila Kilisito ŵaali ŵandu ŵa Akunnungu."},{"book":"1 Ŵakolinto","chapter":"15","verse":"10","text":"Nambo, kwa upile wa Akunnungu mele yele indi, ni upile wambele, nganamba kwa iyiyi peyi. Ngaŵa kuti napanganyisye masengo kwakuchalila kwapunda achinduna wose, nganiŵa une, nambo umbone wa Akunnungu ŵaliji pamo none."},{"book":"1 Ŵakolinto","chapter":"15","verse":"11","text":"Nipele yaŵaga une ni jungulalichila pane ŵelewo, chelecho ni chatukulalichila, ni chelecho ni chinkuchikulupilila."},{"book":"1 Ŵakolinto","chapter":"15","verse":"12","text":"Iŵaga yalalichikwe kuti Kilisito ŵasyuchile, ŵampepe mwa ŵanyamwe akukombola chinauli kusala, ngapagwa kusyuka?"},{"book":"1 Ŵakolinto","chapter":"15","verse":"13","text":"Nambo iŵaga kwangali kusyuka, nipele Kilisito nganasyuka."},{"book":"1 Ŵakolinto","chapter":"15","verse":"14","text":"Iŵaga Kilisito nganasyuka, kulalichila kwetu kuli kwangali chindu, ni kukulupilila kwenu kuli kwangali chindu."},{"book":"1 Ŵakolinto","chapter":"15","verse":"15","text":"Kupunda yeleyo, tukuloleka kuŵa ŵaumboni ŵa unami paujo pa Akunnungu, pakuŵa twasasile kuti Akunnungu ŵasyusisye Kilisito, nambo nganiŵasyusya, iŵaga ili isyene, ŵawile ngaasyuka."},{"book":"1 Ŵakolinto","chapter":"15","verse":"16","text":"Pakuŵa naga ŵawile ngakusyuswa nipele Kilisito nombe nganasyuka."},{"book":"1 Ŵakolinto","chapter":"15","verse":"17","text":"Iŵaga Kilisito nganasyuka, chikulupi chenu changali chindu ni ŵanyamwe ndi chiŵela mu sambi."},{"book":"1 Ŵakolinto","chapter":"15","verse":"18","text":"Sooni ŵakukulupilila wose ŵaŵawile achakulupililaga Kilisito asoiye."},{"book":"1 Ŵakolinto","chapter":"15","verse":"19","text":"Ni iŵaga tukwalolela Kilisito mu umi awuwupewu, uweji tukusachilwa tukolelwe chanasa kwapunda ŵandu wose."},{"book":"1 Ŵakolinto","chapter":"15","verse":"20","text":"Nambo isyene, Kilisito asyuchile, Jwelejo ali jwaandanda ni chimanyisyo chisyene kwa aŵala ŵandu ŵaŵawile kuti chasyuchikwe."},{"book":"1 Ŵakolinto","chapter":"15","verse":"21","text":"Pakuŵa mpela ila chiwa chaichiswe ni mundu jumo, iyoyopeyo, kusyuka kwaichiswe ni mundu jumo."},{"book":"1 Ŵakolinto","chapter":"15","verse":"22","text":"Mpela ila ŵandu wose iyakuti pakuwa kwaligongo lya kulumbikana ni che Adamu, iyoyopeyo wandu wose akutendekwa ŵajumi kwaligongo lya kulumbikana ni Kilisito."},{"book":"1 Ŵakolinto","chapter":"15","verse":"23","text":"Nambo kila mundu chasyuche kwa katema kakwe, Kilisito ŵasyuchile kundanda nipele aŵala ŵaali ŵandu ŵakwe Kilisito chasyusikwe, apala Kilisito pachaiche."},{"book":"1 Ŵakolinto","chapter":"15","verse":"24","text":"Pele mbesi chijiiche katema Kilisito pachachapa Akunnungu Atati umwenye, pachamale kwonanga mbumu sya ulamusi ni mbumu sya ukulu ni mbumu sya machili."},{"book":"1 Ŵakolinto","chapter":"15","verse":"25","text":"Pakuŵa Kilisito tachitawala mpaka Akunnungu pachachaŵika ŵammagongo ŵao paasi pa makongolo gao."},{"book":"1 Ŵakolinto","chapter":"15","verse":"26","text":"Jwammagongo jwambesi kwonasika ali chiwa."},{"book":"1 Ŵakolinto","chapter":"15","verse":"27","text":"Pakuŵa Malembelo ga Akunnungu gakuti, “Akunnungu aŵisile yose paasi pa makongolo gakwe.” Nambo Malembelo pagakusala, “Indu yose iŵichikwe paasi pa makongolo gakwe aitawale,” ikuwoneka pangasisika yakuti Akunnungu nganapagwa mu indu yo, pakuŵa welewo ni ŵaiŵisile indu yose paasi pa makongolo ga Kilisito."},{"book":"1 Ŵakolinto","chapter":"15","verse":"28","text":"Indu yose yaŵichikwaga paasi pa ulamusi wa Kilisito nombe Mwana chaliŵiche nsyene paasi pa Akunnungu, kuti Akunnungu aitawale indu yose ni papali pose."},{"book":"1 Ŵakolinto","chapter":"15","verse":"29","text":"Sambano, iŵaga nganikupagwa kusyuka, chatendeuli aŵala ŵaŵabatiswe kwaligongo lya ŵawe? Iŵaga ŵawe ngaasyusikwa, kwachichi ŵandu akubatiswa kwaligongo lyao?"},{"book":"1 Ŵakolinto","chapter":"15","verse":"30","text":"Ni kwetu uwe, kwachichi tukulitaga mu yakogoya katema kose?"},{"book":"1 Ŵakolinto","chapter":"15","verse":"31","text":"Achalongo achinjangu, une nguutyosya umi wangu moŵa gose! Isyene ngusala! Ngulilapa kwaligongo lyenu kwa kulumbikana kwetu ni Che Yesu Kilisito Ambuje ŵetu."},{"book":"1 Ŵakolinto","chapter":"15","verse":"32","text":"Kumenyana kwangu ni ŵandu ŵaŵaliji mpela inyama yakalipa ku Efeso kula, namenyene kwa usache wa ŵandu, ana napatile ichichi? Iŵaga ŵawe ngaasyusikwa sambano nneche, “Tulye ni kung'wa, pakuŵa malaŵi chituwe.”"},{"book":"1 Ŵakolinto","chapter":"15","verse":"33","text":"Ngasinlambuchikwa: “Umbusanga ŵakusakala ukonanga wende wambone.”"},{"book":"1 Ŵakolinto","chapter":"15","verse":"34","text":"Mpitikusye ng'anisyo syenu, mpanganye yambone, pakuŵa ŵampepe mwa ŵanyamwe ngakwamanyilila Akunnungu ng'oo. Nguŵecheta yeleyi kuti nantesye soni."},{"book":"1 Ŵakolinto","chapter":"15","verse":"35","text":"Nambo mundu akukombola kuusya, “Ana ŵawe akusyuswa chinauli? Ana chachiŵa ni iilu yantiuli?”"},{"book":"1 Ŵakolinto","chapter":"15","verse":"36","text":"Ŵakuloŵela mmwe! Chinkuchipanda ngachimela mpaka chiwe kaje."},{"book":"1 Ŵakolinto","chapter":"15","verse":"37","text":"Pankupanda, nkupanda lusongolo pe, lwaŵaga lusongolo lwa ngano pane mbeju jine, ngawa mmela wansima waukutyochela kanyuma."},{"book":"1 Ŵakolinto","chapter":"15","verse":"38","text":"Nambo Akunnungu akujipa mbeju jo uloleche mpela yakuti kusaka nsyene, ni kila lusongolo lukwete uloleche wakwe."},{"book":"1 Ŵakolinto","chapter":"15","verse":"39","text":"Iilu ya yepanganyikwe yose ngaikulandana. Ŵandu akwete iilu yao ni inyama ikwete iilu yao, ijuni ikwete iilu yao ni somba sikwete iilu yao."},{"book":"1 Ŵakolinto","chapter":"15","verse":"40","text":"Sooni ipali iilu ya kwinani ni iilu ya pachilambo, nambo usalale wa iilu ya kwinani ngaukulandana ni usalale wa iilu ya pachilambo."},{"book":"1 Ŵakolinto","chapter":"15","verse":"41","text":"Lyuŵa likwete usalale wakwe ni lwesi lukwete usalale wakwe, ni ndondwa sikwete usalale wakwe. Namose ndondwa nasyo silekangene kwa usalale."},{"book":"1 Ŵakolinto","chapter":"15","verse":"42","text":"Ni ichiiŵe katema ka kusyuswa kwa ŵawe. Mpela ila mbeju, chiilu chikusikwa akuno chili chiosile nambo chikusyuka akuno chili chejumi."},{"book":"1 Ŵakolinto","chapter":"15","verse":"43","text":"Chiilu chikusikwa mwa kwaluka chikusyuka mu lumbili, chiilu chikusikwa mwakulepetala chikusyuka mu machili."},{"book":"1 Ŵakolinto","chapter":"15","verse":"44","text":"Chiilu pachikusikwa, chikusikwa kwa chiilu chatupagwile nacho, nambo pachikusyuswa, chikusyuswa kwa chimbumu, iŵaga kwana chiilu chatupagwile nacho nipele chipali nombe chiilu cha chimbumu."},{"book":"1 Ŵakolinto","chapter":"15","verse":"45","text":"Ilembekwe Mmalembelo ga Akunnungu, “Mundu jwaandanda, che Adamu, ŵaliji mundu jwanjumi,” nambo Adamu jwambesi ali Mbumu jwakwapa ŵandu umi."},{"book":"1 Ŵakolinto","chapter":"15","verse":"46","text":"Ngaŵa chiilu cha chimbumu chichalongolele, nambo chiilu chitupagwile nacho, ni mbesi achila chiilu cha chimbumu."},{"book":"1 Ŵakolinto","chapter":"15","verse":"47","text":"Che Adamu jwaandanda ŵagumbikwe kutyochela mu litaka, nambo che Adamu jwaaŵili jwatyochele kwinani."},{"book":"1 Ŵakolinto","chapter":"15","verse":"48","text":"Wose ŵali pachilambo ali mpela ajula juŵagumbikwe mu litaka, nambo aŵala ŵaa kwinani ali mpela ajula juŵatyochele kwinani."},{"book":"1 Ŵakolinto","chapter":"15","verse":"49","text":"Ni mpela itutite kulandana ni mundu juŵagumbikwe kwa litaka, iyoyo chitulandane ni mundu juŵatyochele kwinani."},{"book":"1 Ŵakolinto","chapter":"15","verse":"50","text":"Ngunsalila achinjangu, chiilu cha mundu ngachikombola kwinjila mu umwenye wa Akunnungu, atamuno chiilu chachikuwola ngachikukombola kwinjila peuto paikwinjila iilu yangaikuwola."},{"book":"1 Ŵakolinto","chapter":"15","verse":"51","text":"Mpilikanile, ngunsalila yantemela, ngatuwa wose, nambo wose chitugalauswe,"},{"book":"1 Ŵakolinto","chapter":"15","verse":"52","text":"indu yi chiikopochele katema lipenga lya mbesi pachilisone, chisisimuchile. Pakuŵa lipenga pachilisone, ŵawe chachisyuswa akawa sooni, noweji chitugalauswe."},{"book":"1 Ŵakolinto","chapter":"15","verse":"53","text":"Pakuŵa chiilu chakonasika chikusachilwa chigalauswe ni kuŵa changajonasika, ni chiilu chakuwa chikusachilwa chigalauswe chiŵe changawa."},{"book":"1 Ŵakolinto","chapter":"15","verse":"54","text":"Nipele chiilu chakonasika cho pachichigalauswe ni kuwa changajonasika, ni chiilu chakuwa pachichigalauswe kuŵa changawa, nipele alila liloŵe lyalilembekwe patiliŵe isyene, “Chiwa chijonasikwe ni kupunda kumalile!”"},{"book":"1 Ŵakolinto","chapter":"15","verse":"55","text":"“Ana ugwe chiwa, kupunda kwenu kuli kwapi?"},{"book":"1 Ŵakolinto","chapter":"15","verse":"56","text":"Chiwa chikukola machili gakuulasya kutyochela mu sambi, ni sambi sikukola machili kutyochela mmalajisyo ga che Musa."},{"book":"1 Ŵakolinto","chapter":"15","verse":"57","text":"Nambo twatogolele Akunnungu, ŵelewo akututenda tupunde kwa litala lya Ambuje ŵetu Che Yesu Kilisito."},{"book":"1 Ŵakolinto","chapter":"15","verse":"58","text":"Nipele achalongo achinjangu, njimanje kwakulimbila, nkatinganyika. Moŵa gose mpunde kulityosya mmasengo ga Ambuje pakuŵa nkuimanyilila kuti masengo gankugapanganya kwa ligongo lya Ambuje nganigaŵa ga iyiyi peyi."}]}