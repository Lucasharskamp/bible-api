{"data":[{"book":"Joshua","chapter":"5","verse":"1","text":"Nia king o Amor huogodoo ala i bahi i dai o Jordan mo nia king o Canaan huogodoo ala i di gili di tai go Mediterranean ne longono ginaadou bolo Dimaadua gu haga bagu Jordan gaa dae loo gi digau Israel ne hula laa lodo. Digaula gu mmaadagu huoloo, gu uli nadau gai i digau Israel."},{"book":"Joshua","chapter":"5","verse":"2","text":"Di madagoaa deelaa, gei Dimaadua ga helekai gi Joshua, “Heia au hulumanu gi nia hadu gaa, sirkumsais ina digau Israel.”"},{"book":"Joshua","chapter":"5","verse":"3","text":"Gei Joshua guu hai be nnelekai Dimaadua ne hai, ga sirkumsais digau Israel i di gowaa dela e haga ingoo bolo di Gonduu Sirkumsais."},{"book":"Joshua","chapter":"5","verse":"4-6","text":"Di madagoaa digau Israel ne hagatanga gi daha mo Egypt, nia daane huogodoo guu lawa di sirkumsais. Malaa, i lodo nia ngadau e madahaa ala nogo heehee ai nia daangada i lodo di anggowaa, nia dama daane la digi sirkumsais. I di hagaodi gi muli di madagoaa deelaa, nia daane huogodoo ala guu mee di heebagi i di madagoaa digaula ne hagatanga i Egypt, la guu mmade, idimaa, digaula gu hagalee daudali Dimaadua. Mee gu hagamodu bolo digau aanei la hagalee dumaalia e mmada gi tenua tomo ge logo ono meegai, dela ne hagababa go Mee ang gi nadau damana mmaadua.5.4-6 Numbers 14.28-35"},{"book":"Joshua","chapter":"5","verse":"7","text":"Nia dama daane digau aanei la digi sirkumsais, malaa, go di adu dangada hoou deenei dela gu sirkumsais go Joshua."},{"book":"Joshua","chapter":"5","verse":"8","text":"I muli di sirkumsais ne lawa, digau Israel huogodoo nogo noho hua i di nadau waahale laa, gaa dae loo gi nadau gowaa ne tuu la guu hili."},{"book":"Joshua","chapter":"5","verse":"9","text":"Dimaadua ga helekai gi Joshua, “Dangi nei gei Au ne daa gi daha mo goodou di haga langaadia o di godou hai hege i Egypt.” Deelaa di mee ne haga ingoo di guongo deenei bolo Gilgal,5.9 Gilgal: di ingoo deenei le e hai dono lee be telekai Hebrew boloo, “Daa gi daha”  di ingoo deenei i golo hua."},{"book":"Joshua","chapter":"5","verse":"10","text":"Di madagoaa digau Israel nogo noho hua igolo i Gilgal i di gowaa baba dela e hoohoo gi Jericho, digaula gaa hai Tagamiami Pasoobaa i di hiahi o di madangaholu maa haa laangi o di malama deelaa.5.10 Exodus 12.1-13"},{"book":"Joshua","chapter":"5","verse":"11","text":"Dono daiaa, deelaa di laangi ga daamada ai digaula ga miami nia meegai ala e tomo i Canaan: nia golee dunu, mono palaawaa deai ono ‘yeast’ ai."},{"book":"Joshua","chapter":"5","verse":"12","text":"Nia ‘manna’ gu hagalee monnono ia, gei digau Israel guu lawa di gai nia maa. Daamada di madagoaa deelaa, gei digaula guu gai nia meegai ala e tomo i Canaan.5.12 Exodus 16.35"},{"book":"Joshua","chapter":"5","verse":"13","text":"Di madagoaa Joshua ne hoohoo adu gi Jericho, mee gaa mmada gi taane e duu i ono mua, e daahi dana hulumanu dauwa. Joshua gaa hana ga heeu gi mee, “Goe tangada dauwa ni gimaadou, be di hagadaumee?”"},{"book":"Joshua","chapter":"5","verse":"14","text":"Taane deelaa ga helekai gi mee, “Hagalee tei nia maa. Au go tagi aamua digau dauwa o Dimaadua.”"},{"book":"Joshua","chapter":"5","verse":"15","text":"Gei di tagi o digau dauwa o Dimaadua ga helekai gi mee, “Daawaa ina gi daha oo suudi, goe e duu i hongo di gowaa haga madagu.”"}]}