{"data":[{"book":"Kazatel","chapter":"8","verse":"1","text":"Moudrost člověka osvěcuje oblíčej jeho, a nestydatost tváři jeho proměňuje."},{"book":"Kazatel","chapter":"8","verse":"2","text":"Jáť radím: Výpovědi královské ostříhej, a však podlé přísahy Boží."},{"book":"Kazatel","chapter":"8","verse":"3","text":"Nepospíchej odjíti od tváři jeho, aniž trvej v zpouře; nebo cožť by koli chtěl, učinil by."},{"book":"Kazatel","chapter":"8","verse":"4","text":"Nebo kde slovo královské, tu i moc jeho, a kdo dí jemu: Co děláš?"},{"book":"Kazatel","chapter":"8","verse":"5","text":"Kdo ostříhá přikázaní, nezví o ničem zlém. I čas i příčiny zná srdce moudrého."},{"book":"Kazatel","chapter":"8","verse":"6","text":"Nebo všeliké předsevzetí má čas a příčiny. Ale i to neštěstí veliké člověka se přídrží,"},{"book":"Kazatel","chapter":"8","verse":"7","text":"Že neví, co budoucího jest. Nebo jak se stane, kdo mu oznámí?"},{"book":"Kazatel","chapter":"8","verse":"8","text":"Není člověka, kterýž by moci měl nad životem, aby zadržel duši, aniž má moc nade dnem smrti; nemá ani braně v tom boji, aniž vysvobodí bezbožnost bezbožného."},{"book":"Kazatel","chapter":"8","verse":"9","text":"Ve všem tom viděl jsem, přiloživ mysl svou ke všemu tomu, co se děje pod sluncem, že časem panuje člověk nad člověkem k jeho zlému."},{"book":"Kazatel","chapter":"8","verse":"10","text":"A tehdáž viděl jsem bezbožné pohřbené, že se zase navrátili, ale kteříž z místa svatého odešli, v zapomenutí dáni jsou v městě tom, v kterémž dobře činili. I to také jest marnost."},{"book":"Kazatel","chapter":"8","verse":"11","text":"Nebo že ne i hned ortel dochází pro skutek zlý, protož vroucí jest k tomu srdce synů lidských, aby činili zlé věci."},{"book":"Kazatel","chapter":"8","verse":"12","text":"A ačkoli hříšník činí zle na stokrát, a vždy se mu odkládá, já však vím, že dobře bude bojícím se Boha, kteříž se bojí oblíčeje jeho."},{"book":"Kazatel","chapter":"8","verse":"13","text":"S bezbožným pak nedobře se díti bude, aniž se prodlí dnové jeho; minou jako stín, proto že jest bez bázně před oblíčejem Božím."},{"book":"Kazatel","chapter":"8","verse":"14","text":"Jest marnost, kteráž se děje na zemi: Že bývají spravedliví, jimž se však vede, jako by činili skutky bezbožných; zase bývají bezbožní, kterýmž se však vede, jako by činili skutky spravedlivých. Protož jsem řekl: I to také jest marnost."},{"book":"Kazatel","chapter":"8","verse":"15","text":"A tak chválil jsem veselí, proto že nic nemá lepšího člověk pod sluncem, jediné aby jedl a pil, a veselil se, a že to pozůstává jemu z práce jeho ve dnech života jeho, kteréž dal jemu Bůh pod sluncem."},{"book":"Kazatel","chapter":"8","verse":"16","text":"A ač jsem se vydal srdcem svým na to, abych moudrost vystihnouti mohl, a vyrozuměti bídě, kteráž bývá na zemi, pro kterouž ani ve dne ani v noci nespí,"},{"book":"Kazatel","chapter":"8","verse":"17","text":"A však viděl jsem při každém skutku Božím, že nemůže člověk vystihnouti skutku dějícího se pod sluncem. O čež pracuje člověk, vyhledati chtěje, ale nenalézá; nýbrž byť i myslil moudrý, že se doví, nebude moci nic najíti."}]}