{"data":[{"book":"Akakolosai","chapter":"4","verse":"1","text":"Na mangweto makangwana, matendelange akabanda binu kwa mbone na agunhwalali Nnoongo, makakombakela kutenda mangweto uyo nkweti Angwana kumbengu."},{"book":"Akakolosai","chapter":"4","verse":"2","text":"Nnyendekeange mukugongalela na pang'ongalela mmegange maha, na munnumbe Nnoongo."},{"book":"Akakolosai","chapter":"4","verse":"3","text":"Uyo, mutujopele na twenga kupala Nnoongo atupe lilanga lyambone likutangacha nhwalo ogubi chili ja Kilisto. Magambu gwa chili jenie ne ngoe ndabigwe."},{"book":"Akakolosai","chapter":"4","verse":"4","text":"Lele nnyopange kupala nhoto kutangatacha andi pambaligwa nu kundela ejipakujibeka chili jenie kipola."},{"book":"Akakolosai","chapter":"4","verse":"5","text":"Mmegange na malango pantamanga na bandu banga nhwamini Kilisto, ntumianga gwicho lilanga lyampatanga."},{"book":"Akakolosai","chapter":"4","verse":"6","text":"Machoba goa nnongelanga gambone gakajangata bandu, na mpaligwa kumanya ndela ju kunnyanga kwambone kila mundu."},{"book":"Akakolosai","chapter":"4","verse":"7","text":"Tukiko nnongo gwito jutumpala nkamwa maengo juna kuaminika na mpakachi nnyito muliengo lya Angwana, apakunnenge minhalo jango joa."},{"book":"Akakolosai","chapter":"4","verse":"8","text":"Nankinga kwinu, kupala ampegange mwojo kukunnengelanga minhalo jito."},{"book":"Akakolosai","chapter":"4","verse":"9","text":"Aika kwenio pamwe na Onesimo, nnongo gwito jutumpala na juna kuaminika jwenio nga nnyinu. Bapakunnengelanga ilebe yoa eikamuligwa pamba."},{"book":"Akakolosai","chapter":"4","verse":"10","text":"Alistako, jwatabigwe pamwe nanenga, tumpatanga abali, pamwe na Maluko, nhwibani jwa Banaba. Mbemele nnyoininge malagilo gakwe, anda aike kachinu mampokelange."},{"book":"Akakolosai","chapter":"4","verse":"11","text":"Na Yesu ojwakemigwa Yusto, ampatanga abali. Kati ja Akayahudi abijipokile imani bamba tu abakamu liengo pamwe na nenga li kingwana cha Nnoongo na angweto banimbia mwojo muno."},{"book":"Akakolosai","chapter":"4","verse":"12","text":"Epafulo, jwabi pamwe na mangweto na mmanda jwa Kilisto Yesu, ampatanga abali. Machoba goa annyopelanga kukachana kupala nkomale nnyemange ndii, na nnyendeke kuamini nu kamu gapala Nnoongo."},{"book":"Akakolosai","chapter":"4","verse":"13","text":"Nhotwi kuchalakicha kutenda akachana kamwa maengo kwa magambu ginu na kwa magambu ga bandu buku Laodikia nu buku Hilapoli."},{"book":"Akakolosai","chapter":"4","verse":"14","text":"Luka, nng'anga jwito jutumpala na Dema bampatanga abali."},{"book":"Akakolosai","chapter":"4","verse":"15","text":"Mapate abali akalongo ababi ku Laodikia na nnombo gwango Nifa pamwe na kikuta cha bandu abunhwamini Kilisto abakongana munyumba jakwe."},{"book":"Akakolosai","chapter":"4","verse":"16","text":"Anda nnyomwi kuchoma balua jenje, mikipe kikuta cha bandu abunhwamini Kilisto chuku Laodikia nangweto bachome na balua jimaandikila bandu buku Laodikia bampe mangweto, na mangweto nchome."},{"book":"Akakolosai","chapter":"4","verse":"17","text":"Mannengelange Alikipo, “Abegelele gwicho liengo lyale lyabampi Angwana.”"},{"book":"Akakolosai","chapter":"4","verse":"18","text":"Ne Paulo andika ganga ku luboko lwango namwene, kumpatanga abali. Nkombakelanga ne mbi mukipungo. Nannumbilanga upeele kuboka ku Nnoongo."}]}