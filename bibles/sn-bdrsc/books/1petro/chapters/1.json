{"data":[{"book":"1 Petro","chapter":"1","verse":"1","text":"Petro, mupostori waJesu Kristu, kuvasanangurwa vaMwari, vatorwa munyika, vakapararira muPondasi yose, neGaratia, neKapadhokia, Ezhia neBhitinia,"},{"book":"1 Petro","chapter":"1","verse":"2","text":"vakasarudzwa maererano nokuziva zviri mberi kunoita Mwari Baba, kubudikidza nebasa roMweya rokuvaita vatsvene, kuti vateerere kuna Jesu Kristu nokusaswa neropa rake:"},{"book":"1 Petro","chapter":"1","verse":"3","text":"Mwari, Baba vaIshe wedu Jesu Kristu, ngaarumbidzwe! Nengoni dzake huru, akatibereka patsva akatipinza mutariro mhenyu nokumuka kwaJesu Kristu kubva kuvakafa,"},{"book":"1 Petro","chapter":"1","verse":"4","text":"akatiisa munhaka isingagoni kuparara, isingaori kana kusvava, yamakachengeterwa kudenga,"},{"book":"1 Petro","chapter":"1","verse":"5","text":"imi munodzivirirwa nesimba raMwari nokutenda kusvikira ruponeso rwauya rwakagadzirirwa kuti ruratidzwe munguva dzokupedzisira."},{"book":"1 Petro","chapter":"1","verse":"6","text":"Mune izvi munofara zvikuru kunyange zvino, kana zvichifanira, muchitambudzika kwechinguva chiduku nenzira dzose dzemiedzo."},{"book":"1 Petro","chapter":"1","verse":"7","text":"Izvi zvakauya kuitira kuti kutenda kwenyu, kunokosha kupfuura goridhe, rinoparara kunyange zvaro rakanatswa nomoto, kuwanikwe kwakakwana uye kuve kunorumbidzwa, kunobwinya uye kunokudzwa pakuratidzwa kwaJesu Kristu."},{"book":"1 Petro","chapter":"1","verse":"8","text":"Kunyange musina kumuona, munomuda; kunyange zvazvo musingamuoni zvino, munotenda kwaari uye muzere nomufaro usingagoni kurondedzerwa,"},{"book":"1 Petro","chapter":"1","verse":"9","text":"nokuti muri kugamuchira chinovavarirwa nokutenda kwenyu, irwo ruponeso rwemweya yenyu."},{"book":"1 Petro","chapter":"1","verse":"10","text":"Nezvoruponeso urwu, vaprofita vakataura nezvenyasha dzaizouya kwamuri, vakanzvera zvikuru uye vakabvunza zvikuru,"},{"book":"1 Petro","chapter":"1","verse":"11","text":"vachiedza kunzvera kuti vaone nguva nezvinhu zvairatidzwa noMweya wakanga uri mukati mavo pawakaprofita nezvokutambudzika kwaKristu, uye nezvokubwinya kwaizotevera."},{"book":"1 Petro","chapter":"1","verse":"12","text":"Zvakaratidzwa kwavari kuti vakanga vasingazvishumiri ivo, asi imi, pavakataura nezvezvinhu zvakataurwa kwamuri zvino naavo vakaparidza vhangeri kwamuri noMweya Mutsvene wakatumwa uchibva kudenga. Kunyange vatumwa vanoshuva kuona zvinhu izvozvi."},{"book":"1 Petro","chapter":"1","verse":"13","text":"Naizvozvo, pfungwa dzenyu ngadzigadzirire kushanda, muzvidzore; muise, zvizere, tariro yenyu panyasha dzamuchapiwa pakuonekwa kwaJesu Kristu."},{"book":"1 Petro","chapter":"1","verse":"14","text":"Savana vanoteerera, musaenzaniswa nezvido zvakaipa zvamaiva nazvo pamairarama mukusaziva."},{"book":"1 Petro","chapter":"1","verse":"15","text":"Asi saiye akakudanai mutsvene, ivai vatsvene pane zvose zvamunoita;"},{"book":"1 Petro","chapter":"1","verse":"16","text":"nokuti kwakanyorwa kuchinzi: “Ivai vatsvene, nokuti ini ndiri mutsvene.”"},{"book":"1 Petro","chapter":"1","verse":"17","text":"Sezvo muchidana kuna Baba vanotonga basa romunhu mumwe nomumwe vasingatsauri, mugare upenyu hwenyu pano savatorwa muchitya."},{"book":"1 Petro","chapter":"1","verse":"18","text":"Nokuti munoziva kuti hamuna kudzikinurwa nezvinhu zvinoora, zvakadai sesirivha kana goridhe, kubva paupenyu hwenyu husina maturo, hwamakagamuchira kubva kumadzitateguru enyu,"},{"book":"1 Petro","chapter":"1","verse":"19","text":"asi neropa rinokosha raKristu, iro gwayana risina charingapomerwa uye risina kuremara."},{"book":"1 Petro","chapter":"1","verse":"20","text":"Akasanangurwa kare nyika isati yavapo, asi akaratidzwa kwamuri mumazuva ano okupedzisira nokuda kwenyu."},{"book":"1 Petro","chapter":"1","verse":"21","text":"Kubudikidza naye munotenda kuna Mwari, akamumutsa kubva kuvakafa uye akamukudza, kuti kutenda kwenyu netariro yenyu zvive muna Mwari."},{"book":"1 Petro","chapter":"1","verse":"22","text":"Zvino zvamakanatsa mwoyo yenyu nokuteerera chokwadi kuitira kuti mude hama muzvokwadi, munofanira kudanana zvikuru, zvichibva pamwoyo."},{"book":"1 Petro","chapter":"1","verse":"23","text":"Nokuti makaberekwa patsva, kwete nembeu inoora, asi isingaori, neshoko raMwari benyu uye rinogara nokusingaperi."},{"book":"1 Petro","chapter":"1","verse":"24","text":"Nokuti,"},{"book":"1 Petro","chapter":"1","verse":"25","text":"asi shoko raShe rinogara nokusingaperi.”"}]}