{"data":[{"book":"2 ЛЕТАПІСАЎ","chapter":"25","verse":"1","text":"У дваццаць пяць гадоў зацараваў Амасія і валадарыў у Ерусаліме дваццаць дзевяць гадоў; імя маці ягонай Егаадань зь Ерусаліма."},{"book":"2 ЛЕТАПІСАЎ","chapter":"25","verse":"2","text":"І рабіў ён заўгоднае ў вачах Гасподніх, але не ад поўнага сэрца."},{"book":"2 ЛЕТАПІСАЎ","chapter":"25","verse":"3","text":"Калі ўцьвердзілася за ім царства, тады ён аддаў сьмерці рабоў сваіх, якія забілі цара, бацьку ягонага."},{"book":"2 ЛЕТАПІСАЎ","chapter":"25","verse":"4","text":"Але дзяцей іхніх не забіў, бо напісана ў законе, у кнізе Майсеевай, дзе запавядаў Гасподзь, кажучы: не павінны быць забіваныя бацькі за дзяцей, і дзеці не павінны быць забіваныя за бацькоў, а кожны за сваё злачынства павінен памерці."},{"book":"2 ЛЕТАПІСАЎ","chapter":"25","verse":"5","text":"І сабраў Амасія Юдэяў і паставіў іх па пакаленьнях пад уладу тысчнікаў і сотнікаў, усіх Юдэяў і Веньямініцянаў, і пералічыў іх ад дваццаці гадоў і вышэй, і аказалася іх трыста тысяч чалавек адборных, якія ходзяць на вайну і трымаюць дзіду і шчыт."},{"book":"2 ЛЕТАПІСАЎ","chapter":"25","verse":"6","text":"І наняў зь Ізраільцянаў сто тысяч адважных воінаў за сто талантаў срэбра."},{"book":"2 ЛЕТАПІСАЎ","chapter":"25","verse":"7","text":"Але чалавек Божы прыйшоў да яго і сказаў: цару! хай ня ідзе з табою войска Ізраільскае, бо няма Госпада зь Ізраільцянамі, з усімі сынамі Яфрэма."},{"book":"2 ЛЕТАПІСАЎ","chapter":"25","verse":"8","text":"А ідзі ты адзін, рабі дзею, мужна спасобнічай на вайне. Інакш паваліць цябе Бог перад тварам ворага, бо ёсьць сіла ў Бога падтрымаць і паваліць."},{"book":"2 ЛЕТАПІСАЎ","chapter":"25","verse":"9","text":"І сказаў Амасія чалавеку Божаму: што ж рабіць са ста талантамі, якія я аддаў войску Ізраільскаму? І сказаў чалавек Божы: Гасподзь можа даць табе больш за гэта."},{"book":"2 ЛЕТАПІСАЎ","chapter":"25","verse":"10","text":"І аддзяліў іх Амасія, - войска, якое прышло да яго зь зямлі Яфрэмавай, - каб яны ішлі на сваё месца. І запаліўся моцна іхні гнеў на Юдэю, і яны пайшлі назад у сваё месца, у запале гневу."},{"book":"2 ЛЕТАПІСАЎ","chapter":"25","verse":"11","text":"А Амасія адважыўся і павёў народ свой, і пайшоў у даліну Саляную і пабіў сыноў Сэіра дзесяць тысяч;"},{"book":"2 ЛЕТАПІСАЎ","chapter":"25","verse":"12","text":"і дзесяць тысяч жывых узялі сыны Юдавыя ў палон, і прывялі іх на вяршыню скалы, і скінулі іх зь вяршыні скалы, і ўсе яны разьбіліся цалкам."},{"book":"2 ЛЕТАПІСАЎ","chapter":"25","verse":"13","text":"А войска, якое Амасія адаслаў назад, каб яно не хадзіла зь ім на вайну, рассыпалася па гарадах Юдэі ад Самарыі да Вэтарона і перабіла ў іх тры тысячы, і нарабавала шмат здабычы."},{"book":"2 ЛЕТАПІСАЎ","chapter":"25","verse":"14","text":"Амасія, прыйшоўшы пасля паражэньня Ідумэянаў, прынёс багоў сыноў Сэіра і пакінуў іх у сябе багамі, і перад імі кланяўся і ім кадзіў."},{"book":"2 ЛЕТАПІСАЎ","chapter":"25","verse":"15","text":"І загарэўся гнеў Госпада на Амасію, і паслаў Ён да яго прарока, і той сказаў яму: навошта ты прыходзіш да багоў народу гэтага, якія ня выбавілі народу свайго ад рукі тваёй?"},{"book":"2 ЛЕТАПІСАЎ","chapter":"25","verse":"16","text":"Калі ён гаварыў яму, цар адказваў: хіба дарадцам царскім паставілі цябе? перастань, каб не забілі цябе. І перастаў прарок, сказаўшы: ведаю, што рашыў Бог загубіць цябе, таму што ты зрабіў гэта і ня слухаеш рады маёй."},{"book":"2 ЛЕТАПІСАЎ","chapter":"25","verse":"17","text":"І параіўся Амасія, цар Юдэйскі, і паслаў да Ёаса, сына Ёахаза, сына Іуевага, цара Ізраільскага, сказаць: выходзь, пабачымся асабіста."},{"book":"2 ЛЕТАПІСАЎ","chapter":"25","verse":"18","text":"І паслаў Ёас, цар Ізраільскі, да Амасіі, цара Юдэйскага, сказаць: цёран, які на Ліване, паслаў да кедра, які таксама на Ліване, сказаць: аддай дачку сваю за жонку сыну майму. Але прайшлі звяры дзікія, якія на Ліване, і затапталі гэты цёрн."},{"book":"2 ЛЕТАПІСАЎ","chapter":"25","verse":"19","text":"Ты кажаш: вось я пабіў Ідумэянаў, - і ўзьнеслася сэрца тваё да славы. Сядзі лепей у сябе дома. Навошта табе намышляць небясьпечную дзею? Упадзеш ты і Юдэя з табою."},{"book":"2 ЛЕТАПІСАЎ","chapter":"25","verse":"20","text":"Але не паслухаўся Амасія, бо ад Бога было гэта, каб перадаць іх у руку Ёаса за тое, што пачалі прыходзіць да багоў Ідумэйскіх."},{"book":"2 ЛЕТАПІСАЎ","chapter":"25","verse":"21","text":"І выступіў Ёас, цар Ізраільскі, і ўбачыліся асабіста, ён і Амасія, цар Юдэйскі, у Вэтсамісе Юдэйскім."},{"book":"2 ЛЕТАПІСАЎ","chapter":"25","verse":"22","text":"І былі разьбіты Юдэі Ізраільцянамі, і разьбегліся кожны ў намёт свой."},{"book":"2 ЛЕТАПІСАЎ","chapter":"25","verse":"23","text":"І Амасію, цара Юдэйскага, сына Ёаса, сына Ёахазавага, захапіў Ёас, цар Ізраільскі, у Вэтсамісе і прывёў яго ў Ерусалім, і разбурыў сьцяну Ерусалімскую ад брамы Яфрэмавай да брамы вугольнай, на чатырыста локцяў;"},{"book":"2 ЛЕТАПІСАЎ","chapter":"25","verse":"24","text":"і ўзяў усё золата і срэбра, і ўвесь посуд, які быў у доме Божым у Авэд-Эдома, і скарбы дома царскага, і заложнікаў, і вярнуўся ў Самарыю."},{"book":"2 ЛЕТАПІСАЎ","chapter":"25","verse":"25","text":"І жыў Амасія, сын Ёсаваў, цар Юдэйскі, пасля сьмерці Ёаса, сына Ёахазавага, цара Ізраільскага, пятнаццаць гадоў."},{"book":"2 ЛЕТАПІСАЎ","chapter":"25","verse":"26","text":"Астатнія дзеі Амасіі, першыя і апошнія, апісаны ў кнізе цароў Юдэйскіх і Ізраільскіх."},{"book":"2 ЛЕТАПІСАЎ","chapter":"25","verse":"27","text":"І пасля таго часу, як Амасія адступіў ад Госпада, склалі супроць яго змову ў Ерусаліме, і ён уцёк у Лахіс. І паслалі за ім у Лахіс, і забілі яго там."},{"book":"2 ЛЕТАПІСАЎ","chapter":"25","verse":"28","text":"І прывезьлі яго на конях, і пахавалі яго з бацькамі ягонымі ў горадзе Юдавым."}]}