{"data":[{"book":"Makko","chapter":"9","verse":"1","text":"Awo Yesu n’abagamba nti, “Ddala ddala mbagamba nti, Abamu ku bantu abali wano tebalifa okuggyako nga bamaze okulaba obwakabaka bwa Katonda nga bujja n’amaanyi.”"},{"book":"Makko","chapter":"9","verse":"2","text":"Bwe waayitawo ennaku mukaaga Yesu n’atwala Peetero ne Yakobo ne Yokaana n’abakulembera ne bagenda ku ntikko y’olusozi oluwanvu ne babeera eyo bokka. Amangwago n’afuusibwa nga balaba,"},{"book":"Makko","chapter":"9","verse":"3","text":"ebyambalo bye ne byeruka nnyo, nga tewali muntu ku nsi asobola kubyoza kubituusa awo!"},{"book":"Makko","chapter":"9","verse":"4","text":"Awo Eriya ne Musa ne babalabikira ne batandika okwogera ne Yesu!"},{"book":"Makko","chapter":"9","verse":"5","text":"Peetero n’agamba Yesu nti, “Labbi, kirungi tubeere wano, tubazimbire ensiisira ssatu, emu nga yiyo, n’endala nga ya Musa, n’endala nga ya Eriya.”"},{"book":"Makko","chapter":"9","verse":"6","text":"Yayogera atyo olw’okutya okungi okwabajjira."},{"book":"Makko","chapter":"9","verse":"7","text":"Awo ne walabika ekire, ne kibasaanikira ne muvaamu eddoboozi ne ligamba nti, “Ono ye Mwana wange omwagalwa. Mumuwulirirenga.”"},{"book":"Makko","chapter":"9","verse":"8","text":"Amangwago okugenda okukyusa amaaso gaabwe nga tewali muntu mulala okuggyako Yesu eyaliwo yekka nabo."},{"book":"Makko","chapter":"9","verse":"9","text":"Bwe baali baserengeta olusozi, Yesu n’abakuutira ekyo kye balabye obutakyogerangako okutuusa ng’Omwana w’Omuntu amaze okuzuukira mu bafu."},{"book":"Makko","chapter":"9","verse":"10","text":"Bwe batyo nabo ne bakikuuma nga kya kyama, naye ne beebuuzaganya ku by’okufa n’okuzuukira kwe."},{"book":"Makko","chapter":"9","verse":"11","text":"Awo ne bamubuuza nti, “Lwaki abannyonnyozi b’amateeka bagamba nti Eriya asaanira asooke okujja.”"},{"book":"Makko","chapter":"9","verse":"12","text":"Yesu n’abagamba nti, “Weewaawo Eriya y’ateekwa okusooka okujja alongoose ebintu byonna. Lwaki kyawandiikibwa ku Mwana w’Omuntu nti ateekwa okubonaabona ennyo n’okunyoomebwa?"},{"book":"Makko","chapter":"9","verse":"13","text":"Naye mbagamba nti, Ddala ddala Eriya yajja! Naye yayisibwa bubi nnyo, nga bwe baayagala, nga bwe kyawandiikibwa ku ye.”"},{"book":"Makko","chapter":"9","verse":"14","text":"Yesu n’abayigirizwa bali abasatu bwe bakka eri bannaabwe okuva ku lusozi, ne basanga ekibiina kinene nga kyetoolodde bannaabwe, abannyonnyozi b’amateeka nga bawakana nabo."},{"book":"Makko","chapter":"9","verse":"15","text":"Amangwago ekibiina kyonna bwe kyamulaba, ne badduka ne bagenda gy’ali ne bamwaniriza."},{"book":"Makko","chapter":"9","verse":"16","text":"Yesu n’ababuuza nti, “Kiki kye muwakana nabo?”"},{"book":"Makko","chapter":"9","verse":"17","text":"Omu ku basajja abaali mu kibiina ne yeesowolayo n’agamba nti, “Omuyigiriza, naleese wano omwana wange omuwonye. Tayinza kwogera aliko omwoyo omubi."},{"book":"Makko","chapter":"9","verse":"18","text":"Era buli lwe gumulumba gumusuula wansi, n’abimba ejjovu ku mimwa n’aluma amannyo, olwo yenna n’akakanyala. Nsabye abayigirizwa bo bagumugobeko, naye ne balemwa.”"},{"book":"Makko","chapter":"9","verse":"19","text":"Yesu n’agamba nti, “Mmwe, omulembe ogutakkiriza ndituusa ddi okubeera nammwe? Mbagumiikirize kutuusa ddi? Mumundeetere wano.”"},{"book":"Makko","chapter":"9","verse":"20","text":"Ne bamumuleetera. Omwoyo bwe gwamulaba ne gusikambula omulenzi, ne gumusuula wansi, nga bwe yeevulungula nga bw’abimba n’ejjovu ku mimwa."},{"book":"Makko","chapter":"9","verse":"21","text":"Yesu n’abuuza kitaawe w’omwana nti, “Kino kimaze bbanga ki?” Kitaawe n’addamu nti, “Okuviira ddala mu buto."},{"book":"Makko","chapter":"9","verse":"22","text":"Oluusi gumusuula mu muliro oluusi mu mazzi nga gwagala okumutta. Obanga olina ky’osobola okutukolera, tusaasire.”"},{"book":"Makko","chapter":"9","verse":"23","text":"Yesu n’amuddamu nti, “Obanga osobola! Buli kimu kisoboka eri oyo akkiriza.”"},{"book":"Makko","chapter":"9","verse":"24","text":"Amangwago Kitaawe w’omwana n’ayogerera waggulu nti, “Nzikiriza, naye nnyamba okukkiriza kwange kweyogereko!”"},{"book":"Makko","chapter":"9","verse":"25","text":"Yesu bwe yalaba ng’ekibiina kyeyongera obunene, n’aboggolera dayimooni nti, “Ggwe omwoyo omubi ogutayogera era omuggavu gw’amatu nkulagira muveeko, era tomuddiranga.”"},{"book":"Makko","chapter":"9","verse":"26","text":"Awo omwoyo ne guwowoggana nnyo, ne gumusikambula nnyo, ne gumuvaako n’aba ng’afudde, bangi ne balowooza nti afudde."},{"book":"Makko","chapter":"9","verse":"27","text":"Naye Yesu n’amukwata ku mukono n’amuyimiriza."},{"book":"Makko","chapter":"9","verse":"28","text":"Awo Yesu bwe yayingira mu nnyumba abayigirizwa be, ne bamubuuza mu kyama nti, “Lwaki ffe tetwasobodde kumugoba?”"},{"book":"Makko","chapter":"9","verse":"29","text":"N’addamu nti, “Ogw’engeri eno teguyinza kugenda awatali kusaba.”9:29 mu biwandiiko ebimu kigamba kusaba na kusiiba"},{"book":"Makko","chapter":"9","verse":"30","text":"Bwe baava mu bitundu ebyo ne bayita mu Ggaliraaya. Yesu yali tayagala muntu yenna kumanya."},{"book":"Makko","chapter":"9","verse":"31","text":"Kubanga yali ayigiriza abayigirizwa ng’abagamba nti, “Omwana w’Omuntu, ajja kuliibwamu olukwe era ajja kuweebwayo mu mikono gy’abantu abalimutta era nga wayise ennaku ssatu alizuukira.”"},{"book":"Makko","chapter":"9","verse":"32","text":"Wabula tebaategeera bye yayogera ate ne batya okumubuuza."},{"book":"Makko","chapter":"9","verse":"33","text":"Awo ne batuuka e Kaperunawumu. Bwe baali mu nnyumba, n’ababuuza nti, “Mubadde muwakana ku ki mu kkubo?”"},{"book":"Makko","chapter":"9","verse":"34","text":"Naye ne basirika kubanga mu kkubo baawakanira asinga ekitiibwa mu bo!"},{"book":"Makko","chapter":"9","verse":"35","text":"Awo bwe yatuula n’ayita ekkumi n’ababiri, n’abagamba nti, “Omuntu yenna bw’ayagala okuba oweekitiibwa okusinga banne, asaana yeetoowaze era abe omuweereza w’abalala.”"},{"book":"Makko","chapter":"9","verse":"36","text":"N’addira omwana omuto n’amussa wakati waabwe, n’amusitula mu mikono gye n’abagamba nti,"},{"book":"Makko","chapter":"9","verse":"37","text":"“Buli asembeza omwana omuto ng’ono mu linnya lyange, aba asembezezza nze. N’oyo asembeza nze aba tasembezezza nze nzekka, wabula aba asembezezza n’oyo eyantuma.”"},{"book":"Makko","chapter":"9","verse":"38","text":"Yokaana n’amugamba nti, “Omuyigiriza, twalaba omuntu ng’agoba baddayimooni mu linnya lyo, ne tumuziyiza kubanga tayita naffe.”"},{"book":"Makko","chapter":"9","verse":"39","text":"Naye Yesu n’amuddamu nti, “Temumuziyizanga, kubanga tewali muntu n’omu akola ebikolwa eby’amaanyi mu linnya lyange ate amangwago n’anjogerako bibi."},{"book":"Makko","chapter":"9","verse":"40","text":"Kubanga buli atatuvuganya aba akolera wamu naffe."},{"book":"Makko","chapter":"9","verse":"41","text":"Buli abawa eggiraasi y’amazzi okunywako mu linnya lyange kubanga muli bantu ba Kristo, ddala ddala mbagamba nti talirema kuweebwa mpeera.”"},{"book":"Makko","chapter":"9","verse":"42","text":"“Na buli alyesittaza omu ku bato bano abanzikiriza, ekyandisinze, kwe kumusiba ejjinja ery’olubengo olunene, n’asuulibwa mu nnyanja."},{"book":"Makko","chapter":"9","verse":"43","text":"Obanga omukono gwo gukwesittaza, gutemeko! Kisinga okuyingira mu bulamu ng’ogongobadde okusinga okuba n’emikono ebiri n’olaga mu ggeyeena,"},{"book":"Makko","chapter":"9","verse":"44","text":"mu muliro ogutazikira."},{"book":"Makko","chapter":"9","verse":"45","text":"Era obanga ekigere kyo kikwesittaza, kitemeko; okuba omulema n’oyingira mu bulamu kisinga okuba n’ebigere ebibiri n’osuulibwa mu ggeyeena"},{"book":"Makko","chapter":"9","verse":"46","text":"envunyu gye zitafa mu muliro ogutazikira."},{"book":"Makko","chapter":"9","verse":"47","text":"Era obanga eriiso lyo likwesittaza, liggyeemu! Kisinga okuyingira mu bwakabaka bwa Katonda ng’oli wa liiso limu okusinga okubeera n’amaaso go gombi,"},{"book":"Makko","chapter":"9","verse":"48","text":"n’osuulibwa mu ggeyeena,"},{"book":"Makko","chapter":"9","verse":"49","text":"Buli muntu aliyisibwa mu muliro, ng’emmere bwerungibwamu omunnyo.”"},{"book":"Makko","chapter":"9","verse":"50","text":"“Omunnyo mulungi, naye bwe guggwaamu ensa, guzzibwamu gutya obuka bwagwo? Noolwekyo mube n’omunnyo mu mmwe era mubeerenga n’emirembe buli muntu ne munne.”"}]}