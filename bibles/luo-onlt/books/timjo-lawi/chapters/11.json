{"data":[{"book":"Tim Jo-Lawi","chapter":"11","verse":"1","text":"Jehova Nyasaye nowacho ni Musa gi Harun niya,"},{"book":"Tim Jo-Lawi","chapter":"11","verse":"2","text":"“Nyis jo-Israel niya, ‘Kuom le duto manie piny, magi ema unyalo chamo:"},{"book":"Tim Jo-Lawi","chapter":"11","verse":"3","text":"Unyalo chamo kit le moro amora ma ombongʼ tiendegi opogore ariyo kendo manyamo kambula."},{"book":"Tim Jo-Lawi","chapter":"11","verse":"4","text":"“ ‘Nitie moko manyamo kambula kende kata moko ma ombongʼ tiendegi kende ema opogore ariyo, mago to kik ucham. Ngamia kata obedo ni onyamo kambula kamano, to nikech ombongʼ tiende ok opogore, chik ok oyieni mondo uchame nikech ogak."},{"book":"Tim Jo-Lawi","chapter":"11","verse":"5","text":"Aidha kata obedo ni onyamo kambula to ombongʼ tiende ok opogore, kik uchame nikech ok oler."},{"book":"Tim Jo-Lawi","chapter":"11","verse":"6","text":"Apwoyo kata obedoni onyamo kambula kamano, to ombongʼ tiende ok opogore, chik ok oyienu mondo uchamgi nikech gin gik makwero."},{"book":"Tim Jo-Lawi","chapter":"11","verse":"7","text":"Kata obedo ni ombongʼ tiend anguro opogore ariyo kamano, to ok onyam kambula; chik ok oyienu mondo uchamgi nikech gin gik makwero."},{"book":"Tim Jo-Lawi","chapter":"11","verse":"8","text":"Kik ucham ring-gi kata kik umul ringregi motho. Gin gik makwero ne un."},{"book":"Tim Jo-Lawi","chapter":"11","verse":"9","text":"“ ‘To kuom gik moko duto modakie nam gi aore to unyalo chamo mana mago man kod thuokgi kod kalagakla."},{"book":"Tim Jo-Lawi","chapter":"11","verse":"10","text":"To gik moko duto manie nam gi aore maonge gi thuokgi kata kalagakla, bed nigimol kata gin achiel kuom gik mangima modak ei pi nyaka ukwer."},{"book":"Tim Jo-Lawi","chapter":"11","verse":"11","text":"Nikech gin gik makwero, kik ucham ring-gi bende kik umul motho kendgi."},{"book":"Tim Jo-Lawi","chapter":"11","verse":"12","text":"Gimoro amora modak ei pi to gionge thuokgi kata kalagakla nyaka gibednu gik makwero."},{"book":"Tim Jo-Lawi","chapter":"11","verse":"13","text":"“ ‘Winy manyaka ukwer kendo kik ucham e magi: Ongo, achuth gi olith"},{"book":"Tim Jo-Lawi","chapter":"11","verse":"14","text":"gi otenga kod kit otenga duto,"},{"book":"Tim Jo-Lawi","chapter":"11","verse":"15","text":"gi kit agak duto,"},{"book":"Tim Jo-Lawi","chapter":"11","verse":"16","text":"tula, nyatawo gi okok kod kit olith duto"},{"book":"Tim Jo-Lawi","chapter":"11","verse":"17","text":"tula matin, gi osou, gi tula maduongʼ,"},{"book":"Tim Jo-Lawi","chapter":"11","verse":"18","text":"gi tula marachar gi tula modak e thim gi mbusi,"},{"book":"Tim Jo-Lawi","chapter":"11","verse":"19","text":"gi nyamnaha gi ngʼangʼa, tula kod olik tiga."},{"book":"Tim Jo-Lawi","chapter":"11","verse":"20","text":"“ ‘Kute duto mafuyo kendo mawuotho gi tiende angʼwen nobednu gik makwero."},{"book":"Tim Jo-Lawi","chapter":"11","verse":"21","text":"Kata kamano, nitiere kute moko ma unyalo chamo man-gi tiende angʼwen kod mago ma gichikorego."},{"book":"Tim Jo-Lawi","chapter":"11","verse":"22","text":"Kuom mano unyalo chamo kit bonyo, osialo gi kit onjiri kaachiel gi kit ongogo duto."},{"book":"Tim Jo-Lawi","chapter":"11","verse":"23","text":"To gik moko duto mafuyo kod mago man-gi tiende angʼwen, nobednu gik makwero."},{"book":"Tim Jo-Lawi","chapter":"11","verse":"24","text":"“ ‘Gik makamagi biro miyo ubed mogak, kendo ngʼato angʼata momulo ring chiayo motho kendeno nobed mogak nyaka odhiambo."},{"book":"Tim Jo-Lawi","chapter":"11","verse":"25","text":"Ngʼata angʼata motingʼo ring chiayo mothono nyaka luok lepe, kendo en bende obiro bedo mogak nyaka odhiambo."},{"book":"Tim Jo-Lawi","chapter":"11","verse":"26","text":"“ ‘Le moro amora ma ombongʼne ok obarore duto kata ma ok nyam kambula nobednu gima kwero, kendo ngʼato angʼata momulo ring-gino nobed mogak."},{"book":"Tim Jo-Lawi","chapter":"11","verse":"27","text":"To kuom le duto mawuotho gi tiende angʼwen, mago mawuotho kanyono piny gi kokegi nobednu mogak, kendo ngʼato angʼata momulo ring-gi nobed mogak nyaka odhiambo."},{"book":"Tim Jo-Lawi","chapter":"11","verse":"28","text":"Ngʼato angʼata motingʼo ring chiayogo motho nyaka luok lepe kendo nobed mogak nyaka odhiambo. Nikech le ma kamago gin le mogak."},{"book":"Tim Jo-Lawi","chapter":"11","verse":"29","text":"“ ‘Le mogak manyaka ukwer e magi: oyieyo, oyiech gudhugudhu, ngʼech moro amora maduongʼ kata matindo,"},{"book":"Tim Jo-Lawi","chapter":"11","verse":"30","text":"gi ogwe gi kalagwena gi olele gi obongo-bongo kod ongʼongruok."},{"book":"Tim Jo-Lawi","chapter":"11","verse":"31","text":"Gigi duto nobednu makwero kendo ngʼato angʼata ma omulogi ka gisetho nobed mogak nyaka chop seche mag odhiambo."},{"book":"Tim Jo-Lawi","chapter":"11","verse":"32","text":"Kaponi achiel kuom legi otho kendo molwar kuom gimoro amora mwakonyorego pile, to gino koro nobed mogak, bedni en gima olos gi yien, kata en law, kata pien kata ogunia. Gino koro nyaka nyum ei pi kendo nobed mogak nyaka chop seche mag odhiambo, eka bangʼe nobed maler."},{"book":"Tim Jo-Lawi","chapter":"11","verse":"33","text":"Kaachiel kuomgi olwar ei agulu, gik moko duto man ei aguluno nobed mogak, kendo nyaka uto aguluno."},{"book":"Tim Jo-Lawi","chapter":"11","verse":"34","text":"Chiemo moro amora minyalo cham moole pi moaye aguluno nobed mogak, kendo gimoro amora mimadho mowuok ei aguluno nobed mogak."},{"book":"Tim Jo-Lawi","chapter":"11","verse":"35","text":"Gimoro amora ma gima othono orere nobed mogak; ka orere kuom kendo kata kuom aguch kendo, to nyaka mukgi oko nikech gin gik mogak kendo nyaka kwan-gi kamano."},{"book":"Tim Jo-Lawi","chapter":"11","verse":"36","text":"Kata kamano soko kata yawo motingʼo pi nosik ka ler, to ngʼato angʼata momulo gimoro amora motho nobed mogak."},{"book":"Tim Jo-Lawi","chapter":"11","verse":"37","text":"Kaponi achiel kuom gik mothogo olwar kuom kodhi mipidho, to kodhigo nosik ka ler,"},{"book":"Tim Jo-Lawi","chapter":"11","verse":"38","text":"to ka kodhigo gin mosebudi e pi, mi gimoro amora motho olwarie, to nobed mogak."},{"book":"Tim Jo-Lawi","chapter":"11","verse":"39","text":"“ ‘Ka le moyienu chamo otho, to ngʼato angʼata momule nobed mogak nyaka chop seche mag odhiambo."},{"book":"Tim Jo-Lawi","chapter":"11","verse":"40","text":"Ngʼato angʼata mochamo ringʼono nyaka luok lepe, kendo enobed mogak nyaka chop seche mag odhiambo. Kata ngʼato angʼata motingʼo chiayono bende nyaka luok lepe, bende nosik mogak nyaka chop seche mag odhiambo."},{"book":"Tim Jo-Lawi","chapter":"11","verse":"41","text":"“ ‘Gimoro amora mamol kik ucham nikech gin gik makwero."},{"book":"Tim Jo-Lawi","chapter":"11","verse":"42","text":"Kik ucham gimoro amora malak gi bund-igi kata mawuotho gi tiende angʼwen kata man-gi tiende mathoth nikech gin gik makwero."},{"book":"Tim Jo-Lawi","chapter":"11","verse":"43","text":"Kik gigi mi ubed mogak. Kik gik ma kamago mi ubed mogak kata mochido."},{"book":"Tim Jo-Lawi","chapter":"11","verse":"44","text":"An Jehova Nyasaye ma Nyasachu, kuom mano pwodhreuru kendo ubed jomaler, nikech an aler. Kik uchidru gi gimoro amora mamol kata malak e lowo."},{"book":"Tim Jo-Lawi","chapter":"11","verse":"45","text":"An e Jehova Nyasaye mane ogolou e piny Misri mondo abed Nyasachu, kuom mano beduru maler nikech an aler."},{"book":"Tim Jo-Lawi","chapter":"11","verse":"46","text":"“ ‘Magi e chike mag le gi mag winy, kod gik mangima mamol ei pi, kod mago malak ewi lowo."},{"book":"Tim Jo-Lawi","chapter":"11","verse":"47","text":"Nyaka uket pogruok e kind gik makwero kod gik ma ok kwero, kendo mondo upog gik mangima michamo kod mago ma ok cham.’ ”"}]}