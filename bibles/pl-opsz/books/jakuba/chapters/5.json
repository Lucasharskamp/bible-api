{"data":[{"book":"Jakuba","chapter":"5","verse":"1","text":"Teraz posłuchajcie wy, nieuczciwi bogacze: Nadchodzi dla was czas płaczu i nieszczęścia."},{"book":"Jakuba","chapter":"5","verse":"2","text":"Wasze bogactwo traci wartość, a wasze drogie ubrania zjadają mole."},{"book":"Jakuba","chapter":"5","verse":"3","text":"Wasze srebro i złoto pokrywa się śniedzią, która będzie dowodem przeciwko wam i będzie was palić jak ogień. Zgromadziliście bogactwo, ale czas tego świata się kończy."},{"book":"Jakuba","chapter":"5","verse":"4","text":"Pieniądze, których nie zapłaciliście robotnikom pracującym na waszych polach, są teraz dowodem przeciwko wam. Pan w niebie usłyszał bowiem ich rozpaczliwe wołanie o pomoc."},{"book":"Jakuba","chapter":"5","verse":"5","text":"Żyliście tu na ziemi w dobrobycie i luksusie. Teraz jednak jesteście jak utuczone zwierzęta, prowadzone na ubój."},{"book":"Jakuba","chapter":"5","verse":"6","text":"Skazaliście i zabiliście prawych ludzi, którzy nie byli nawet w stanie się bronić."},{"book":"Jakuba","chapter":"5","verse":"7","text":"Przyjaciele, bądźcie cierpliwi, oczekując powrotu naszego Pana. Rolnik musi cierpliwie czekać na swe cenne plony, aż nadejdzie pora żniw."},{"book":"Jakuba","chapter":"5","verse":"8","text":"Bądźcie więc i wy cierpliwi. Nabierzcie odwagi, bo czas nadejścia Pana jest już bliski."},{"book":"Jakuba","chapter":"5","verse":"9","text":"Nie narzekajcie też jedni na drugich, bo zostaniecie za to osądzeni. Sędzia stoi już przed drzwiami!"},{"book":"Jakuba","chapter":"5","verse":"10","text":"Niech dawni prorocy, którzy przemawiali w imieniu Pana, będą dla was wzorem wytrwałości i cierpliwości."},{"book":"Jakuba","chapter":"5","verse":"11","text":"Uważamy przecież za szczęśliwych tych, którzy wytrwali w cierpieniach. Słyszeliście o wytrwałości Hioba i wiecie, jak Pan uwolnił go w końcu od cierpienia. On jest bowiem pełen współczucia i miłości."},{"book":"Jakuba","chapter":"5","verse":"12","text":"Moi przyjaciele, chciałbym dać wam jeszcze jedną, bardzo ważną radę: Nie przysięgajcie—ani na niebo, ani na ziemię, ani na cokolwiek innego. Mówcie po prostu „tak” lub „nie”, abyście nie zgrzeszyli i nie zostali ukarani przez Boga."},{"book":"Jakuba","chapter":"5","verse":"13","text":"Jeśli ktoś z was cierpi, niech się modli. Jeśli ktoś jest pełen radości, niech uwielbia Pana, śpiewając Mu pieśni."},{"book":"Jakuba","chapter":"5","verse":"14","text":"Jeśli ktoś choruje, niech wezwie starszych kościoła, aby się za niego modlili, namaszczając go olejem w imieniu Pana."},{"book":"Jakuba","chapter":"5","verse":"15","text":"Ich modlitwa, wypowiedziana z wiarą, uleczy chorego i Pan przywróci mu zdrowie. A jeśli chory zgrzeszył, Bóg mu przebaczy."},{"book":"Jakuba","chapter":"5","verse":"16","text":"Wyznawajcie jedni drugim swoje grzechy i módlcie się za siebie, abyście byli uzdrowieni. Modlitwa prawego człowieka ma bowiem wielką moc."},{"book":"Jakuba","chapter":"5","verse":"17","text":"Eliasz, mimo że był zwykłym człowiekiem, modlił się, aby nie padało. I został wysłuchany: przez trzy i pół roku nie było deszczu!"},{"book":"Jakuba","chapter":"5","verse":"18","text":"Potem modlił się o deszcz i znów Bóg wysłuchał jego modlitwy: zaczęło padać i ziemia wydała plony."},{"book":"Jakuba","chapter":"5","verse":"19-20","text":"Moi przyjaciele, jeśli ktoś z was zabłądzi i zejdzie z drogi prawdy, pomóżcie mu wrócić do Boga! Czyniąc to, uratujecie go od śmierci i przyczynicie się do przebaczenia wielu jego grzechów."}]}