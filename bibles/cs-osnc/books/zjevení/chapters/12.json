{"data":[{"book":"Zjevení","chapter":"12","verse":"1","text":"Na nebi se objevil nápadný úkaz: Žena oděná sluncem, s měsícem pod nohama a korunou z dvanácti hvězd na hlavě."},{"book":"Zjevení","chapter":"12","verse":"2","text":"Byla těhotná a sténala, protože přicházely její porodní bolesti."},{"book":"Zjevení","chapter":"12","verse":"3","text":"Vzápětí další úkaz na obloze: Veliký ohnivě zbarvený drak se sedmi hlavami a deseti rohy, na každé hlavě korunu."},{"book":"Zjevení","chapter":"12","verse":"4","text":"Ocasem smetl třetinu hvězd z nebe na zem. Postavil se před ženu a číhal, aby sežral její dítě, jakmile se narodí."},{"book":"Zjevení","chapter":"12","verse":"5","text":"Porodila chlapce, který má vládnout všem národům železnou rukou. Bůh však vzal to dítě a přenesl je ke svému trůnu."},{"book":"Zjevení","chapter":"12","verse":"6","text":"Žena utekla na poušť, kde ji Bůh ukrýval a pečoval o ni dvanáct set šedesát dní."},{"book":"Zjevení","chapter":"12","verse":"7","text":"V nebi se strhla bitva: Michael se svými anděly bojoval proti draku a jeho andělům."},{"book":"Zjevení","chapter":"12","verse":"8-9","text":"Veliký drak se svou družinou byl poražen, vyhnán z nebe a svržen na zem. To je ten dávný had z ráje, nepřítel, pomlouvač a svůdce všech lidí."},{"book":"Zjevení","chapter":"12","verse":"10","text":"Nebem zazněl mohutný hlas:"},{"book":"Zjevení","chapter":"12","verse":"11","text":"Zvítězili nad ním krví Krista,"},{"book":"Zjevení","chapter":"12","verse":"12","text":"Jásejte nebesa! Jásejte,"},{"book":"Zjevení","chapter":"12","verse":"13","text":"Když se drak octl na zemi, začal pronásledovat tu ženu, která porodila toho chlapce."},{"book":"Zjevení","chapter":"12","verse":"14","text":"Ona však dostala orlí křídla, aby mohla uletět do pustiny, kde se před tím hadem ukrývala po tři a půl roku."},{"book":"Zjevení","chapter":"12","verse":"15","text":"Had vychrlil z tlamy mohutný proud vody, aby ženu smetl."},{"book":"Zjevení","chapter":"12","verse":"16","text":"Země jí však přišla na pomoc: otevřela své útroby a proud pohltila."},{"book":"Zjevení","chapter":"12","verse":"17","text":"Rozlícený drak se chtěl ženě pomstít, a tak rozpoutal boj proti jejím ostatním dětem, které zachovávají Boží přikázání a je jim svěřeno Ježíšovo poselství."}]}