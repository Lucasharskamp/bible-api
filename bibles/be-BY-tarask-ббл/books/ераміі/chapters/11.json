{"data":[{"book":"ЕРАМІІ","chapter":"11","verse":"1","text":"Слова, якое было Ераміі ад Госпада:"},{"book":"ЕРАМІІ","chapter":"11","verse":"2","text":"слухайце слова запавету гэтага і скажэце мужам Юды і жыхарам Ерусаліма;"},{"book":"ЕРАМІІ","chapter":"11","verse":"3","text":"і скажы ім: так кажа Гасподзь Бог Ізраілеў: пракляты чалавек, які не паслухае слоў запавету гэтага,"},{"book":"ЕРАМІІ","chapter":"11","verse":"4","text":"які Я запавядаў бацькам вашым, калі вывеў іх зь зямлі Егіпецкай, з жалезнай печы, сказаўшы: слухайцеся голасу Майго і рабеце ўсё, што Я запавядаю вам, - і будзеце Маім народам, і Я буду вашым Богам,"},{"book":"ЕРАМІІ","chapter":"11","verse":"5","text":"каб выканаць прысягу, якою Я прысягаў бацькам вашым - даць ім зямлю, якая цячэ малаком і мёдам, як гэта сёньня. І адказваў я, сказаўшы: амін, Госпадзе!"},{"book":"ЕРАМІІ","chapter":"11","verse":"6","text":"І сказаў мне Гасподзь: агаласі ўсе гэтыя словы ў гарадах Юды і на вуліцах Ерусаліма і скажы: слухайце словы запавету гэтага і выконвайце іх."},{"book":"ЕРАМІІ","chapter":"11","verse":"7","text":"Бо бацькоў вашых я ўмаўляў пастаянна з таго дня, як вывеў іх зь зямлі Егіпецкай, да гэтага дня: умаўляў іх з самае раніцы, кажучы: слухайцеся голасу Майго."},{"book":"ЕРАМІІ","chapter":"11","verse":"8","text":"Але яны ня слухаліся і ня прыхілялі вуха свайго, а хадзілі кожны паводле ўпартасьці ліхога сэрца свайго: таму Я навёў на іх усё сказанае ў запавеце гэтым, які Я запавядаў ім выконваць, а яны ня выконвалі."},{"book":"ЕРАМІІ","chapter":"11","verse":"9","text":"І сказаў мне Гасподзь: ёсьць змова паміж мужамі Юды і жыхарамі Ерусаліма:"},{"book":"ЕРАМІІ","chapter":"11","verse":"10","text":"яны зноў павярнуліся да беззаконстваў прабацькоў сваіх, якія адмовіліся слухацца слоў Маіх і пайшлі па сьледзе чужых багоў, служачы ім. Дом Ізраіля і дом Юды парушылі запавет Мой, які Я заключыў з бацькамі іхнімі."},{"book":"ЕРАМІІ","chapter":"11","verse":"11","text":"Таму так кажа Гасподзь: вось, Я навяду на іх бедства, ад якога яны ня могуць выбавіцца, а калі паклічуць Мяне, не пачую іх."},{"book":"ЕРАМІІ","chapter":"11","verse":"12","text":"Тады гарады Юды і жыхары Ерусаліма пойдуць і заклічуць багоў, якім яны кадзяць; але яны зусім не дапамогуць ім у час бедства іхняга."},{"book":"ЕРАМІІ","chapter":"11","verse":"13","text":"Бо колькі ў цябе гарадоў столькі і багоў у цябе, Юда, і колькі вуліц у Ерусаліма, столькі вы панастаўлялі ахвярнікаў вартаму сораму, ахвярнікаў, каб кадзіць Ваалу."},{"book":"ЕРАМІІ","chapter":"11","verse":"14","text":"А ты не прасі за гэты народ і ня ўзнось за іх малітваў і просьбаў: бо Я не пачую, калі яны будуць клікаць Мяне ў бядоце сваёй."},{"book":"ЕРАМІІ","chapter":"11","verse":"15","text":"Што любаснаму Майму ў доме Маім, калі ў ім робяцца многія непатрэбствы? І сьвяшчэнныя мясы не дапамогуць табе, калі, учыняючы ліхое, ты радуешся?"},{"book":"ЕРАМІІ","chapter":"11","verse":"16","text":"Масьлінаю, якая зелянее і красуецца прыемнымі пладамі, назваў цябе Гасподзь. А сёньня, у шуме моцнай сумятні, Ён успалымніў агонь вакол яе, і паламаліся галіны яе."},{"book":"ЕРАМІІ","chapter":"11","verse":"17","text":"Гасподзь Саваоф, Які пасадзіў цябе, вырак на цябе ліхое за ліха дома Ізраілевага і дома Юдавага, якое яны ўчынілі сабе тым, што спадзьвіжылі Мяне на гнеў каджэньнем Ваалу."},{"book":"ЕРАМІІ","chapter":"11","verse":"18","text":"Гасподзь адкрыў мне, і я ведаю; Ты паказаў мне іхнія дзеі."},{"book":"ЕРАМІІ","chapter":"11","verse":"19","text":"А я, як паслухмянае ягня, якое вядуць на закол, і ня ведаў, што яны складаюць намыслы супроць мяне, кажучы: «пакладзем атрутнае дрэва за ежу яму і адарвем яго ад зямлі жывых, каб і імя яго болей не спаміналася»."},{"book":"ЕРАМІІ","chapter":"11","verse":"20","text":"Але, Госпадзе Саваофе, Судзьдзя справядлівы, выпрабавальнік сэрца і нутробы! дай пабачыць мне помсту Тваю над імі, бо Табе даверыў я справу маю."},{"book":"ЕРАМІІ","chapter":"11","verse":"21","text":"Таму так кажа Гасподзь пра мужоў Анатота, якія шукаюць душы тваёй і кажуць: не прарочы ў імя Госпада, каб не памерці табе ад рук нашых;"},{"book":"ЕРАМІІ","chapter":"11","verse":"22","text":"таму так кажа Гасподзь Саваоф: вось, Я наведаю іх: юнакі іхнія памруць ад меча; сыны іх і дочкі іх памруць з голаду."},{"book":"ЕРАМІІ","chapter":"11","verse":"23","text":"І астатку ня будзе ад іх; бо Я навяду бедства на мужоў Анатота ў год наведваньня іх."}]}