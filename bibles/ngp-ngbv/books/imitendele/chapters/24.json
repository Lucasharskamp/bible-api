{"data":[{"book":"Imitendele","chapter":"24","verse":"1","text":"Yeze yomboke mazuwa mashano, Anania Mlava nt'hambiko Mkulu abulaga Kaisalia akanda hamwenga na wadala vilongozi wamwenga no mkimaila mbuli akwitangwa Tetulo, nawamwitila yudya mkulu wo mkoa niyo wamgambila malongelezo yawe mwa Paulo."},{"book":"Imitendele","chapter":"24","verse":"2","text":"Paulo naketangwa, Tetulo niyo akonga malongelezo enga ivi,"},{"book":"Imitendele","chapter":"24","verse":"3","text":"Chaihokela imbuli ino kwa kinyemi mazuwa yose na kulava ukulu zitendese hohose kwako."},{"book":"Imitendele","chapter":"24","verse":"4","text":"Mna haheina kwaza lupisi chakulombeza utegeleze ulosi wetu mguhi."},{"book":"Imitendele","chapter":"24","verse":"5","text":"Kibunk'hula kugamba mnt'hu uyu nk'hondo itendese, yehe ni nk'hongelo ya nk'humbizi mwa Wayahudi hant'hu hohose mwe isi naho ni kilongozi wo umwenga wa Wanazaleti."},{"book":"Imitendele","chapter":"24","verse":"6","text":"Naho nakageza kuilonga vihile inyumba yo kuvikila, niyo suwe chamgwila. Nekikaunga kimsengele viligane ne miko yetu."},{"book":"Imitendele","chapter":"24","verse":"7","text":"Ivo Lusia mkulu we difyo dye Kilumi kwa nk'humbizi nk'hulu niyo akihoka mnt'hu uyo kulawa kwetu. Asigiilaga walongelezi wa Paulo weze kwako,"},{"book":"Imitendele","chapter":"24","verse":"8","text":"Mneva unamlaha, wadaha ukabunk'hula zimbuli izi zose kikumlongelezela.”"},{"book":"Imitendele","chapter":"24","verse":"9","text":"Wayahudi wayagwaga mgongo malongelezo ayo yose wakagamba, yose ayo na yanda ni kindedi."},{"book":"Imitendele","chapter":"24","verse":"10","text":"Mkulu wa Uyahudi Filikisi niyo amwink'ha Paulo kilagiso vileke alonge, Paulo niyo agamba,"},{"book":"Imitendele","chapter":"24","verse":"11","text":"Wadaha kunda ne kindedi kugamba hayakujink'ha mazuwa mlongo na maidi yomboke, kukongela hadya naitile Yelusalemu kugenda kuvika."},{"book":"Imitendele","chapter":"24","verse":"12","text":"Wayahudi hawanione halafya na mnt'hu yeyose, hawanibwiile hawasongeza want'hu kwe Nyumba za kuvikila, hegu mwe zinyumba za Mnungu, hegu hant'hu hatuhu hohose mwo mzi uwo."},{"book":"Imitendele","chapter":"24","verse":"13","text":"Naho hawakudaha kulavanya malongelezo yawe kwangu."},{"book":"Imitendele","chapter":"24","verse":"14","text":"Kint'hu huzumila mwa meso yako ni kugamba, miye na mvika Mnungu wakale wetu kwa kutimila Sila idya woho wakuigamba lulimi, Mna naho nahuwila mbuli zose ziwandikwe mwe vitabu ve miko ya Musa, hamwenga na walotezi wa Mnungu."},{"book":"Imitendele","chapter":"24","verse":"15","text":"Nna makawiilo kwa Mnungu, ayadya woho nawo wakukukawiila kugamba want'hu wedi na waihile nawauyuke."},{"book":"Imitendele","chapter":"24","verse":"16","text":"Kwa ivo nakombeka mazuwa yose kunda na moyo wedi mwa meso ya Mnungu na want'hu."},{"book":"Imitendele","chapter":"24","verse":"17","text":"“Nize nikale hale na Yelusalemu kwa mazuwa mengi, nehiita uuko Yelusalemu kugenda kuguha matundu kwa wandugu zangu vileke niwegaile wambuyazangu wambizi na kulava malavo."},{"book":"Imitendele","chapter":"24","verse":"18","text":"Umwo nandile hadamanya ayo niho wanibwiilaga kwe nyumba ya Mnungu, naho nehinda hidamanya kale mviko wo kukesunt'ha hakwandile na fyo dya want'hu hegu nk'humbizi yoyose."},{"book":"Imitendele","chapter":"24","verse":"19","text":"Mna nokunda na Wayahudi wamwenga kulawa kwe isi ya Asia ndodo, awo nawo wawagilwe kunda mwa meso yako dielo aha, no kulonga malongelezo yawe uneva wananayo yoyose yo kulonga mwa miye."},{"book":"Imitendele","chapter":"24","verse":"20","text":"Hegu du waleke awa weyaha walonge wiihi uwo waone umwo nakimale hameso ye kitala chawe,"},{"book":"Imitendele","chapter":"24","verse":"21","text":"uneva hiyo ino du milosi nilongile Umwo nakimale hameso yawe, ‘mwanisengela dielo kwaviya hitozeleza ulosi wa kugamba wabanike nawauyuke.’ ”"},{"book":"Imitendele","chapter":"24","verse":"22","text":"Aho Felikisi yudya adimanyaga vedi difyo dya wamhuwile Yesu Kilisito nakawagamba, “Nenilave fanyanyi mwa masa aya aho neezile Lusia, Mkulu we difyo dye Kilumi.”"},{"book":"Imitendele","chapter":"24","verse":"23","text":"Felikisi amgambaga yudya mkulu we difyo dya wank'hondo, Paulo amilwe mna ande no vilekelwa ludodo, naho wambuyaze wasekufingizwa kumwink'ha vint'hu mo uungi wakwe."},{"book":"Imitendele","chapter":"24","verse":"24","text":"Yeze yomboke mazuwa mageke, Felikisi nakabula hamwenga na mkaziwe Dulusila, uyo andaga Myahudi. Aungaga Paulo egalwe kwakwe, amtegeleze ivo akulonga naivo akumhuwila Yesu Kilisito."},{"book":"Imitendele","chapter":"24","verse":"25","text":"Mna Paulo Umwo andaga akagendeela kulonga mbuli yo kumwelela, na kukefingiza, ne dizuwa dyo Usengelo, Felikisi nakogoha niyo agamba, “Kwa haluse wadaha kuita nenize hwitange naho heza kupata luneka,”"},{"book":"Imitendele","chapter":"24","verse":"26","text":"Aaho naaka kawiila kugamba Paulo naamfumbase matundu, valeka naaka mwitanga itanga Paulo nokusimuila nae."},{"book":"Imitendele","chapter":"24","verse":"27","text":"Ize yomboke myaka miidi Pokio Fesito na kuguha ukulu hant'hu ha Felikisi. Kwaviya Felikisi aungaga kuwadamanyila Wayahudi uwedi, amwasaga Paulo kwe divugailo."}]}