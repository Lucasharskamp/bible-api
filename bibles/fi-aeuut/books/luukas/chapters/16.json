{"data":[{"book":"Luukas","chapter":"16","verse":"1","text":"Jeesus kertoi oppilailleen: »Eräs varakas mies palkkasi talouspäällikön hoitamaan raha-asioitaan, mutta pian lähti kiertämään huhu, että talouspäällikkö oli hyvin epärehellinen."},{"book":"Luukas","chapter":"16","verse":"2","text":"Työnantaja kutsui miehen puheilleen. ’Tiedätkö, mitä olen saanut selville? Sinä olet varas. Tee tili toimistasi, sillä saat lähteä.’"},{"book":"Luukas","chapter":"16","verse":"3","text":"Talouspäällikkö mietti, miten selviäisi. ’Minun on lähdettävä täältä, mutta ruumiillista työtä en jaksa tehdä ja kerjäämäänkään en rupea."},{"book":"Luukas","chapter":"16","verse":"4","text":"Nyt tiedän, mistä saan ystäviä! He huolehtivat minusta, kun lähden täältä.’"},{"book":"Luukas","chapter":"16","verse":"5,6","text":"Hän pyysi kaikkia, jotka olivat hänen työnantajalleen velkaa, tulemaan puheilleen. Ensimmäiseltä hän kysyi: ’Paljonko olet velkaa?’"},{"book":"Luukas","chapter":"16","verse":"7","text":"’Mitä sinä olet velkaa?’ hän kysyi sitten seuraa valta."},{"book":"Luukas","chapter":"16","verse":"8","text":"Saatuaan kuulla asiasta rikas mies ei voinut olla ihailematta talouspäällikkönsä nerokasta ratkaisua. Ovathan tämän maailman ihmiset ovelampia kuin ne, jotka tahtovat elää Jumalan mielen mukaan."},{"book":"Luukas","chapter":"16","verse":"9","text":"Mutta neuvoisinko teitä hankkimaan itsellenne ystäviä petoksella? Hekö sitten auttaisivat teitä pääsemään taivaaseen?"},{"book":"Luukas","chapter":"16","verse":"10","text":"Varmaa on, että jollette ole pienissä asioissa rehellisiä, ette ole suurissakaan. Jos harrastatte pientä vilppiä, olette epärehellisiä myös saadessanne paljon vastuuta."},{"book":"Luukas","chapter":"16","verse":"11","text":"Jos teidän hoidettavaksenne ei voi uskoa maallista omaisuutta, niin vielä vähemmän taivaan aarteita."},{"book":"Luukas","chapter":"16","verse":"12","text":"Jos ette ole luotettavia hoitaessanne toisten ihmisten rahoja, kuinka sitten pystyisitte hoitamaan sellaista omaisuutta, joka on uskottu teidän omaksenne?"},{"book":"Luukas","chapter":"16","verse":"13","text":"Kukaan ei voi olla samalla kertaa kahden isännän palveluksessa. Jos yritämmekin, alamme ennen pitkää vihata toista ja pitää toisen puolta tai arvostaa toista ja halveksia toista. On mahdotonta palvella sekä Jumalaa että omaisuutta.»"},{"book":"Luukas","chapter":"16","verse":"14","text":"Fariseukset, jotka olivat hyvin rahanahneita, hymähtelivät ivallisesti."},{"book":"Luukas","chapter":"16","verse":"15","text":"Jeesus sanoi heille: »Teitä luullaan hyviksi ja hurskaiksi, mutta Jumala tuntee sydämenne pahuuden. Teeskentelette niin hyvin, että onnistutte pettämään ihmisiä, mutta Jumala kauhistuu menettelyänne."},{"book":"Luukas","chapter":"16","verse":"16","text":"Ennen Johannes Kastajaa saitte elämänohjeet Mooseksen laista ja profeettojen kilvoituksista, mutta Johannes julisti hyvää uutista: Jumalan valtakunta oli pian tulossa. Innokkaat ihmisjoukot yrittävät nyt työntyä sinne."},{"book":"Luukas","chapter":"16","verse":"17","text":"Tämä ei kuitenkaan merkitse, että laki olisi vähääkään menettänyt voimaansa. Se on yhtä luja ja horjumaton kuin taivas ja maa."},{"book":"Luukas","chapter":"16","verse":"18","text":"Niinpä jokainen, joka eroaa vaimostaan ja menee naimisiin jonkun toisen kanssa, tekee aviorikoksen, samoin jokainen, joka menee naimisiin eronneen naisen kanssa.»"},{"book":"Luukas","chapter":"16","verse":"19","text":"»Eräs varakas mies vietti iloista ja ylellistä elämää ja pukeutui loisteliaasti», Jeesus kertoi."},{"book":"Luukas","chapter":"16","verse":"20,21","text":"»Sairas kerjäläinen, Lasarus, makasi hänen ovensa edessä odottaen, että saisi jotakin pientä suuhunsa rikkaan pöydältä. Koirat kävivät nuolemassa Lasaruksen paiseita."},{"book":"Luukas","chapter":"16","verse":"22","text":"Lopulta hän kuoli, ja enkelit veivät hänet Aabrahamin luo paikkaan, minne Jumalan hyväksymät ihmiset pääsevät kuoltuaan16:22 Sananmukaisesti: »Aabrahamin helmaan».. Myös rikas mies kuoli, ja hänet haudattiin,"},{"book":"Luukas","chapter":"16","verse":"23","text":"mutta hän joutui kadotukseen16:23 Sananmukaisesti: »tuonelaan».. Kärsiessään siellä hän näki kaukana Lasaruksen, joka oli Aabrahamin seurassa."},{"book":"Luukas","chapter":"16","verse":"24","text":"’Isä Aabraham, sääli minua!’ hän huusi. ’Lähetä Lasarus tänne ja pyydä häntä kastamaan vaikka sormenpäänsä veteen ja kostuttamaan kieltäni, sillä näissä liekeissä on kauhea olla.’"},{"book":"Luukas","chapter":"16","verse":"25","text":"Mutta Aabraham sanoi hänelle: ’Muistat kai, poikani, että koko elämäsi ajan sait kaikkea mitä tahdoit, mutta Lasaruksella ei ollut mitään. Hänen vuoronsa on nyt saada lohdutusta ja sinun kärsiä."},{"book":"Luukas","chapter":"16","verse":"26","text":"Sitä paitsi meitä erottaa syvä kuilu, niin että jos joku haluaisikin tulla täältä sinne, hän ei pääse. Samoin sieltä ei kukaan pääse tälle puolelle.’"},{"book":"Luukas","chapter":"16","verse":"27","text":"Rikas mies sanoi silloin: ’Voisitko sitten lähettää hänet perintötilallemme"},{"book":"Luukas","chapter":"16","verse":"28","text":"varoittamaan viittä veljeäni, etteivät he joutuisi kuoltuaan tähän hirveään paikkaan?’"},{"book":"Luukas","chapter":"16","verse":"29","text":"Mutta Aabraham vastasi: ’Jumalan laki ja profeettojen kirjoitukset varoittavat heitä kylliksi. Veljesi voivat lukea niitä milloin vain.’"},{"book":"Luukas","chapter":"16","verse":"30","text":"Rikas mies sanoi: ’Eivät he lue Raamattua. Mutta jos joku kuollut palaisi puhumaan heille, he varmasti luopuisivat synneistään.’"},{"book":"Luukas","chapter":"16","verse":"31","text":"Aabraham vastasi: ’Jos he eivät kuuntele Moosesta ja profeettoja, he eivät kuuntelisi, vaikka joku kuollut heräisi eloon.’»16:31 Kristuksen ylösnousemuskaan ei vakuuttanut fariseuksia, joille hän tämän kertoi."}]}