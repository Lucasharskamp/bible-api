{"data":[{"book":"U-Eksodasi","chapter":"22","verse":"1","text":"“Nxa umuntu angantshontsha inkabi kumbe imvu abeseyibulala kumbe ayithengise, kumele ahlawule ngenkomo ezinhlanu zokuhlawula inkabi, lezimvu ezine zokuhlawula imvu."},{"book":"U-Eksodasi","chapter":"22","verse":"2","text":"Nxa isela lingafunyanwa ligqekeza ebusuku beselitshaywa life, lowo ozivikelayo kalacala lokuchitha igazi,"},{"book":"U-Eksodasi","chapter":"22","verse":"3","text":"kodwa kungenzeka ilanga selikhwelile uyabe elomlandu wokuchitha igazi."},{"book":"U-Eksodasi","chapter":"22","verse":"4","text":"Nxa isifuyo esintshontshiweyo singatholakala siphila ezandleni zesela, kungaba yinkabi kumbe ubabhemi loba imvu, kumele lihlawule okuphindwe kabili."},{"book":"U-Eksodasi","chapter":"22","verse":"5","text":"Nxa umuntu angayadlisa izifuyo zakhe ensimini kumbe esivinini abeseziyekela zizihambela besezisiya kudla ensimini yeyinye indoda, kumele ahlawule ngezithelo ezinhle zensimu yakhe loba isivini sakhe."},{"book":"U-Eksodasi","chapter":"22","verse":"6","text":"Nxa kuthungelwa umlilo ulumatha emeveni kuze kutshe lamahlanga amabele loba amabele angakavunwa loba insimu, othungele umlilo kumele ahlawule konke."},{"book":"U-Eksodasi","chapter":"22","verse":"7","text":"Nxa umuntu anganika umakhelwane wakhe isiliva kumbe impahla ukuba amgcinele izinto lezi besezintshontshwa endlini kamakhelwane, isela lingabanjwa kumele lihlawule okuphindwe kabili."},{"book":"U-Eksodasi","chapter":"22","verse":"8","text":"Kodwa nxa isela lingabanjwanga, umnikazi wendlu kumele ame phambi kwabahluleli ukuze kubonakale ingabe uke wabeka izandla empahleni zalowo omgcinisileyo na."},{"book":"U-Eksodasi","chapter":"22","verse":"9","text":"Kuzozonke izehlakalo eziqondene lokugcina ngaphandle komthetho inkabi, ubabhemi, imvu, isigqoko kumbe yonke impahla elahlekileyo omunye umuntu angathi ngayo, ‘Lokhu ngokwami,’ wonke amacele womabili kumele alethe izindaba zawo phambi kwabahluleli. Lowo abahluleli abazakuthi ulecala kumele ahlawule okuphindwe kabili kumakhelwane wakhe."},{"book":"U-Eksodasi","chapter":"22","verse":"10","text":"Nxa umuntu angasisela umakhelwane wakhe ubabhemi, inkabi, imvu kumbe esinye isifuyo ukuze kugcinakale besekusifa kumbe kulimale kumbe kuthathwe kungelamuntu okhangeleyo,"},{"book":"U-Eksodasi","chapter":"22","verse":"11","text":"udaba lwabantu laba luzaqedwa ngokufunga phambi kukaThixo ukuthi umakhelwane konanga impahla yomunye umuntu. Umnikazi kumele akwemukele lokhu njalo akulanhlawulo edingakalayo."},{"book":"U-Eksodasi","chapter":"22","verse":"12","text":"Kodwa nxa isifuyo santshontshwa sikumasiselwa kumele ahlawule umnikazi."},{"book":"U-Eksodasi","chapter":"22","verse":"13","text":"Nxa isifuyo sidatshudatshulwe yinyamazana yeganga saba yiziqa, uzaletha izicucu eziseleyo njengobufakazi njalo akusoze kudingakale ukuthi ahlawulele isifuyo esidatshudatshuliweyo."},{"book":"U-Eksodasi","chapter":"22","verse":"14","text":"Nxa umuntu angaboleka isifuyo kumakhelwane wakhe, besesilimala kumbe sife ngesikhathi umniniso engekho, kumele ahlawule."},{"book":"U-Eksodasi","chapter":"22","verse":"15","text":"Kodwa nxa umnikazi ekhona, lowo owasebolekayo akumelanga ahlawule. Nxa isifuyo siqhatshiwe, imali ehlawulwe ukusiqhatsha igoqela inhlawulo yokulahlekelwa.”"},{"book":"U-Eksodasi","chapter":"22","verse":"16","text":"“Nxa indoda ingaqila intombi egcweleyo engakathenjiswa ilale layo, kumele ikhuphe amalobolo, leyontombi ibe ngumkayo."},{"book":"U-Eksodasi","chapter":"22","verse":"17","text":"Nxa uyise esala kokuphela ukuthi ayendisele, kumele akhuphe inhlawulo ekhutshelwa amantombazana agcweleyo."},{"book":"U-Eksodasi","chapter":"22","verse":"18","text":"Lingavumeli umthakathi ukuthi aphile."},{"book":"U-Eksodasi","chapter":"22","verse":"19","text":"Wonke umuntu olala lenyamazana kumele abulawe."},{"book":"U-Eksodasi","chapter":"22","verse":"20","text":"Loba ngubani onikela kwabanye onkulunkulu ngaphandle kukaThixo kumele abhujiswe."},{"book":"U-Eksodasi","chapter":"22","verse":"21","text":"Lingahlukuluzi owezizweni ngoba lani lalingabezizweni eGibhithe."},{"book":"U-Eksodasi","chapter":"22","verse":"22","text":"Lingaqilibezeli umfelokazi kumbe intandane,"},{"book":"U-Eksodasi","chapter":"22","verse":"23","text":"ngoba lingakwenza, besebekhala kimi ngizakuzwa ukukhala kwabo;"},{"book":"U-Eksodasi","chapter":"22","verse":"24","text":"ulaka lwami luzavutha, ngibulale ngenkemba; abafazi benu babe ngabafelokazi labantwabenu babe zintandane."},{"book":"U-Eksodasi","chapter":"22","verse":"25","text":"Nxa lingebolekisa imali omunye wabantu bami ohluphekayo phakathi kwenu, akumelanga lenze njengebhizimisi yokweboleka abanye imali, lingamhlawulisi inzuzo."},{"book":"U-Eksodasi","chapter":"22","verse":"26","text":"Nxa ungathatha ijazi likamakhelwane wakho ulenze isibambiso, kumele ulibuyisele ilanga lingakatshoni,"},{"book":"U-Eksodasi","chapter":"22","verse":"27","text":"ngoba ijazi lelo yilo lodwa embesa ngalo ubunqunu bakhe. Kambe kuyini okunye abangalala kukho? Nxa bengakhala kimi, ngizabezwa ngoba ngilozwelo."},{"book":"U-Eksodasi","chapter":"22","verse":"28","text":"Lingahlambazi uNkulunkulu kumbe lithuke umbusi wabantu bakini."},{"book":"U-Eksodasi","chapter":"22","verse":"29","text":"Lingagodli iminikelo eziphaleni zenu loba ezimbizeni zewayini lenu."},{"book":"U-Eksodasi","chapter":"22","verse":"30","text":"Yenzani njalo ngenkomo lezimvu zenu. Yekelani zihlale labonina okwensuku eziyisikhombisa kodwa linginike zona ngosuku lwesificaminwembili."},{"book":"U-Eksodasi","chapter":"22","verse":"31","text":"Lizakuba ngabantu bami abangcwele. Ngakho lingaze ladla inyama yenyamazana eyabe idatshudatshulwe yizilo zeganga; iphoseleni izinja.”"}]}