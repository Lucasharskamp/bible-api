{"data":[{"book":"Ọrụ Ndị Ozi","chapter":"28","verse":"1","text":"Mgbe a pụtara nʼọnụ mmiri ahụ nʼudo, anyị chọpụtara na aha agwa etiti ahụ bụ Malta."},{"book":"Ọrụ Ndị Ozi","chapter":"28","verse":"2","text":"Ndị obodo ahụ gosiri anyị obiọma nʼụzọ pụrụ iche. Ha kwanyere anyị ọkụ ma nabatakwa anyị nʼihi na mmiri nọ na-ezo, oyi na-atụkwa."},{"book":"Ọrụ Ndị Ozi","chapter":"28","verse":"3","text":"Nʼoge Pọl na-achịkọta nkụ itinye nʼọkụ a, otu agwọ ajụala sitere nʼime nkụ na-enwu ọkụ mapụta nʼihi okpomọkụ tụhịkọ onwe ya nʼaka ya."},{"book":"Ọrụ Ndị Ozi","chapter":"28","verse":"4","text":"Mgbe ndị obodo ahụ hụrụ agwọ ahụ ka ọ tụhịkọtara onwe ya nʼaka ya, ha gwarịtara onwe ha, “nʼezie a, nwoke a bụ ogbu mmadụ, a naghị eji ọkụ enyo ya. Ọ bụ ezie na azọpụtara ya site oke mmiri, ma ikpe ziri ezi ekweghị ka ọ dị ndụ.”"},{"book":"Ọrụ Ndị Ozi","chapter":"28","verse":"5","text":"Ma Pọl fepụrụ agwọ ahụ nʼaka ya, mee ka ọ daba nʼọkụ, ọ dịghịkwa ihe mere ya."},{"book":"Ọrụ Ndị Ozi","chapter":"28","verse":"6","text":"Ha na-ele anya ma aka ya ọ ga-aza, maọbụ na ọ ga-ada nwụọ. Ma mgbe ha chegidere hụ na o nweghị ihe mere ya, ha gbanwere obi ha bido na-ekwu, na ọ bụ chi."},{"book":"Ọrụ Ndị Ozi","chapter":"28","verse":"7","text":"Na nso ọnụ mmiri a ebe anyị kwụsịrị, otu ubi dị ya. Ọ bụ ubi Pobilios otu nwoke onyeisi na-achị agwa etiti ahụ. Ọ nabatara anyị nke ọma, lee anyị ọbịa ụbọchị atọ."},{"book":"Ọrụ Ndị Ozi","chapter":"28","verse":"8","text":"Nʼoge ahụ, nna Pobilios nwere ahụ ọkụ na afọ ọsịsa, Pọl banyere nʼime obodo gaa leta ya, kpeere ya ekpere, bikwasịkwa ya aka. Ahụ dịkwara ya mma."},{"book":"Ọrụ Ndị Ozi","chapter":"28","verse":"9","text":"Mgbe nke a mechara, ndị niile nwere nrịa nrịa nʼagwa etiti ahụ bịakwara, a gwọkwara ha."},{"book":"Ọrụ Ndị Ozi","chapter":"28","verse":"10","text":"Ha wetaara anyị ọtụtụ ihe onyinye. Mgbe oge ịnyapụ ụgbọ anyị ruru, ha nyere anyị ọtụtụ ihe dị anyị mkpa nke pụrụ idu anyị nʼije ahụ."},{"book":"Ọrụ Ndị Ozi","chapter":"28","verse":"11","text":"Anyị nọrọ ihe dịka ọnwa atọ nʼoge oyi, nʼagwa etiti ahụ tutu anyị anyalie ụgbọ. Ọ bụ ụgbọ ndị Alegzandria nke bu ihe a tụrụ atụ a na-akpọ ejima, bụ chi Kastọ na Polụkus."},{"book":"Ọrụ Ndị Ozi","chapter":"28","verse":"12","text":"Anyị bịaruru obodo Sirakọs ebe anyị nọrọ ụbọchị atọ."},{"book":"Ọrụ Ndị Ozi","chapter":"28","verse":"13","text":"Site nʼebe ahụ, anyị gara gburugburu tutu rute Rejiọm. Mgbe otu ụbọchị gafere, ikuku bidoro ife site na ndịda. Nʼụbọchị nke abụọ ya, anyị rutere Pọteọlị."},{"book":"Ọrụ Ndị Ozi","chapter":"28","verse":"14","text":"Nʼebe a anyị chọpụtara ndị kwere ekwe ndị rịọrọ ka anyị nọnyere ha ụbọchị asaa. Site nʼebe a, anyị rutere Rom."},{"book":"Ọrụ Ndị Ozi","chapter":"28","verse":"15","text":"Mgbe ụmụnna anyị nọ nʼebe ahụ nụrụ na anyị na-abịa. Ha pụtara zute anyị nʼụzọ Apiọs na nʼụlọ ndị Ije atọ. Mgbe Pọl hụrụ ha, o kelere Chineke ma bụrụ onye a gbara ume."},{"book":"Ọrụ Ndị Ozi","chapter":"28","verse":"16","text":"Mgbe anyị bịaruru Rom, e nyere Pọl ohere ibiri onwe ya dịka o si chọọ nʼebe masịrị ya. Ma otu onye agha na-eche ya nche."},{"book":"Ọrụ Ndị Ozi","chapter":"28","verse":"17","text":"Mgbe ụbọchị atọ gasịrị, ọ kpọrọ ndịisi ndị Juu. Mgbe ha zukọrọ, ọ gwara ha, “Ụmụnna m, ọ dịghị ihe ọjọọ ọbụla m mere megide ndị nke anyị, maọbụ megide omenaala nna nna anyị ha, ha jidere m na Jerusalem were m nyefee m nʼaka ndị Rom."},{"book":"Ọrụ Ndị Ozi","chapter":"28","verse":"18","text":"Ndị ọchịchị Rom lenyere anya nʼikpe m chọọ ịhapụ m ka m laa nʼihi na ha achọtaghị ihe kwesiri ịma m ikpe ọnwụ dịka ndị anyị chọrọ."},{"book":"Ọrụ Ndị Ozi","chapter":"28","verse":"19","text":"Ma mgbe ndị Juu jụrụ, ahụrụ m na ọ dị mkpa ibutere Siza ikpe m. Ma o nweghị ihe ọjọọ m bu nʼuche megide ndị obodo m."},{"book":"Ọrụ Ndị Ozi","chapter":"28","verse":"20","text":"Nʼihi nke a, ka m jiri rịọọ ka mụ na unu hụ ma kwurịtakwa okwu. Ọ bụ nʼihi olileanya nke Izrel ka e ji kee m nʼagbụ igwe a.”"},{"book":"Ọrụ Ndị Ozi","chapter":"28","verse":"21","text":"Ha sịrị, “Anyị anataghị akwụkwọ ozi ọbụla site na Judịa banyere gị. Ọ dịghịkwa ụmụnna anyị ọbụla nke si ebe ahụ bịa nke kọrọ maọbụ kwuo okwu ọjọọ ọbụla banyere gị."},{"book":"Ọrụ Ndị Ozi","chapter":"28","verse":"22","text":"Otu ọ dị, anyị ga-achọ ịnụta ihe i chere, nʼihi na anyị maara na a na-ekwujọ otu a nʼebe niile.”"},{"book":"Ọrụ Ndị Ozi","chapter":"28","verse":"23","text":"Ha yiri agba mgbe ha na ya ga-ezukọta nʼụbọchị ọzọ. Ọtụtụ mmadụ karịrị bịara nʼụlọ ebe ọ na-anọ. Ọ gbara ama banyere alaeze Chineke site nʼakwụkwọ iwu Mosis na nke ndị amụma, ọ gbalịrị ime ka ha kwenye nʼihe banyere Jisọs. O bidoro izi ha ihe site nʼụtụtụ ruo anyasị."},{"book":"Ọrụ Ndị Ozi","chapter":"28","verse":"24","text":"Ụfọdụ ka e mere ka ha kweere, ma ụfọdụ mechiri ntị ha na obi ha."},{"book":"Ọrụ Ndị Ozi","chapter":"28","verse":"25","text":"Ha nwe nghọtahie nʼetiti onwe ha ma malite ịla mgbe Pọl kwusiri okwu nke ikpeazụ a, “Mmụọ Nsọ Chineke kwuru eziokwu mgbe o sitere nʼọnụ Aịzaya onye amụma kwuo okwu nye nna nna anyị ha,"},{"book":"Ọrụ Ndị Ozi","chapter":"28","verse":"26","text":"“ ‘Jekwuru ndị a gwa ha okwu,"},{"book":"Ọrụ Ndị Ozi","chapter":"28","verse":"27","text":"Nʼihi na obi ndị a amaala abụba, dịkwa arọ;"},{"book":"Ọrụ Ndị Ozi","chapter":"28","verse":"28","text":"“Ya mere, a chọrọ m ka unu ghọta na nzọpụta a nke si nʼaka Chineke bịa, dịkwa nye ndị mba ọzọ, ha ga-egekwa ntị.”"},{"book":"Ọrụ Ndị Ozi","chapter":"28","verse":"29","text":"Mgbe o kwusiri nke a, ndị Juu ahụ lara na-arụrịta ụka nke ukwu nʼetiti onwe ha.28:29 Akwụkwọ ụfọdụ na-edebanye amaokwu a ma ụfọdụ adịghị eme nke a."},{"book":"Ọrụ Ndị Ozi","chapter":"28","verse":"30","text":"O biri obi nke onwe ya afọ abụọ nʼụlọ ọ na-akwụ ụgwọ ya. Ọ na-anabatakwa ndị niile bịara ileta ya,"},{"book":"Ọrụ Ndị Ozi","chapter":"28","verse":"31","text":"o ji mkwuwa okwu na-ekwusa ihe banyere alaeze Chineke na-akụzikwa ihe banyere Onyenwe anyị Jisọs Kraịst. Ọ dịkwaghị onye ọbụla gbalịrị igbochi ya."}]}