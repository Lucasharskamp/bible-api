{"data":[{"book":"2 Timoseo","chapter":"2","verse":"1","text":"Ivyo weye, ukwinga mwanangu, utoge mo wedi wa Chohile upatile mo kulungana na Kulisito Yesu."},{"book":"2 Timoseo","chapter":"2","verse":"2","text":"Kwa mahinyo yadya univile haukula mwa meso ya wantu walozize, yaguhe naho wahinye wantu wata chindedi, nawo wadahe kuhinya watuhu."},{"book":"2 Timoseo","chapter":"2","verse":"3","text":"Wenawe ujijimize mwe masulumizo enga mnkondo mkanuni ywa Kulisito Yesu."},{"book":"2 Timoseo","chapter":"2","verse":"4","text":"Mnkondo akugomba nkondo enege na wikazi wa mazwela mna adamanya mbuli zikungwa kwe nkondo chani amwelele mkulu ywe nkondo."},{"book":"2 Timoseo","chapter":"2","verse":"5","text":"Iviya mntu akuhigana mwe kuguluka hakwinkwa jeleko dya uhuda hanatimile miko ye misezigo."},{"book":"2 Timoseo","chapter":"2","verse":"6","text":"Mlimi akuhikiliza kulima atende ywa nkongo kuchisanya ulozo."},{"book":"2 Timoseo","chapter":"2","verse":"7","text":"Yafanyanyise ayo hulonga, kwaviya Zumbe nakwambize kumanya mbuli zose."},{"book":"2 Timoseo","chapter":"2","verse":"8","text":"Mkumbuke Yesu Kulisito ywa lukolo lwa Daudi, auyuswe saviya ikulonga Mbuli Yedi hulonga."},{"book":"2 Timoseo","chapter":"2","verse":"9","text":"Miye nasulumizwa na kutalizwa minyolo enga mbanasi kwachausa cha kulonga Mbuli Yedi. Mna ulosi wa Chohile haukutalizwa minyolo."},{"book":"2 Timoseo","chapter":"2","verse":"10","text":"Elo najijimiza mwe mbuli zose kwachausa cha wantu wa Chohile chani nawo wambulwe kwa sila ya Kulisito Yesu hamwenga na ukulu wa mazuwa yose."},{"book":"2 Timoseo","chapter":"2","verse":"11","text":"Ulosi uno ni chindedi,"},{"book":"2 Timoseo","chapter":"2","verse":"12","text":"Hegu chajijimiza"},{"book":"2 Timoseo","chapter":"2","verse":"13","text":"Hegu hachiwakanuni,"},{"book":"2 Timoseo","chapter":"2","verse":"14","text":"Wakumbuse wantu wasekujala ulosi uno naho wafundise mwa meso ya Chohile waleke kuhigana mwe milosi viya ikulonga. Mahigano sayo yedi kwaviya yawabalanga wadya wakwetegeleza."},{"book":"2 Timoseo","chapter":"2","verse":"15","text":"Uhikilize uzumilwe ni Chohile enga mndima hena luhosa lwa kuwona soni mwe ndima yakwe naho ahinya hekwazaganya ulosi wa chindedi wa Chohile."},{"book":"2 Timoseo","chapter":"2","verse":"16","text":"Wenege ntamulizi za chihezi hezikumwagila Chohile, kwaviya wakuzitimila nawatendese hale na Chohile."},{"book":"2 Timoseo","chapter":"2","verse":"17","text":"Milosi iyo nailongwe enga kwenje dikusunguza kwenela na dikuhomontola umwili wose. Mgati mwawo ni Humenayo na Fileto."},{"book":"2 Timoseo","chapter":"2","verse":"18","text":"Awo wagisa mwe ichindedi, naho wajela nkama uzumizi wa wantu watuhu wakagamba uyuso chikugoja udamanyika kale."},{"book":"2 Timoseo","chapter":"2","verse":"19","text":"Mna chindedi cha Chohile chichimala chitogile enga yuwe dya msingi. Naho diwandikwa, “Zumbe kawamanya wantu wakwe”, naho “Chila akugamba ni ywa Zumbe, enege wavu.”"},{"book":"2 Timoseo","chapter":"2","verse":"20","text":"Elo mwe nyumba nkulu mna mabakuli na viya vya chila namna vituhu vidamanywa kwa madini ya hela na ya zahabu vyajesezwa mwe mbuli zesimile izodu, vituhu vidamanywa kwa miti na vidamanywe kwa ulongo. Vyajesezwa kwa mbuli za mazwela."},{"book":"2 Timoseo","chapter":"2","verse":"21","text":"Elo uneva mntu anelengusa kwa kwepagula na mbuli zose zihiye, natende chiya chesimile kwaviya kasagulwa naho amwagila zumbe dyakwe naho kemalanya kwa ndima yedi."},{"book":"2 Timoseo","chapter":"2","verse":"22","text":"Wenege mbuli zo ubwanga, damanya yadya yakuzumilwa ni Chohile, timila uzumizi naho ikala mwe kunga na utondowazi hamwenga na wantu wose wakumlombeza Zumbe kwa moyo ulenguke."},{"book":"2 Timoseo","chapter":"2","verse":"23","text":"Lemela mahigano ya mbuli za chihezi, wemwenye kumanya kugamba yegala nkumbizi."},{"book":"2 Timoseo","chapter":"2","verse":"24","text":"Mndima ywa Zumbe hakungwa kutenda mnkumbizi. Atende kahola mwa wantu wose, adahile kuhinya naho mjijimizi."},{"book":"2 Timoseo","chapter":"2","verse":"25","text":"Wadya akuhigana nawo awafunde kwa kuhola, kwaviya Chohile adaha kuwenka luhenyo lwa kweila masa yawo na kumanya ichindedi."},{"book":"2 Timoseo","chapter":"2","verse":"26","text":"Mwe sila iyo wadaha kwizilwa ni umanyi niyo wachulupuka mwe mitego yo Mwavu awagwizize na kuwatenda wajese viya akunga."}]}