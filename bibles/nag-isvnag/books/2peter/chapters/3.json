{"data":[{"book":"2 Peter","chapter":"3","verse":"1","text":"Morom laga bhai khan, etu ami laga dusra chithi apuni khan ke likhi ase; aru etu duita te bhi apuni khan laga bhal bhabona uthai dibole nimite aru monte rakhibole kotha likhi ase,"},{"book":"2 Peter","chapter":"3","verse":"2","text":"Probhu jun amikhan laga Tran-Korta ase, Tai laga apostle aru pobitro bhabobadi khan ke ki hukum dise aru kotha khan koise apuni khan sob eitu khan monte rakhi kene thakibo nimite."},{"book":"2 Peter","chapter":"3","verse":"3","text":"Etu poila jani lobi, ses laga dinte misa kowa manu khan ahibo. Taikhan sorom khila bo aru taikhan nijor laga itcha hisab te chuli kene jabo."},{"book":"2 Peter","chapter":"3","verse":"4","text":"Taikhan kobo, “Tai ahibole kowa laga kosom to kote ase? Etu kotha to rukhi kene amikhan baba laga baba khan bhi mori jaise, sob to eke he ase, etu prithibi bona shuru homoi pora.”"},{"book":"2 Peter","chapter":"3","verse":"5","text":"Kelemane taikhan nijor itcha pora etu pahori jaise, poila te sorgo thakise koi kene, aru prithibi to pani pora he bonaise aru pani to Isor laga kotha pora he bonaise3.5 Gen. 1:6-9.,"},{"book":"2 Peter","chapter":"3","verse":"6","text":"aru etu kaam khan pora, age laga duniya to khotom kori dise, dangor ban-pani ahi kene3.6 Gen. 7:11-21.."},{"book":"2 Peter","chapter":"3","verse":"7","text":"Kintu etiya sorgo aru prithibi ke jui pora Tai laga hukum pora he bachai kene rakhi ase. Taikhan ke Isor najani kene thaka manu aru bisar kora laga din nimite he bachai kene rakhi ase."},{"book":"2 Peter","chapter":"3","verse":"8","text":"Kintu etu ekta kotha apuni khan napahoribo lage, morom bhai khan, Probhu nimite ek din to hajar saal nisena he ase, aru hajar saal to ek din nisena he ase3.8 Psa. 90:4.."},{"book":"2 Peter","chapter":"3","verse":"9","text":"Probhu pora ki kosom dise etu aste pora loi najai, kunba manu bisi aste ase koi thake. Kintu, Tai apuni uporte morom thaka nimite Tai apuni khan kun bhi harai najabo nimite bhabona kore, aru sob manu mon ghurai kene thaki bole nimite itcha ase."},{"book":"2 Peter","chapter":"3","verse":"10","text":"Kintu sabi, Probhu wapas aha laga din to ekjon chor aha nisena hobo, aru titia sorgo khan dangor awaj logote harai jabo aru prithibi laga suna to jui pora goli jabo, aru prithibi aru ta te thaka jiman bhi ase sob bhi bisar laga yogya hobo."},{"book":"2 Peter","chapter":"3","verse":"11","text":"Eitu khan sob to eneka he khotom hoi jabo, apuni khan kineka nisena manu hobo lage? Pobitro hoi kene aru bhal kaam kori kene,"},{"book":"2 Peter","chapter":"3","verse":"12","text":"Isor wapas aha laga din to mon khuli kene rukhi thakibi. Kelemane sorgo khan bhi jui pora julai kene khotom kori dibo, aru sob saman jui laga gorom pora goli jabo3.12 Isa. 34:4.."},{"book":"2 Peter","chapter":"3","verse":"13","text":"Kintu Tai pora kosom diya nisena, amikhan notun sorgo aru notun prithibi nimite rukhi ase, kun jagate khali dharmik khan he thakibo3.13 Isa. 60:21; 65:17; 66:22; Rev. 21:1, 27.."},{"book":"2 Peter","chapter":"3","verse":"14","text":"Etu nimite, morom laga bhai khan, apuni khan etu sob to rukhi thaka nisena, shanti pora Tai laga usorte dagi nathaki kene aru biya kaam pora dur hoi kene bhal kaam kori thakibi."},{"book":"2 Peter","chapter":"3","verse":"15","text":"Aru, probhu laga morom aru dhorjo moi laga anonto jibon pabole nimite ase koi kene bhabi bhi, jineka amikhan laga morom laga bhai Paul pora apuni khan ke likhise, gyaan dikene likhi bole diya nisena,"},{"book":"2 Peter","chapter":"3","verse":"16","text":"aru tai laga sob chithi te likha nisena, etu kotha khan taikhan logote koi ase. Kunba kotha khan bujhi bole digdar ase, juntu gyaan nathaka aru biya manu khan pora etu laga motlob ke ulta kori diye, etu nisena taikhan Isor laga pobitro kotha bhi eneka kore, hoilebi taikhan nijor he dukh pabo."},{"book":"2 Peter","chapter":"3","verse":"17","text":"Etu nimite, bhai khan, apuni khan etu sob to age pora jani loise, nijorke bhal pora sai lobi aru biya manu khan laga misa kotha khan pora paap laga rasta te najabi aru apuni khan laga biswas to kitia bhi hara bole nadibi."},{"book":"2 Peter","chapter":"3","verse":"18","text":"Kintu Tran-Korta Probhu Jisu Khrista laga anugrah aru gyaan te dangor hoi kene thakibi. Sob mohima Tai laga hobole dibi etiya pora loi kene hodai tak. Amen!"}]}