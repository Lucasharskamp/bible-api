{"data":[{"book":"ROOMU","chapter":"4","verse":"1","text":"Awa ko honɗun wi'eten fii Ibraahiima, oo maamiraawo amen iwrude ka ƴiiƴan? Ko honɗun o heɓi?"},{"book":"ROOMU","chapter":"4","verse":"2","text":"Si tawno ko sabu kuuɗe ɗen Ibraahiima jogoranoo feewuɗo, harayno himo mari feere mantagol. Kono hinaa non woniri yeeso Alla!"},{"book":"ROOMU","chapter":"4","verse":"3","text":"Ko honɗun bindi ɗin wi'i e ɗun? «Ibraahiima gomɗini Alla, ngal gomɗinal makko jogoranaa mo peewal.»"},{"book":"ROOMU","chapter":"4","verse":"4","text":"E hin-le, on mo golli, njoddi makko ndin jogitoranaaka mo wa dokkal, kono ko ko haani."},{"book":"ROOMU","chapter":"4","verse":"5","text":"On mo gollaali non, kono gomɗini Alla on Jogoroowo ɓe feewaa ɓen feewuɓe, haray gomɗinal makko ngal no jogoranaa mo peewal."},{"book":"ROOMU","chapter":"4","verse":"6","text":"Daawuuda kadi no haali fii maloore neɗɗo mo Allaahu on jogitori feewuɗo e ɓaawo kuugal:"},{"book":"ROOMU","chapter":"4","verse":"7","text":"«Maloore wonanii ɓen ɓe bonkiiji mun ɗin yaafaa,"},{"book":"ROOMU","chapter":"4","verse":"8","text":"Maloore wonanii on neɗɗo,"},{"book":"ROOMU","chapter":"4","verse":"9","text":"E hara nden maloore ko fii sunninaaɓe ɓen tun, kaa ko fii ɓe sunninaaka ɓen kadi? Ko fii hiɗen wi'a: «Ibraahiima gomɗini Alla, ngal gomɗinal makko jogoranaa mo peewal.»"},{"book":"ROOMU","chapter":"4","verse":"10","text":"Ko honno o wa'unoo kanko Ibraahiima fewndo ngal jaɓanaa mo? Hari o teddinaama, kaa o teddinaaka? Hari o teddinaaka taho, ko mo o teddinaaka wonnoo"},{"book":"ROOMU","chapter":"4","verse":"11","text":"fewndo o hendii maande *sunninegol ngol, wa ɓattatere peewal ngal o heɓiri gomɗinal ngal, fewndo ko o teddinanooka. Ko non o woniri ben kala gomɗinɗo, hay ɓe sunninanooka ɓen, fii no ɓe jogoree feewuɓe."},{"book":"ROOMU","chapter":"4","verse":"12","text":"O laatii kadi ben sunninaaɓe ɓen, hinaa non sunninaaɓe ɓen tun, kono kadi ko o ben ɓen jokkuɓe laawi gomɗinal ngal kanko ben men Ibraahiima o heɓunoo ngal wa fewndo ko o teddinanooka taho."},{"book":"ROOMU","chapter":"4","verse":"13","text":"Ko ɗun waɗi, hinaa tippude e Sariya on Ibraahiima e jurriya mun on fodiraa ronugol aduna on, kono ko tippude e peewal iwrungal e gomɗinal ngal."},{"book":"ROOMU","chapter":"4","verse":"14","text":"Si tawno ko tippude e Sariya on ronirten, harayno gomɗinal ngal ko fus, awa kadi harayno fodaari ndin firtaama."},{"book":"ROOMU","chapter":"4","verse":"15","text":"Ko fii Sariya on ko tikkere rimata. Ka Sariya on non alaa ɗon, haray bonnugol Sariya on alaa."},{"book":"ROOMU","chapter":"4","verse":"16","text":"Awa, ko ɗun waɗi ko gomɗinal ngal fodaari ndin ronirtee, fii no laatora dokkal moƴƴere, fii no jurriya on fow hendora fodaari ndin, wonaa non jogiiɓe Sariya on tun, kono ko hay jogiiɓe gomɗinal Ibraahiima maama men ngal en fow,"},{"book":"ROOMU","chapter":"4","verse":"17","text":"wano windori non: «Mi waɗii ma maamaajo leƴƴi ɗuuɗuɗi.»"},{"book":"ROOMU","chapter":"4","verse":"18","text":"O tanƴinii ka tama'u alaa, o gomɗini. Ko nii o woniri maamaajo leƴƴi ɗuuɗuɗi, wano daaliranoo non: «Ko nii jurriya maa on ɗuuɗiroyta!»"},{"book":"ROOMU","chapter":"4","verse":"19","text":"E ɓaawo lo'angol gomɗinal ngal, o tawi ɓandu makko ndun fayda ko mayndu, ko fii hari moggo o teeminii, awa kadi hari dimdimol Saarata ngol ko mayngol."},{"book":"ROOMU","chapter":"4","verse":"20","text":"Awa o hutitoraali fodaari Alla ndin sabu angal gomɗinal, kono o wonti tiiɗa-gomɗinaljo, o mawnini Alla."},{"book":"ROOMU","chapter":"4","verse":"21","text":"O felliti wonde Alla no mari bawgal hunnugol ko o fodi kon."},{"book":"ROOMU","chapter":"4","verse":"22","text":"Ko ɗun waɗi si gomɗinal makko ngal jogoranaa mo peewal."},{"book":"ROOMU","chapter":"4","verse":"23","text":"Hinaa fii makko kanko tun ɗun windiraa,"},{"book":"ROOMU","chapter":"4","verse":"24","text":"kono ko fii men, enen kadi, enen ɓee jogorteeɓe feewuɓe, gomɗinɓe on Immintinɗo Joomi men on Iisaa e hakkunde mayɓe ɓen,"},{"book":"ROOMU","chapter":"4","verse":"25","text":"ittaaɗo sadaka fii bonnereeji men ɗin, e immintinaaɗo fii yo en jogoree wa feewuɓe."}]}