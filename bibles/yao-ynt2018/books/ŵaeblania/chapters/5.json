{"data":[{"book":"Ŵaeblania","chapter":"5","verse":"1","text":"Jwambopesi Jwankulu jwalijose jwasagulikwe pasikati ja ŵandu, aŵichikwe kwatumichila Akunnungu kwa liwamba lya ŵandu kuti apeleche sadaka ni kutyosya mbopesi kwa ligongo lya sambi sya ŵandu."},{"book":"Ŵaeblania","chapter":"5","verse":"2","text":"Pakuŵa asyene wo nombe alepetele mu matala gamajinji, kuti akombole kwatendela chanasa ŵandu wose ŵakutenda sambi ni ngakuchimanyilila chindu."},{"book":"Ŵaeblania","chapter":"5","verse":"3","text":"Kwa ligongo lyo akuŵajilwa kutyosya mbopesi ngaŵa kwa liwamba lya sambi sya ŵandu pe, nambo ni kwa liwamba lya sambi syakwe nsyene."},{"book":"Ŵaeblania","chapter":"5","verse":"4","text":"Ngapagwa mundu jwakuliŵika nsyene jwakuchimbichikwa kwa kulitenda aŵe Jwambopesi Jwankulu, nambo akusachilwa aŵe jwaŵilanjikwe ni Akunnungu mpela ila che Haluni iŵatite pakuŵilanjikwa."},{"book":"Ŵaeblania","chapter":"5","verse":"5","text":"Iyoyo Kilisito nombe nganalitenda nsyene jwakuchimbichikwa kwa kuliŵika aŵe Jwambopesi Jwankulu, nambo Akunnungu ni juŵansagwile ni kunsalila kuti,"},{"book":"Ŵaeblania","chapter":"5","verse":"6","text":"Iyoyo ŵatite sooni peuto pane Mmalembo ga Akunnungu kuti,"},{"book":"Ŵaeblania","chapter":"5","verse":"7","text":"Che Yesu paŵatamaga pa chilambo pano ŵapopele kwannope ni kunlilila ajula juŵakombwele kunkulupusya mu chiwa, ni kwa ligongo lya kunchimbichisya Akunnungu, Akunnungu ŵampilikene."},{"book":"Ŵaeblania","chapter":"5","verse":"8","text":"Namose ŵaliji Mwana jwa Akunnungu, mmasauko gao ŵaimanyi kunjitichisya Akunnungu."},{"book":"Ŵaeblania","chapter":"5","verse":"9","text":"Ni paŵamasile kuŵa ŵa utindimisyo mu yose, ŵaliji ndande ja ukulupusyo wa moŵa gose pangali mbesi kwa ŵandu wose ŵakwajitichisya."},{"book":"Ŵaeblania","chapter":"5","verse":"10","text":"Nipele, Akunnungu ŵansagwile aŵe Jwambopesi Jwankulu mpela uwatite kuŵa umbopesi wa Melikisedeki."},{"book":"Ŵaeblania","chapter":"5","verse":"11","text":"Tukwete indu yejinji yakusala nkati ngani ji, nambo ikulimba kunsalila ŵanyamwe pakuŵa ŵanyamwe ngankumanyilila kwa chitema."},{"book":"Ŵaeblania","chapter":"5","verse":"12","text":"Isyene pa katema kano ikaŵajile mme ŵakwiganya nambo ikunsoŵa chiŵela kuti mundu jwine anjiganye majiganyo gandanda nkati maloŵe ga Akunnungu. Badala ja kulya chakulya chakulimba nkwendelechela kung'wa maŵele mpela mwanache."},{"book":"Ŵaeblania","chapter":"5","verse":"13","text":"Pakuŵa mundu jwalijose jwakutama kwa kung'wa maŵele pe ali mpela mwanache jwannandi ngakukombola kugamanyilila majiganyo gankati kuitenda indu yambone paujo pa Akunnungu."},{"book":"Ŵaeblania","chapter":"5","verse":"14","text":"Nambo chakulya chakulimba chili kwa ŵandu ŵaŵakusile, ŵalijigenye kwendelechela kupanganya yeleyo kuti akombole kulekanganya indu yambone ni yangalumbana."}]}