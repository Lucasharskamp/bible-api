{"data":[{"book":"Ezekiel","chapter":"36","verse":"1","text":"«Adamadi, i xa masenyi ti n xili ra Isirayila xa geyae bɛ, i naxɛ, ‹Isirayila geyae, wo wo tuli mati Alatala xa masenyi ra."},{"book":"Ezekiel","chapter":"36","verse":"2","text":"Wo Marigi Alatala yi nan masenxi, a naxɛ: Wo yaxuie bara a fala wo xa geyae findima nɛ e gbe ra."},{"book":"Ezekiel","chapter":"36","verse":"3","text":"Na kui, i xa masenyi ti n xili ra, a falafe ra, Wo Marigi Alatala yi nan masenxi: E to bara wa wo xun nakanafe, e wo raxɛtɛn alako wo xa lu si gbɛtɛe sagoe naxee wo maberema, e wo mafala,"},{"book":"Ezekiel","chapter":"36","verse":"4","text":"n tan wo Marigi Alatala n xa a masen wo bɛ, wo tan geyae, gulunbae, folee, taa kanaxi naxee harige birin bara xanin si gbɛtɛe saabui ra,"},{"book":"Ezekiel","chapter":"36","verse":"5","text":"n bara natɛ tongo n ma xɔnɛ kui si gbɛtɛe nun Edon xili ma, barima e tan bara n ma bɔxi findi e gbe ra sɛɛwɛ birin na e bɔɲɛ ɲaaxi kui, alako e xa e xa xurusee dɛ madon naa.›»"},{"book":"Ezekiel","chapter":"36","verse":"6","text":"«Na kui, i xa masenyi ti n xili ra Isirayila bɔxi bɛ. A fala geyae, folee, nun gulunbae bɛ, i naxɛ, ‹Wo Marigi Alatala yi nan masenxi: N na masenyi tife xɔnɛ nun tɔɔnɛ nan kui, barima si gbɛtɛe bara yo wo ma."},{"book":"Ezekiel","chapter":"36","verse":"7","text":"Na xa fe ra, wo Marigi Alatala yi nan masenxi: N bara n kali n bɛlɛxɛ itexi ra, ɲamanɛ naxee wo rabilinxi, e xa marasɔtɔɛe gbilenma nɛ e ma.›»"},{"book":"Ezekiel","chapter":"36","verse":"8","text":"«Wo tan Isirayila geyae, wo fama nɛ wuri bilie raminide, naxee salonyie bogi fanyie fima n ma ɲama Isirayila ma, barima a gbe mu luxi e xa gbilen e xɔnyi."},{"book":"Ezekiel","chapter":"36","verse":"9","text":"N mɛɛnima nɛ wo ma. N hinnɛma nɛ wo xa xɛ safe ma,"},{"book":"Ezekiel","chapter":"36","verse":"10","text":"nun wo xa taa tife ra. N wo xa mixie rawuyama nɛ, Isirayila bɔnsɔɛ xa sabati naa."},{"book":"Ezekiel","chapter":"36","verse":"11","text":"N mixi nun xuruse rawuyama nɛ wo bɛ, e findi di barie ra dangi a singe ra. Na tɛmui, wo a kolonma nɛ a n tan nan na Alatala ra."},{"book":"Ezekiel","chapter":"36","verse":"12","text":"N ma ɲama Isirayila a xa nɔɛ raɲɛrɛma nɛ wo fari, wo findi e kɛ ra, wo mu e xa die ba e yi ra sɔnɔn.»"},{"book":"Ezekiel","chapter":"36","verse":"13","text":"«Wo Marigi Alatala yi nan masenxi, a naxɛ: ‹Mixie to a falama, a wo tan Isirayila bɔxi mixie donma, wo a niya e xa xanin konyiya kui,"},{"book":"Ezekiel","chapter":"36","verse":"14","text":"n a niyama nɛ na mixi donfe mu fala wo xun sɔnɔn, nee birin faxa. Wo Marigi Alatala xui nan na ki."},{"book":"Ezekiel","chapter":"36","verse":"15","text":"N si gbɛtɛe xa marasɔtɔɛ danma nɛ wo mabiri, e mu yo wo ma sɔnɔn, wo mu wo sabati boore rabira sɔnɔn. Wo Marigi Alatala xui nan na ki.›»"},{"book":"Ezekiel","chapter":"36","verse":"16","text":"Alatala man naxa a masen n bɛ, a naxɛ,"},{"book":"Ezekiel","chapter":"36","verse":"17","text":"«Adamadi, Isirayila bɔnsɔɛ to nu sabatixi a xa bɔxi ma, a ɲɛrɛ ki naxa a findi sɛniyɛntare ra n ya i, alɔ ginɛ naxan na a xa kike wali tofe."},{"book":"Ezekiel","chapter":"36","verse":"18","text":"N naxa n ma xɔnɛ dusu e xun na e xa faxɛ tife nun e xa kuye batufe xa fe ra."},{"book":"Ezekiel","chapter":"36","verse":"19","text":"N naxa e rayensen yɛ ɲamanɛe ma e ɲɛrɛ ki xa fe ra."},{"book":"Ezekiel","chapter":"36","verse":"20","text":"E siga dɛnnaxɛ duniɲa ma, mixie bara n xili sɛniyɛnxi mabere e xa fe ra, a falafe ra, ‹Ala xa ɲama nan yi ki, naxan kelixi a xa bɔxi ma!›"},{"book":"Ezekiel","chapter":"36","verse":"21","text":"N nu wama nɛ n xili sɛniyɛnxi matangafe, Isirayila bɔnsɔɛ nu naxan maberefe ɲamanɛe tagi.»"},{"book":"Ezekiel","chapter":"36","verse":"22","text":"«Na nan a ra, i xa a fala Isirayila bɔnsɔɛe bɛ, ‹Wo Marigi Alatala yi nan masenxi: N fama nɛ fe nde rabade, kɔnɔ n mu a rabama wo tan bɛ, n a rabama n xili sɛniyɛnxi nan xa fe ra, wo bara naxan mabere ɲamanɛe ma."},{"book":"Ezekiel","chapter":"36","verse":"23","text":"N na n xili xungbe xa sɛniyɛnyi masenma nɛ, wo naxan maberexi. N na n ma sɛniyɛnyi masenma wo saabui ra e ya xɔri, duniɲa ɲamanɛe a kolonma nɛ a Alatala nan n na. Wo Marigi Alatala xui nan na ki.›»"},{"book":"Ezekiel","chapter":"36","verse":"24","text":"«N wo tongoma nɛ ɲamanɛe tagi, n wo ragbilen wo xa bɔxi ma."},{"book":"Ezekiel","chapter":"36","verse":"25","text":"N ye sɛniyɛnxi kasanma nɛ wo ma wo rasɛniyɛnfe ra. N wo xa sɛniyɛntareɲa birin bama nɛ wo ma naxee fatanxi wo xa wali kobie nun wo xa kuye batufe ra."},{"book":"Ezekiel","chapter":"36","verse":"26","text":"N bɔɲɛ nɛɛnɛ nun xaxili nɛɛnɛ fima nɛ wo ma. N wo xa bɔɲɛ xɔrɔxɔɛ masara bɔɲɛ fanyi ra."},{"book":"Ezekiel","chapter":"36","verse":"27","text":"N na n xaxili sama nɛ wo bɔɲɛ ma, n fa a niya wo xa n ma yaamarie rabatu, wo xa bira n ma sɛriyɛ fɔxɔ ra."},{"book":"Ezekiel","chapter":"36","verse":"28","text":"Wo sabatima nɛ bɔxi ma, n naxan fi wo benbae ma. Wo findima nɛ n ma ɲama ra, n fan findi wo Marigi Ala ra."},{"book":"Ezekiel","chapter":"36","verse":"29","text":"N wo rakisima nɛ wo xa sɛniyɛntareɲa ma, n baloe rawuyama nɛ wo bɛ, alako wo naxa lu kaamɛ kui sɔnɔn."},{"book":"Ezekiel","chapter":"36","verse":"30","text":"N wuri bogie nun xɛ sansie rawuyama nɛ, alako kaamɛ naxa wo rayarabi ɲamanɛe tagi sɔnɔn."},{"book":"Ezekiel","chapter":"36","verse":"31","text":"Na tɛmui, wo wo ratuma nɛ wo ɲɛrɛ ki ɲaaxie ma, wo nimisa wo xa yunubie xa fe ra."},{"book":"Ezekiel","chapter":"36","verse":"32","text":"Wo xa a kolon a n mu yi rabama wo tan xa fe xa ra. Wo Marigi Alatala xui nan na ki. Isirayila bɔnsɔɛ, wo wo xun sin, wo xa yaagi wo xa fe ɲaaxi rabaxie ra.»"},{"book":"Ezekiel","chapter":"36","verse":"33","text":"«Wo Marigi Alatala yi nan masenxi, a naxɛ: N na wo rasɛniyɛn wo xa yunubie ma lɔxɔɛ naxɛ, n wo xa taae rafema nɛ ɲama ra, n wo xa yire kanaxie yailan."},{"book":"Ezekiel","chapter":"36","verse":"34","text":"Xɛe fama nɛ sade bɔxi ma, naxan nu bara xara dangi mixie ya tode ra."},{"book":"Ezekiel","chapter":"36","verse":"35","text":"E man a falama nɛ, ‹Yi bɔxi naxan nu xaraxi, na man bara lu alɔ Eden sansi yire. A taa kanaxie man bara ti sɛnbɛ ra, mixie bara sabati e kui.›"},{"book":"Ezekiel","chapter":"36","verse":"36","text":"Na tɛmui, ɲamanɛ naxee luma wo rabilinyie, nee a kolonma nɛ a n tan Alatala bara yire kanaxi yailan, n bara xɛe sa bɔxi ma naxan nu bara xara. N tan Alatala xui nan na ki. N naxan fala, n na nan nabama.»"},{"book":"Ezekiel","chapter":"36","verse":"37","text":"«Wo Marigi Ala yi nan masenxi, a naxɛ: N man Isirayila xa maxandi suxuma nɛ yi fe rabafe ra e bɛ. N e rawuyama nɛ alɔ xuruse gali"},{"book":"Ezekiel","chapter":"36","verse":"38","text":"naxan toma Darisalamu sali lɔxɔɛe. Isirayila taa kanaxie rafema nɛ mixi gali ra, e fa a kolonde a n tan nan na Alatala ra.»"}]}