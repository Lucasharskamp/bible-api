{"data":[{"book":"अय्यूब","chapter":"5","verse":"1","text":"बेशक आवाज़ दे, लेकिन कौन जवाब देगा? कोई नहीं! मुक़द्दसीन में से तू किसकी तरफ़ रुजू कर सकता है?"},{"book":"अय्यूब","chapter":"5","verse":"2","text":"क्योंकि अहमक़ की रंजीदगी उसे मार डालती, सादालौह की सरगरमी उसे मौत के घाट उतार देती है।"},{"book":"अय्यूब","chapter":"5","verse":"3","text":"मैंने ख़ुद एक अहमक़ को जड़ पकड़ते देखा, लेकिन मैंने फ़ौरन ही उसके घर पर लानत भेजी।"},{"book":"अय्यूब","chapter":"5","verse":"4","text":"उसके फ़रज़ंद नजात से दूर रहते। उन्हें शहर के दरवाज़े में रौंदा जाता है, और बचानेवाला कोई नहीं।"},{"book":"अय्यूब","chapter":"5","verse":"5","text":"भूके उस की फ़सल खा जाते, काँटेदार बाड़ों में महफ़ूज़ माल भी छीन लेते हैं। प्यासे अफ़राद हाँपते हुए उस की दौलत के पीछे पड़ जाते हैं।"},{"book":"अय्यूब","chapter":"5","verse":"6","text":"क्योंकि बुराई ख़ाक से नहीं निकलती और दुख-दर्द मिट्टी से नहीं फूटता"},{"book":"अय्यूब","chapter":"5","verse":"7","text":"बल्कि इनसान ख़ुद इसका बाइस है, दुख-दर्द उस की विरासत में ही पाया जाता है। यह इतना यक़ीनी है जितना यह कि आग की चिंगारियाँ ऊपर की तरफ़ उड़ती हैं।"},{"book":"अय्यूब","chapter":"5","verse":"8","text":"लेकिन अगर मैं तेरी जगह होता तो अल्लाह से दरियाफ़्त करता, उसे ही अपना मामला पेश करता।"},{"book":"अय्यूब","chapter":"5","verse":"9","text":"वही इतने अज़ीम काम करता है कि कोई उनकी तह तक नहीं पहुँच सकता, इतने मोजिज़े कि कोई उन्हें गिन नहीं सकता।"},{"book":"अय्यूब","chapter":"5","verse":"10","text":"वही रूए-ज़मीन को बारिश अता करता, खुले मैदान पर पानी बरसा देता है।"},{"book":"अय्यूब","chapter":"5","verse":"11","text":"पस्तहालों को वह सरफ़राज़ करता और मातम करनेवालों को उठाकर महफ़ूज़ मक़ाम पर रख देता है।"},{"book":"अय्यूब","chapter":"5","verse":"12","text":"वह चालाकों के मनसूबे तोड़ देता है ताकि उनके हाथ नाकाम रहें।"},{"book":"अय्यूब","chapter":"5","verse":"13","text":"वह दानिशमंदों को उनकी अपनी चालाकी के फंदे में फँसा देता है तो होशियारों की साज़िशें अचानक ही ख़त्म हो जाती हैं।"},{"book":"अय्यूब","chapter":"5","verse":"14","text":"दिन के वक़्त उन पर अंधेरा छा जाता, और दोपहर के वक़्त भी वह टटोल टटोलकर फिरते हैं।"},{"book":"अय्यूब","chapter":"5","verse":"15","text":"अल्लाह ज़रूरतमंदों को उनके मुँह की तलवार और ज़बरदस्त के क़ब्ज़े से बचा लेता है।"},{"book":"अय्यूब","chapter":"5","verse":"16","text":"यों पस्तहालों को उम्मीद दी जाती और नाइनसाफ़ी का मुँह बंद किया जाता है।"},{"book":"अय्यूब","chapter":"5","verse":"17","text":"मुबारक है वह इनसान जिसकी मलामत अल्लाह करता है! चुनाँचे क़ादिरे-मुतलक़ की तादीब को हक़ीर न जान।"},{"book":"अय्यूब","chapter":"5","verse":"18","text":"क्योंकि वह ज़ख़मी करता लेकिन मरहम-पट्टी भी लगा देता है, वह ज़रब लगाता लेकिन अपने हाथों से शफ़ा भी बख़्शता है।"},{"book":"अय्यूब","chapter":"5","verse":"19","text":"वह तुझे छः मुसीबतों से छुड़ाएगा, और अगर इसके बाद भी कोई आए तो तुझे नुक़सान नहीं पहुँचेगा।"},{"book":"अय्यूब","chapter":"5","verse":"20","text":"अगर काल पड़े तो वह फ़िद्या देकर तुझे मौत से बचाएगा, जंग में तुझे तलवार की ज़द में आने नहीं देगा।"},{"book":"अय्यूब","chapter":"5","verse":"21","text":"तू ज़बान के कोड़ों से महफ़ूज़ रहेगा, और जब तबाही आए तो डरने की ज़रूरत नहीं होगी।"},{"book":"अय्यूब","chapter":"5","verse":"22","text":"तू तबाही और काल की हँसी उड़ाएगा, ज़मीन के वहशी जानवरों से ख़ौफ़ नहीं खाएगा।"},{"book":"अय्यूब","chapter":"5","verse":"23","text":"क्योंकि तेरा खुले मैदान के पत्थरों के साथ अहद होगा, इसलिए उसके जंगली जानवर तेरे साथ सलामती से ज़िंदगी गुज़ारेंगे।"},{"book":"अय्यूब","chapter":"5","verse":"24","text":"तू जान लेगा कि तेरा ख़ैमा महफ़ूज़ है। जब तू अपने घर का मुआयना करे तो मालूम होगा कि कुछ गुम नहीं हुआ।"},{"book":"अय्यूब","chapter":"5","verse":"25","text":"तू देखेगा कि तेरी औलाद बढ़ती जाएगी, तेरे फ़रज़ंद ज़मीन पर घास की तरह फैलते जाएंगे।"},{"book":"अय्यूब","chapter":"5","verse":"26","text":"तू वक़्त पर जमाशुदा पूलों की तरह उम्ररसीदा होकर क़ब्र में उतरेगा।"},{"book":"अय्यूब","chapter":"5","verse":"27","text":"हमने तहक़ीक़ करके मालूम किया है कि ऐसा ही है। चुनाँचे हमारी बात सुनकर उसे अपना ले!”"}]}