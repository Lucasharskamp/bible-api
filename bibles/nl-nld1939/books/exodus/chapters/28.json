{"data":[{"book":"Exodus","chapter":"28","verse":"1","text":"Zonder u vervolgens uw broeder Aäron en zijn zonen uit de Israëlieten af, om Mij als priester te dienen: Aäron, met Nadab, Abihoe, Elazar en Itamar, de zonen van Aäron."},{"book":"Exodus","chapter":"28","verse":"2","text":"Gij moet voor uw broeder Aäron heilige gewaden maken, om zijn glorie te doen stralen."},{"book":"Exodus","chapter":"28","verse":"3","text":"Beveel dus aan alle kunstenaars, die Ik met fijne smaak heb begiftigd, dat zij de gewaden voor Aäron vervaardigen, opdat hij gewijd kan worden, om Mij als priester te dienen."},{"book":"Exodus","chapter":"28","verse":"4","text":"De volgende gewaden moeten zij vervaardigen: een borsttas, een borstkleed, een schoudermantel, een geborduurde tuniek, een tulband en een gordel. Voor de heilige gewaden, die ze voor uw broeder Aäron en zijn zonen moeten maken, om Mij als priester te dienen,"},{"book":"Exodus","chapter":"28","verse":"5","text":"moeten zij goud, violet, purper, karmozijn, en getwijnd lijnwaad gebruiken."},{"book":"Exodus","chapter":"28","verse":"6","text":"Ze moeten uit goud, violet, purper, karmozijn en getwijnd lijnwaad een kunstig bewerkt borstkleed vervaardigen."},{"book":"Exodus","chapter":"28","verse":"7","text":"Het moet twee schouderbanden hebben, die onderling verbonden zijn, en aan de beide uiteinden ervan moeten worden vastgemaakt."},{"book":"Exodus","chapter":"28","verse":"8","text":"De band, die het borstkleed omsluit, moet uit één stuk zijn en van hetzelfde maaksel: van goud, violet, purper, karmozijn en getwijnd lijnwaad."},{"book":"Exodus","chapter":"28","verse":"9","text":"Dan moet ge twee onyxstenen nemen, en daarin de namen van Israëls zonen snijden:"},{"book":"Exodus","chapter":"28","verse":"10","text":"zes namen op de ene steen, en zes op de andere, naar de volgorde van hun geboorte."},{"book":"Exodus","chapter":"28","verse":"11","text":"Als graveerwerk, dat men in zegelstenen snijdt, moet ge de namen van Israëls zonen in de beide stenen griffen en ze dan in gouden zettingen vatten."},{"book":"Exodus","chapter":"28","verse":"12","text":"De beide stenen moet ge op de schouderbanden van het borstkleed hechten als gedachtenisstenen voor Israëls zonen, zodat Aäron op zijn beide schouders hun namen voor het aanschijn van Jahweh zal dragen, om hunner indachtig te zijn."},{"book":"Exodus","chapter":"28","verse":"13","text":"De zettingen moet ge van goud maken."},{"book":"Exodus","chapter":"28","verse":"14","text":"Nog moet ge twee kettinkjes maken van zuiver goud als koorden gevlochten, en die aan de zettingen vasthechten."},{"book":"Exodus","chapter":"28","verse":"15","text":"Verder moet ge een borsttas voor het orakel laten maken, kunstig bewerkt van dezelfde stof als het borstkleed: van goud, violet, purper, karmozijn en getwijnd lijnwaad."},{"book":"Exodus","chapter":"28","verse":"16","text":"Ze moet vierkant zijn en dubbel gevouwen, een span lang en een span breed."},{"book":"Exodus","chapter":"28","verse":"17","text":"Ge moet haar met vier rijen edelstenen bezetten: op de eerste rij een robijn, een topaas en een smaragd;"},{"book":"Exodus","chapter":"28","verse":"18","text":"op de tweede rij een karbonkel, een saffier en een sardonix;"},{"book":"Exodus","chapter":"28","verse":"19","text":"op de derde rij een hyacint, een agaat en een ametist;"},{"book":"Exodus","chapter":"28","verse":"20","text":"en op de vierde rij een chrysoliet, een onyx en een jaspis. Zij moeten in gouden zettingen gevat zijn."},{"book":"Exodus","chapter":"28","verse":"21","text":"Deze stenen moeten beantwoorden aan de namen van Israëls zonen; ze moeten dus evenals hun namen twaalf in getal zijn, en op iedere steen moet de naam van één der twaalf stammen worden gegrift, op dezelfde manier als men een zegel snijdt."},{"book":"Exodus","chapter":"28","verse":"22","text":"Aan de borsttas moet ge kettinkjes maken van zuiver goud, als koorden gevlochten;"},{"book":"Exodus","chapter":"28","verse":"23","text":"aan de beide boveneinden van de borsttas moet ge twee gouden ringen maken;"},{"book":"Exodus","chapter":"28","verse":"24","text":"bevestig dan de twee gouden snoeren aan de beide ringen, die aan de boveneinden van de borsttas zitten,"},{"book":"Exodus","chapter":"28","verse":"25","text":"en maak de beide einden van die twee snoeren aan de beide zettingen vast, die ge aan de voorkant der schouderbanden van het borstkleed hebt gehecht."},{"book":"Exodus","chapter":"28","verse":"26","text":"Vervolgens moet ge nog twee gouden ringen maken, en die aan de beide benedeneinden van de borsttas bevestigen, en wel aan de binnenrand, die tegen het borstkleed ligt;"},{"book":"Exodus","chapter":"28","verse":"27","text":"bovendien nog twee gouden ringen, die ge onder aan de voorkant van het borstkleed moet hechten, boven de band van het borstkleed, vlak bij de sluiting;"},{"book":"Exodus","chapter":"28","verse":"28","text":"dan moet ge de ringen van de borsttas met een purperen snoer aan de ringen van het borstkleed vastbinden, zodat de borsttas boven de band van het borstkleed blijft hangen en niet op het borstkleed kan verschuiven."},{"book":"Exodus","chapter":"28","verse":"29","text":"Zo zal Aäron, wanneer hij het heiligdom binnentreedt, de namen van Israëls zonen op zijn hart aan de orakeltas dragen, om hunner voortdurend indachtig te zijn voor het aanschijn van Jahweh."},{"book":"Exodus","chapter":"28","verse":"30","text":"En in de orakeltas moet ge de Oerim en de Toemmim leggen, zodat zij op het hart van Aäron rusten, wanneer hij voor het aanschijn van Jahweh treedt; en zo zal Aäron altijd het orakel van Israëls zonen op zijn hart dragen voor het aanschijn van Jahweh."},{"book":"Exodus","chapter":"28","verse":"31","text":"Over het borstkleed moet ge een schoudermantel maken geheel van violet."},{"book":"Exodus","chapter":"28","verse":"32","text":"In het midden moet een opening zijn, om het hoofd er door te steken; die opening moet, als de hals van een wapenrok, rondom met een kunstig geweven zoom zijn afgezet, zodat ze niet kan inscheuren."},{"book":"Exodus","chapter":"28","verse":"33","text":"Aan de onderrand van de schoudermantel moet ge rondom violette, purperen en karmozijnen granaatappeltjes aanbrengen en aan alle kanten daartussen gouden belletjes;"},{"book":"Exodus","chapter":"28","verse":"34","text":"om beurt telkens een gouden belletje en een granaatappeltje rond de onderrand van de schoudermantel."},{"book":"Exodus","chapter":"28","verse":"35","text":"Aäron moet hem dragen als hij zijn bediening uitoefent, zodat men hem kan horen, wanneer hij voor het aanschijn van Jahweh het heiligdom binnentreedt of verlaat; anders zal hij sterven."},{"book":"Exodus","chapter":"28","verse":"36","text":"Verder moet ge een plaat maken van zuiver goud, en daarin als in een zegel graveren: Aan Jahweh gewijd."},{"book":"Exodus","chapter":"28","verse":"37","text":"Ge moet ze met een purperen snoer aan de tulband vastmaken; en wel aan de voorkant."},{"book":"Exodus","chapter":"28","verse":"38","text":"Zo zal ze tegen het voorhoofd van Aäron liggen, en zal Aäron de fouten op zich nemen, die de kinderen Israëls begaan bij de heilige offers en bij alle heilige gaven, welke zij brengen. Steeds moet zij tegen zijn voorhoofd liggen om hen welgevallig te maken aan Jahweh."},{"book":"Exodus","chapter":"28","verse":"39","text":"Vervolgens moet ge een geborduurde tuniek, een tulband van lijnwaad en een kunstig bewerkte gordel maken."},{"book":"Exodus","chapter":"28","verse":"40","text":"Ook voor de zonen van Aäron moet ge tunieken, gordels en hoofddoeken vervaardigen, om hun glorie te doen stralen;"},{"book":"Exodus","chapter":"28","verse":"41","text":"daarmee zult ge uw broeder Aäron en zijn zonen bekleden. Dan zult ge hen zalven, tot priesters aanstellen en wijden, zodat ze voor Mij hun priesterlijke bediening kunnen uitoefenen."},{"book":"Exodus","chapter":"28","verse":"42","text":"Ook moet ge voor hen linnen heupkleren maken, die van hun lenden tot hun dijen reiken om hun schaamte te bedekken."},{"book":"Exodus","chapter":"28","verse":"43","text":"Aäron en zijn zonen moeten ze dragen, wanneer zij de openbaringstent binnengaan of tot het altaar naderen, om in het heiligdom dienst te verrichten; anders zouden zij schuld op zich laden en sterven. Dit is een altijdgeldend voorschrift voor hem en zijn nakomelingschap."}]}