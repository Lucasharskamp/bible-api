{"data":[{"book":"ЁВА","chapter":"28","verse":"1","text":"Так! У срэбра ёсьць вытокавая жыліна, і ў золата месца, дзе яго плавяць."},{"book":"ЁВА","chapter":"28","verse":"2","text":"Жалеза здабываецца зь зямлі; з каменьня выплаўляецца медзь."},{"book":"ЁВА","chapter":"28","verse":"3","text":"Чалавек кладзе мяжу цемры і старанна шукае камень у змроку і цяні сьмяротным."},{"book":"ЁВА","chapter":"28","verse":"4","text":"Выкопваюць рудню ў мясьцінах, забытых нагою, спускаюцца ўглыбіню, вісяць і зыбаюцца ўдалечыні ад людзей."},{"book":"ЁВА","chapter":"28","verse":"5","text":"Зямля, на якой вырастае хлеб, усярэдзіне перакапана як бы агнём."},{"book":"ЁВА","chapter":"28","verse":"6","text":"Камяні яе - месца сапфіра, і ў ёй пясчынкі золата."},{"book":"ЁВА","chapter":"28","verse":"7","text":"Сьцежкі туды ня ведае драпежная птушка, і ня бачыла яе вока каршуна;"},{"book":"ЁВА","chapter":"28","verse":"8","text":"не тапталі яе львы, і не хадзіў па ёй шакал."},{"book":"ЁВА","chapter":"28","verse":"9","text":"На граніт кладзе ён руку сваю, з коранем перакульвае горы;"},{"book":"ЁВА","chapter":"28","verse":"10","text":"у камянях прасякае каналы, і ўсё каштоўнае бачыць вока ягонае;"},{"book":"ЁВА","chapter":"28","verse":"11","text":"спыняе цячэньне патокаў і схаванае выносіць на сьвятло."},{"book":"ЁВА","chapter":"28","verse":"12","text":"Але дзе мудрасьць жыве? і дзе месца розуму?"},{"book":"ЁВА","chapter":"28","verse":"13","text":"Ня ведае чалавек цаны яе, і яна ня жыве на зямлі жывых."},{"book":"ЁВА","chapter":"28","verse":"14","text":"Бездань кажа: не ўва мне яна; і мора кажа: не ў мяне."},{"book":"ЁВА","chapter":"28","verse":"15","text":"Не даецца яна за золата, і не набываецца яна за вагу срэбра."},{"book":"ЁВА","chapter":"28","verse":"16","text":"Не ацэньваецца яна золатам Афірскім, ні каштоўным аніксам, ні сапфірам;"},{"book":"ЁВА","chapter":"28","verse":"17","text":"не раўняецца зь ёю золата і крышталь, і ня выменяеш яе на посуд з чыстага золата."},{"book":"ЁВА","chapter":"28","verse":"18","text":"А пра каралы і жэмчуг і згадваць няма чаго, і набыцьцё мудрасьці вышэй за рубіны."},{"book":"ЁВА","chapter":"28","verse":"19","text":"Не раўняецца зь ёю тапаз Эфіопскі; чыстым золатам не ацэньваецца яна."},{"book":"ЁВА","chapter":"28","verse":"20","text":"Адкуль жа выходзіць мудрасьць? і дзе месца розуму?"},{"book":"ЁВА","chapter":"28","verse":"21","text":"Схавана яна ад вачэй усяго жывога і ад птушак нябесных утоена."},{"book":"ЁВА","chapter":"28","verse":"22","text":"Авадон і сьмерць кажуць: вушамі нашымі чулі мы чутку пра яе."},{"book":"ЁВА","chapter":"28","verse":"23","text":"Бог ведае шлях яе, і Ён ведае месца яе."},{"book":"ЁВА","chapter":"28","verse":"24","text":"Бо бачыць да краёў зямлі і бачыць пад усім небам."},{"book":"ЁВА","chapter":"28","verse":"25","text":"Калі Ён ветру даваў вагу і разьмяшчаў ваду па меры,"},{"book":"ЁВА","chapter":"28","verse":"26","text":"калі назначаў статут дажджу і шлях маланцы громаноснай,"},{"book":"ЁВА","chapter":"28","verse":"27","text":"тады Ён бачыў яе і паказаў яе, падрыхтаваў яе і яшчэ выпрабаваў яе"},{"book":"ЁВА","chapter":"28","verse":"28","text":"і сказаў чалавеку: вось страх Гасподні ёсьць сапраўдная мудрасьць, і аддаленьне ад ліха - розум."}]}