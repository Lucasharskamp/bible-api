{"data":[{"book":"2 Mose","chapter":"20","verse":"1","text":"Afei, Onyankopɔn kaa nsɛm yi kyerɛɛ wɔn:"},{"book":"2 Mose","chapter":"20","verse":"2","text":"“Mene Awurade, mo Onyankopɔn a meyii mo firii nkoasom mu wɔ Misraim no."},{"book":"2 Mose","chapter":"20","verse":"3","text":"“Monnsom onyame foforɔ biara nnka me ho."},{"book":"2 Mose","chapter":"20","verse":"4","text":"Monnyɛ ohoni anaa biribiara a ɛsɛ adeɛ a ɛwɔ ewiem, anaa deɛ ɛwɔ asase so, anaa deɛ ɛwɔ nsuo mu, anaa deɛ ɛwɔ asase ase."},{"book":"2 Mose","chapter":"20","verse":"5","text":"Monnkoto ohoni biara nsom no ɛkwan biara so, na me, Awurade mo Onyankopɔn, meyɛ ninkunfoɔ. Na me ne onyame foforɔ bi nkyɛ mo dɔ a modɔ me no. Na sɛ nnipa bi bɔne a wayɛ enti metwe wɔn aso a, metwe wɔn aso kɔsi wɔn awontoatoasoɔ a wɔtan me no nyinaa so."},{"book":"2 Mose","chapter":"20","verse":"6","text":"Na medɔ awoɔ ntoatoasoɔ mpem a wɔdɔ me na wɔdi mʼahyɛdeɛ so."},{"book":"2 Mose","chapter":"20","verse":"7","text":"Mommmɔ Awurade Onyankopɔn din basabasa. Sɛ moyɛ saa a, ɔbɛbu mo fɔ."},{"book":"2 Mose","chapter":"20","verse":"8","text":"Monkae homeda na monni no sɛ ɛda kronkron."},{"book":"2 Mose","chapter":"20","verse":"9","text":"Nnansia na momfa nyɛ mo nnwuma nyinaa,"},{"book":"2 Mose","chapter":"20","verse":"10","text":"na ɛda a ɛtɔ so nson no yɛ homeda ma Awurade Onyankopɔn. Saa ɛda no, ɛnsɛ sɛ moyɛ adwuma biara; ɛnsɛ sɛ mo mmammarima, mo mmabaa anaa mo asomfoɔ anaa mo anantwie anaa mo ahɔhoɔ yɛ adwuma biara."},{"book":"2 Mose","chapter":"20","verse":"11","text":"Ɛfiri sɛ, Awurade de nna nsia na ɛbɔɔ ɛsoro, asase ne ɛpo ne biribiara a ɛwɔ ne nyinaa mu, ɛnna ɔhomee ne nnanson so; enti ɔhyiraa homeda no so sɛ wɔmfa nhome."},{"book":"2 Mose","chapter":"20","verse":"12","text":"Di wʼagya ne wo maame ni na wo nna aware wɔ asase a Awurade, wo Onyankopɔn, de bɛma wo no."},{"book":"2 Mose","chapter":"20","verse":"13","text":"Nni awu."},{"book":"2 Mose","chapter":"20","verse":"14","text":"Nsɛe awadeɛ."},{"book":"2 Mose","chapter":"20","verse":"15","text":"Mmɔ korɔno."},{"book":"2 Mose","chapter":"20","verse":"16","text":"Nni adansekurumu."},{"book":"2 Mose","chapter":"20","verse":"17","text":"Mma wʼani mmerɛ wo yɔnko fie anaa ne yere anaa nʼasomfoɔ anaa nʼanantwie anaa ne mfunumu anaa biribiara a ɛyɛ ne dea.”"},{"book":"2 Mose","chapter":"20","verse":"18","text":"Nnipa no nyinaa hunuu ayerɛmo ne wisie kumɔnn wɔ bepɔ no so. Wɔtee aprannaa ne totorobɛnto nne a ɛyɛ hu a ɛrebɔ dendeenden. Enti, wɔte gyinaeɛ a ehu ama wɔn ho rewoso."},{"book":"2 Mose","chapter":"20","verse":"19","text":"Wɔka kyerɛɛ Mose sɛ, “Ka asɛm biara a Onyankopɔn aka akyerɛ wo sɛ ka kyerɛ yɛn, na yɛbɛtie. Na mma Onyankopɔn ankasa nkasa nkyerɛ yɛn na yɛanwuwu.”"},{"book":"2 Mose","chapter":"20","verse":"20","text":"Mose nso ka kyerɛɛ wɔn sɛ, “Monnsuro na Onyankopɔn pɛ sɛ ɔda ne tumi adi kyerɛ mo sɛdeɛ ɛbɛyɛ a, ɛfiri ɛnnɛ rekɔ, mobɛsuro sɛ mobɛyɛ bɔne atia no.”"},{"book":"2 Mose","chapter":"20","verse":"21","text":"Nanso, nnipa no tee wɔn ho gyinaa akyirikyiri baabi. Mose deɛ, ɔwuraa esum kabii no mu kɔɔ baabi a Onyankopɔn wɔ hɔ."},{"book":"2 Mose","chapter":"20","verse":"22","text":"Awurade ka kyerɛɛ Mose sɛ, “Ka saa asɛm yi kyerɛ Israelfoɔ no. ‘Modi ho adanseɛ nokorɛm sɛ, mefiri soro ada me pɛ adi akyerɛ mo."},{"book":"2 Mose","chapter":"20","verse":"23","text":"Monkae sɛ ɛnsɛ sɛ moyɛ anaa mosom ahoni a wɔde sika anaa dwetɛ anaa biribi foforɔ ayɛ."},{"book":"2 Mose","chapter":"20","verse":"24","text":"“ ‘Dɔteɛ afɔrebukyia na monyɛ mma me. Ɛso na mommɔ mo afɔdeɛ mma me. Mo ɔhyeɛ afɔdeɛ ne asomdwoeɛ afɔdeɛ a mode nnwan ne anantwie bɔ no nyinaa mommɔ mma me. Baabi a mɛkyerɛ mo sɛ monsi afɔrebukyia no na monsi na mɛba hɔ abɛhyira mo."},{"book":"2 Mose","chapter":"20","verse":"25","text":"Motumi de aboɔ nso si afɔrebukyia, nanso aboɔ a wɔntwaeɛ na momfa nsi. Sɛ mode afidie bi twa aboɔ no di no adwini a, ɛnyɛ sɛ wɔde si, ɛfiri sɛ, moagu ho fi."},{"book":"2 Mose","chapter":"20","verse":"26","text":"Monnyɛ atrapoe mma afɔrebukyia no anyɛ saa a, obi bɛhwɛ mo ntadeɛ ase ahunu mo adagya mu.’"}]}