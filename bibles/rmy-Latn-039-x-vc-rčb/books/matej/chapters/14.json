{"data":[{"book":"Matej","chapter":"14","verse":"1","text":"Ande godoja vrjama o Irod, savo sas vladari ande Galileja, ašundas o glaso palo Isus."},{"book":"Matej","chapter":"14","verse":"2","text":"Askal phendas pire slugenđe: “Godova si o Jovano savo bolelas. Vo uštilo andar e mule, thaj zato ćerel čudurja.”"},{"book":"Matej","chapter":"14","verse":"3","text":"A o Irod godova phendas zato kaj majsigo astardas e Jovano, phangla les, thaj čhudales ande tamnica zato kaj lijas e Irodijada savi sas romnji lešće phralešći e Filipešći."},{"book":"Matej","chapter":"14","verse":"4","text":"A o Jovano stalno motholas e Irodešće: “Tut naj pravo te les lat romnjaće!”"},{"book":"Matej","chapter":"14","verse":"5","text":"Zbog godova o Irod kamlas te mudarel les, ali darajlo katar o them, kaj o them smatrinas e Jovano kaj si proroko."},{"book":"Matej","chapter":"14","verse":"6","text":"Ali kana sas e Irodesko bijando đes, e Irodijaći čhej teljarda te ćhelel angle savorende. E Irodešće godova zurales sviđosajlo,"},{"book":"Matej","chapter":"14","verse":"7","text":"zato halas laće solah kaj dela lat sogod rodela lestar."},{"book":"Matej","chapter":"14","verse":"8","text":"A voj sikadi katar pešći dej phendas: “Deman akate po tijari o šoro e Jovanosko savo bolelas!”"},{"book":"Matej","chapter":"14","verse":"9","text":"O caro Irod ražalostisajlo, ali zbog godova kaj či kamlas te prekršil e solah angle manuša save sas okote, zapovedisardas te den lat."},{"book":"Matej","chapter":"14","verse":"10","text":"Thaj bičhaldas e manušen ande tamnica te čhinen tele e Jovanosko šoro."},{"book":"Matej","chapter":"14","verse":"11","text":"E manuša askal andine e Jovanesko šoro po tijari thaj dine les e Irodijaće čhejaće a voj inđarda les pire dejaće."},{"book":"Matej","chapter":"14","verse":"12","text":"Askal e Jovanošće učenikurja aviline, line e Jovanesko telo thaj prahosardine les. Askal đele thaj mothodine e Isusešće so sas."},{"book":"Matej","chapter":"14","verse":"13","text":"Kana o Isus ašundas godova, dijas ando čamco thaj đelotar okotar po pusto than te avel korkoro. Ali kana godova ašundas o them teljardine phujatar pale leste andar pire gava."},{"book":"Matej","chapter":"14","verse":"14","text":"Kana o Isus inkljisto andar o čamco, dikhlas e bute theme, sažalisajlo pe lende thaj sastardas lenđe nasvalen."},{"book":"Matej","chapter":"14","verse":"15","text":"Kana peli e rjat avile leste lešće učenikurja thaj phendine lešće: “Akava si pusto krajo, a već si kasno. Muk e theme te džal pe okolne gava te ćinen pešće vareso te han!”"},{"book":"Matej","chapter":"14","verse":"16","text":"A o Isus phendas lenđe: “Či trubun te džan. Tumen den len te han.”"},{"book":"Matej","chapter":"14","verse":"17","text":"Von phendine lešće: “Amen naj akate khanči aver osim pandž mangre thaj duj mačhe!”"},{"book":"Matej","chapter":"14","verse":"18","text":"A o Isus phendas: “Anen godova mande.”"},{"book":"Matej","chapter":"14","verse":"19","text":"Askal zapovedisardas e themešće te bešel pe čar. Lijas e pandž mangre thaj e duj mačhe, dikhlas prema o nebo thaj zahvalisardas e Devlešće palo habe. Phaglas o mangro thaj dija pire učenikonenđe, a e učenikurja e manušenđe."},{"book":"Matej","chapter":"14","verse":"20","text":"Thaj savora haline thaj čaljile. A e učenikurja ćidine još dešuduj pherde korpe katar e kotora save ačhiline."},{"book":"Matej","chapter":"14","verse":"21","text":"A okola save haline sas pandž milja roma, a nas đinade e manušnja thaj e čhavra save sas lenca."},{"book":"Matej","chapter":"14","verse":"22","text":"Odma posle godova o Isus zapovedisardas pire učenikonenđe te den ando čamco thaj te džan angle leste pe okoja rig, dok vo či mućel e theme te džantar."},{"book":"Matej","chapter":"14","verse":"23","text":"Nakon so muklas e themes te džantar, lijapes opre pe gora, korkoro te molil pes. Kana peli e rjat, vo sas još okote korkoro."},{"book":"Matej","chapter":"14","verse":"24","text":"A o čamco ande savo sas e učenikurja sas već dur katar e obala, mardo katar e talasurja kaj plovilas suprotno katar e balval."},{"book":"Matej","chapter":"14","verse":"25","text":"A varekaj katar e trin dži ke šov saturja detharinako, o Isus avilo dži ke učenikurja gajda kaj phirelas po paj ando jezero."},{"book":"Matej","chapter":"14","verse":"26","text":"Kana e učenikurja dikhline e Isuse sar phirel po paj karingal lende, e darasa čhutine muj: “Godova si o duho!”"},{"book":"Matej","chapter":"14","verse":"27","text":"O Isus odma phendas lenđe: “Na daran! Me sem!”"},{"book":"Matej","chapter":"14","verse":"28","text":"A o Petar phendas lešće: “Gospode, ako san tu, zapovedisar te avav tute po paj!”"},{"book":"Matej","chapter":"14","verse":"29","text":"A o Isus phendas lešće: “Av!” O Petar inkljisto andar o čamco thaj počnisardas te phirel po paj karingal o Isus."},{"book":"Matej","chapter":"14","verse":"30","text":"Ali kana dikhlas kozom si zurali e balval, darajlo thaj teljarda te tonil thaj čhol muj: “Gospode, spasisar man kaj tasadova!”"},{"book":"Matej","chapter":"14","verse":"31","text":"O Isus odma inzarda piro vas, astarda les thaj phendas: “O manušeja cikne paćipava, sostar posumnjisardan?”"},{"book":"Matej","chapter":"14","verse":"32","text":"Kana linepe opre ando čamco, e balval ačhili."},{"book":"Matej","chapter":"14","verse":"33","text":"A e učenikurja save sas ando čamco peline pe koča angle leste thaj phendine: “Tu san čače o Čhavo e Devlesko!”"},{"book":"Matej","chapter":"14","verse":"34","text":"A o Isus thaj lešće učenikurja preplovisardine o jezero, thaj aresline po kopno ando Genisaret."},{"book":"Matej","chapter":"14","verse":"35","text":"Thaj e manuša andar godova than pindžardine e Isuse, razglasisardine godova pe sasto krajo kaj avilo thaj andine leste sa e nasvalen."},{"book":"Matej","chapter":"14","verse":"36","text":"Molisardine e Isuse te mućel len te astaren pe samo palo ćoško katar lešći haljina. Thaj savora save dotaknisardine les potpuno sastile."}]}