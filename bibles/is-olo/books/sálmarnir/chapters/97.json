{"data":[{"book":"Sálmarnir","chapter":"97","verse":"1","text":"Drottinn er konungur! Allur heimurinn gleðjist! Fagnið þið eyjar við ysta haf!"},{"book":"Sálmarnir","chapter":"97","verse":"2","text":"Tignarleg ský umlykja hann. Réttlæti og réttvísi eru undirstöður hásætis hans."},{"book":"Sálmarnir","chapter":"97","verse":"3","text":"Eldur gengur út frá honum og eyðir öllum óvinum hans."},{"book":"Sálmarnir","chapter":"97","verse":"4","text":"Elding hans leiftrar og lýsir upp jörðina. Heimurinn skelfur af ótta."},{"book":"Sálmarnir","chapter":"97","verse":"5","text":"Fjöllin bráðna eins og vax fyrir Drottni."},{"book":"Sálmarnir","chapter":"97","verse":"6","text":"Himnarnir kunngera réttlæti hans og allar þjóðir sjá dýrð hans."},{"book":"Sálmarnir","chapter":"97","verse":"7","text":"Allir skurðgoðadýrkendur verða til skammar – þeir sem stæra sig af falsguðum – því að allir slíkir guðir verða að beygja sig fyrir Drottni."},{"book":"Sálmarnir","chapter":"97","verse":"8-9","text":"Jerúsalem og borgirnar í Júda hafa heyrt af réttvísi þinni, Drottinn, og fagna, því að þú ríkir með reisn yfir allri jörðinni og ert hátt yfir alla aðra guði hafinn."},{"book":"Sálmarnir","chapter":"97","verse":"10","text":"Drottinn elskar þá sem hata hið illa. Hann verndar líf fylgjenda sinna og frelsar þá undan óguðlegum."},{"book":"Sálmarnir","chapter":"97","verse":"11","text":"Ljós skal lýsa hinum réttlátu og gleði hlotnast hinum góðu."},{"book":"Sálmarnir","chapter":"97","verse":"12","text":"Allir réttlátir fagni fyrir Drottni og vegsami hans heilaga nafn."}]}