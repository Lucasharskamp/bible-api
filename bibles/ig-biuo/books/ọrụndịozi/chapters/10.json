{"data":[{"book":"Ọrụ Ndị Ozi","chapter":"10","verse":"1","text":"Nʼoge ahụ, o nwere otu nwoke bi na Sizaria, aha ya bụ Kọnelịọs. O bụ ọchịagha na-elekọta narị ndị agha si na mpaghara Itali."},{"book":"Ọrụ Ndị Ozi","chapter":"10","verse":"2","text":"Nwoke a na ezinaụlọ ya bụ ndị na-asọpụrụ ma na-atụkwa egwu Chineke. Ọ na-enyere ndị ogbenye aka na-ekpekwara Chineke mgbe niile."},{"book":"Ọrụ Ndị Ozi","chapter":"10","verse":"3","text":"Otu ụbọchị, nʼihe dịka elekere atọ nke ehihie, ọ hụrụ ọhụ ebe otu mmụọ ozi nke Chineke bịakwutere ya sị ya, “Kọnelịọs!”"},{"book":"Ọrụ Ndị Ozi","chapter":"10","verse":"4","text":"Kọnelịọs lekwasịrị ya anya nʼegwu jụọ ya sị, “Onyenwe m, ọ bụ gịnị?”"},{"book":"Ọrụ Ndị Ozi","chapter":"10","verse":"5","text":"Ugbu a, zie ndị ikom ka ha gaa nʼobodo Jopa kpọta otu onye aha ya bụ Saimọn, onye a na-akpọkwa Pita."},{"book":"Ọrụ Ndị Ozi","chapter":"10","verse":"6","text":"Ọ bụ ọbịa nʼụlọ otu nwoke a na-akpọ Saimọn, onye na-edozi akpụkpọ anụ. Onye ụlọ ya dị nʼakụkụ osimiri.”"},{"book":"Ọrụ Ndị Ozi","chapter":"10","verse":"7","text":"Mgbe mmụọ ozi ahụ gwara ya okwu pụrụ, ọ kpọrọ ndị ohu ya abụọ na otu nʼime ndị agha na-eche ya nche nke na-atụkwa egwu Chineke."},{"book":"Ọrụ Ndị Ozi","chapter":"10","verse":"8","text":"Mgbe ọ kọchara ha ihe niile, o zigara ha Jopa."},{"book":"Ọrụ Ndị Ozi","chapter":"10","verse":"9","text":"Nʼechi ya, mgbe ha nọ nso nʼebe ahụ, nʼihe dịka elekere iri na abụọ nke ehihie, Pita rigooro nʼelu ụlọ ahụ ikpe ekpere."},{"book":"Ọrụ Ndị Ozi","chapter":"10","verse":"10","text":"Agụụ bidoro ịgụ ya, ọ chọọ ihe ọ ga-eri. Ma mgbe a na-akwado nri, ọ hụrụ ọhụ."},{"book":"Ọrụ Ndị Ozi","chapter":"10","verse":"11","text":"Ọ hụrụ ka eluigwe meghere, hụkwa ihe dịka akwa ọcha dị obosara nke e sitere nʼakụkụ anọ ya na-ewedata nʼala."},{"book":"Ọrụ Ndị Ozi","chapter":"10","verse":"12","text":"Ihe dị nʼime ya: bụ ụmụ anụmanụ dị iche iche, ndị nwere ụkwụ anọ, ma anụ ndị na-akpụ akpụ nʼala na ụmụ nnụnụ nke igwe."},{"book":"Ọrụ Ndị Ozi","chapter":"10","verse":"13","text":"Mgbe ahụ, ọ nụrụ olu na-asị, “Pita bilie, gbuo ma riekwa.”"},{"book":"Ọrụ Ndị Ozi","chapter":"10","verse":"14","text":"Ma Pita sịrị, “Mba, Onyenwe m. Ọ dịbeghị mgbe m riri ihe ọbụla rụrụ arụ maọbụ nke na-adịghị ọcha.”"},{"book":"Ọrụ Ndị Ozi","chapter":"10","verse":"15","text":"Olu ahụ gwara ya nke ugboro abụọ, “Akpọla ihe ọbụla ihe rụrụ arụ bụ nke Chineke mere ka ọ dị ọcha.”"},{"book":"Ọrụ Ndị Ozi","chapter":"10","verse":"16","text":"Ihe a mere ugboro atọ, ngwangwa, e weghachikwara ya nʼeluigwe."},{"book":"Ọrụ Ndị Ozi","chapter":"10","verse":"17","text":"Mgbe Pita nọ na-atule ihe ọhụ ahụ pụtara bụ nke gbakwara ya gharịị, lee, ndị ikom ahụ Kọnelịọs zipụrụ abịarutela kwụsị nʼọnụ ụzọ, na-ajụ ebe ụlọ Saimọn dị."},{"book":"Ọrụ Ndị Ozi","chapter":"10","verse":"18","text":"Ha kpọrọ oku ịjụ ma Saimọn onye a na-akpọ Pita ọ nọ nʼụlọ ahụ."},{"book":"Ọrụ Ndị Ozi","chapter":"10","verse":"19","text":"Ka Pita nọrịị na-atụgharị uche nʼihe ọhụ ahụ pụtara, Mmụọ Nsọ gwara ya, “Lee, mmadụ atọ guzo nʼọnụ ụzọ ugbu a. Ha chọkwara ịhụ gị."},{"book":"Ọrụ Ndị Ozi","chapter":"10","verse":"20","text":"Bilie, rịda jekwuru ha ngwangwa, enwela obi abụọ ị soro ha gawa, nʼihi na ọ bụ m zitere ha.”"},{"book":"Ọrụ Ndị Ozi","chapter":"10","verse":"21","text":"Pita jekwuru ndị ikom ahụ, sị, “Ọ bụ m bụ onye unu na-achọ, gịnị ka unu na-achọrọ m?”"},{"book":"Ọrụ Ndị Ozi","chapter":"10","verse":"22","text":"Ha sịrị, “Ọ bụ Kọnelịọs onyeisi agha na-elekọta narị ndị agha zitere anyị. Ọ bụ onye ezi omume nke na-atụ egwu Chineke, bụrụkwa onye ndị Juu niile na-asọpụrụ. Mmụọ ozi dị nsọ gwara ya ka ọ kpọta gị nʼụlọ ya, ịnụ ihe i nwere ikwu.”"},{"book":"Ọrụ Ndị Ozi","chapter":"10","verse":"23","text":"Ya mere, ọ kpọbatara ha nʼụlọ dịka ndị ọbịa."},{"book":"Ọrụ Ndị Ozi","chapter":"10","verse":"24","text":"Nʼụbọchị na-esota ya, ha bịaruru Sizaria. Kọnelịọs nọrịị na-eche ha, ya na ndị ezinaụlọ ya, na ndị ikwu na ibe ya, na ndị enyi ya ọ kpọrọ."},{"book":"Ọrụ Ndị Ozi","chapter":"10","verse":"25","text":"Mgbe Pita batara, Kọnelịọs zutere ya, daa nʼala nʼụkwụ ya, kpọọrọ ya isi nʼala."},{"book":"Ọrụ Ndị Ozi","chapter":"10","verse":"26","text":"Ma Pita selitara ya elu sị, “Bilie ọtọ, mụ onwe m bụkwa mmadụ.”"},{"book":"Ọrụ Ndị Ozi","chapter":"10","verse":"27","text":"Mgbe ha na-ekwurịta okwu, ọ banyere nʼime ụlọ ma hụ igwe mmadụ ka ha zukọtara."},{"book":"Ọrụ Ndị Ozi","chapter":"10","verse":"28","text":"Ọ sịrị ha, “Unu maara nke ọma na ọ bụ ihe megidere iwu na onye Juu na onye mba ọzọ ga-enwe mmekọrịta maọbụ gaa leta onye mba ọzọ. Ma Chineke ezila m na m ekwesighị ịkpọ mmadụ ọbụla onye rụrụ arụ maọbụ onye na-adịghị ọcha."},{"book":"Ọrụ Ndị Ozi","chapter":"10","verse":"29","text":"Nʼihi nke a, ọ bụ ya mere m jiri bịa mgbe akpọrọ m na-ajụghị ajụjụ. Ma ka m jụọ ugbu a ihe mere unu ji kpọọ m?”"},{"book":"Ọrụ Ndị Ozi","chapter":"10","verse":"30","text":"Kọnelịọs sịrị, “Nʼụbọchị anọ gara aga, mgbe m nọ na-ekpe ekpere nʼoge ehihie nʼụlọ m, nʼihe dịka elekere atọ, na mberede, ahụrụ m nwoke yi uwe na-enwu ọcha ka o guzoro nʼihu m."},{"book":"Ọrụ Ndị Ozi","chapter":"10","verse":"31","text":"Ọ sịrị, Kọnelịọs, ‘Chineke anụla ekpere gị ma chetakwa onyinye ị na-enye ndị ogbenye."},{"book":"Ọrụ Ndị Ozi","chapter":"10","verse":"32","text":"Ziga nʼobodo Jopa nʼụlọ otu nwoke a na-akpọ Saimọn, onye na-edozi akpụkpọ anụ. O bi nʼakụkụ osimiri.’ Nʼebe ahụ ha ga-ahụkwa otu onye ọbịa aha ya bụ Saimọn a na-akpọ Pita."},{"book":"Ọrụ Ndị Ozi","chapter":"10","verse":"33","text":"Ọ bụ nʼihi nke a ka m ji mee ngwangwa zie ka a kpọọ gị. Ọ dị mma na ị bịara. Ugbu a, anyị niile ezukọtala nʼebe a nʼihu Chineke ịnụrụ ihe niile Onyenwe anyị chọrọ ka ị gwa anyị.”"},{"book":"Ọrụ Ndị Ozi","chapter":"10","verse":"34","text":"Mgbe ahụ Pita meghere ọnụ ya sị, “Ugbu a, aghọtala m nʼezie na Chineke abụghị onye na-ele mmadụ anya nʼihu."},{"book":"Ọrụ Ndị Ozi","chapter":"10","verse":"35","text":"Kama nʼime mba ọbụla, onye ọbụla na-atụ egwu ya na onye na-arụ ọrụ ezi omume ka ọ na-anabata."},{"book":"Ọrụ Ndị Ozi","chapter":"10","verse":"36","text":"Unu maara ihe banyere oziọma ahụ o zigaara ndị Izrel niile, nke na-akọ akụkọ oziọma nke udo site na Jisọs Kraịst onye bụ Onyenwe anyị nʼihe niile."},{"book":"Ọrụ Ndị Ozi","chapter":"10","verse":"37","text":"Okwu ahụ gbasara nʼala Judịa niile, malite na Galili mgbe Jọn kwusachara baptizim nke ya."},{"book":"Ọrụ Ndị Ozi","chapter":"10","verse":"38","text":"Otu Chineke si were Mmụọ Nsọ na ike wụkwasị Jisọs onye Nazaret dịka mmanụ, na otu o si jegharịa na-eme mma na-agwọkwa ndị niile ekwensu na-emekpa ahụ, nʼihi na Chineke nọnyeere ya."},{"book":"Ọrụ Ndị Ozi","chapter":"10","verse":"39","text":"“Anyị bụ ndị akaebe ihe niile o mere nʼala ndị Juu na nʼime Jerusalem. Ha gburu ya site nʼịkpọgide ya nʼelu obe."},{"book":"Ọrụ Ndị Ozi","chapter":"10","verse":"40","text":"Ma Chineke mere ka o si nʼọnwụ bilite mgbe ụbọchị atọ gasịrị. E mekwara ka ndị mmadụ hụ ya anya."},{"book":"Ọrụ Ndị Ozi","chapter":"10","verse":"41","text":"Ọ bụghị mmadụ niile kama ọ bụ naanị anyị ndị Chineke họpụtara, dịka ndị akaebe, ndị soro ya rie ma ṅụọkwa mgbe o si nʼọnwụ bilie."},{"book":"Ọrụ Ndị Ozi","chapter":"10","verse":"42","text":"O nyere anyị iwu ka anyị gaa zisaa oziọma nʼebe niile, ịkọwa na ọ bụ ya ka Chineke họpụtara ịbụ onye ikpe nke ndị dị ndụ na ndị nwụrụ anwụ."},{"book":"Ọrụ Ndị Ozi","chapter":"10","verse":"43","text":"Ndị amụma niile gbara ama ihe banyere ya na onye ọbụla nke kweere na ya ga-enweta mgbaghara mmehie site nʼaha ya.”"},{"book":"Ọrụ Ndị Ozi","chapter":"10","verse":"44","text":"Mgbe Pita nọ na-ekwu okwu, Mmụọ Nsọ bịakwasịrị ndị niile nụrụ okwu a."},{"book":"Ọrụ Ndị Ozi","chapter":"10","verse":"45","text":"Nke a juru ndị e biri ugwu nʼetiti ndị kwere ekwe soro Pita bịa anya otu e siri mee ka ndị mba ọzọ nata onyinye Mmụọ Nsọ ahụ."},{"book":"Ọrụ Ndị Ozi","chapter":"10","verse":"46","text":"Nʼihi na ha nụrụ ka ha na-ekwu okwu nʼasụsụ dị iche iche na-etokwa Chineke."},{"book":"Ọrụ Ndị Ozi","chapter":"10","verse":"47","text":"“Ọ dị onye pụrụ igbochi anyị ime ndị a baptizim. Ndị natara Mmụọ Nsọ dị ka anyị onwe anyị?”"},{"book":"Ọrụ Ndị Ozi","chapter":"10","verse":"48","text":"Nʼihi nke a, o nyere iwu ka e mee ha baptizim nʼaha Jisọs Kraịst. Ha rịọrọ ya ka ọ nọnyere ha ụbọchị ole na ole."}]}