{"data":[{"book":"تِمٌتٍ عِ","chapter":"4","verse":"1","text":"عَلَ شَشِلِ عَ مَسٍنمَ نّ وٌن بّ عَ قِيشّ رَ، عَ ندٍيٍ قَمَ نّ دَنشَنِيَ رَبٌلٌدٍ وَشَتِ دْنشْي كُي، عٍ قَ بِرَ حِننّ وُلٍ قَلّيٍ نُن عٍ شَ شَرَنيِيٍ قْشْ رَ."},{"book":"تِمٌتٍ عِ","chapter":"4","verse":"2","text":"وُلٍ قَلّ قِلَنكَقُييٍ مِشِيٍ مَدَشُمَ. عٍ شَشِلِ بَلَنشِ فبٍن."},{"book":"تِمٌتٍ عِ","chapter":"4","verse":"3","text":"عٍ تْنيِ دْشْمَ قُتِ شِرِقٍ رَ، عَ نُن دٌنسٍ ندٍيٍ دٌنقٍ رَ، عَلَ نَشٍيٍ دَاشِ عَلَكٌ دَنشَنِيَتْييٍ نُن نْندِ قَلّيٍ شَ عٍ دٌن تَنتُي رَ."},{"book":"تِمٌتٍ عِ","chapter":"4","verse":"4","text":"عَلَ سٍ نَشَن بِرِن دَاشِ، عَ قَن. عَ مُ رَهَرَ مُشِ مِشِيٍ بّ نَشٍيٍ عَ دٌنمَ تَنتُي رَ،"},{"book":"تِمٌتٍ عِ","chapter":"4","verse":"5","text":"بَرِ مَ عَلَ شَ مَسٍنيِ نُن عَلَ مَشَندِ نَ رَ سّنِيّنمَ."},{"book":"تِمٌتٍ عِ","chapter":"4","verse":"6","text":"شَ عِ نَ نْندِ مَسٍن عِ نفَشَكٍرٍنيِيٍ بّ، عِ بَرَ قِندِ عَلَ شَ مِشِ سُفَندِشِ عِسَ شَ وَلِكّ قَنيِ رَ، نَشَن عِ بَلٌمَ دَنشَنِيَ مَسٍنيِ نُن شَرَنيِ قَنيِ رَ، عِ بِرَ مَ نَشَن قْشْ رَ."},{"book":"تِمٌتٍ عِ","chapter":"4","verse":"7","text":"عِ نَشَ قٍ قُقَقُ مَدْشْ كِينِ رَ دَنشَنِيَ مُ نَشَن كُي. عِ شَ عَلَ قٍ سُشُ سْوبّ رَ."},{"book":"تِمٌتٍ عِ","chapter":"4","verse":"8","text":"مِشِيٍ مّينِقٍ عٍ قَتٍ مَ، نَ تِدٍ مُ فبٌ عَلْ عٍ نَ عٍ شَشِلِ يَكَ بَ. نَ شَشِلِ يَكَ بَ نَن قَمَ قِندِدٍ مِشِيٍ بّ مُنَقَنيِ رَ دُنِحَ نُن عَلِفِيَمَ."},{"book":"تِمٌتٍ عِ","chapter":"4","verse":"9","text":"نْندِ مَسٍنيِ نَن يَ وٌن بِرِن لَن وٌن شَ لَ نَشَن نَ؛"},{"book":"تِمٌتٍ عِ","chapter":"4","verse":"10","text":"وٌن وَلِمَ تُننَبّشِ نَن نَ، بَرِ مَ وٌن شَشِلِ تِشِ عَلَ حِحّ رَ، نَشَن قِندِشِ عَدَ مَدِ بِرِن نَكِسِمَ رَ، عَ فبٍنفبٍنيِ دَنشَنِيَتْييٍ."},{"book":"تِمٌتٍ عِ","chapter":"4","verse":"11","text":"نَ نَن نَ كِ، عِ شَ نَ يَامَرِ بِرِن مَسٍن مِشِيٍ بّ، عِ شَ عٍ شَرَن نَ سّرِيّيٍ رَ."},{"book":"تِمٌتٍ عِ","chapter":"4","verse":"12","text":"مِشِ يٌ نَشَ يٌ عِ شَ قٌنِكٍيَ مَ. عِ نَشَن نَبَمَ، عِ شَ قِندِ مِسَالِ رَ دَنشَنِيَتْييٍ بّ عَ لَنمَ عٍ شَ وْيّن كِ نَشّ، عٍ شَ حّرّ كِ نَشّ، عٍ شَ عٍ بٌرٍ شَنُ كِ نَشّ، عٍ شَ دَنشَنِيَ نُن عٍ شَ سّنِيّنيِ شَ لُ كِ نَشّ."},{"book":"تِمٌتٍ عِ","chapter":"4","verse":"13","text":"هَن ﭑ سَ قَمَ تّمُي نَشّ، عِ شَ كِتَابُي شَرَن مِشِيٍ بّ، عِ شَ عٍ رَلِمَنِيَ، عِ شَ عٍ شَرَن."},{"book":"تِمٌتٍ عِ","chapter":"4","verse":"14","text":"عِ نَشَ وَلِ بّحِن نَشَن سٌشِ عِ يِ رَ، مَسٍنيِ تِشِ عَلَ شِلِ رَ عِ شَ قٍ رَ نَشَن مَ، قٌرِيٍ تٌ عٍ بّلّشّ سَ عِ شُنيِ مَ."},{"book":"تِمٌتٍ عِ","chapter":"4","verse":"15","text":"عِ شَ نَ رَبَتُ سّنبّ رَ، عَلَكٌ مِشِ بِرِن شَ عِ حّرّ كِ تٌ عِ سِفَمَ يَرٍ كِ نَشّ."},{"book":"تِمٌتٍ عِ","chapter":"4","verse":"16","text":"مّينِ عِ يّتّ مَ، نُن نَ شَرَنيِ مَ عِ نَشَن تِمَ تُننَبّشِ رَ. شَ عِ نَ رَبَ عِ كِسِمَ نّ، عِ تَن نُن نَشٍيٍ عِ شُي رَ مّمَ."}]}