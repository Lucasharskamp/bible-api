{"data":[{"book":"РЫМЛЯНАЎ","chapter":"3","verse":"1","text":"Дык вось, у чым жа перавага быць Юдэем, альбо якая карысьць ад абразаньня?"},{"book":"РЫМЛЯНАЎ","chapter":"3","verse":"2","text":"Вялікая, ва ўсіх праявах, а найперш у тым, што ім даверана слова Божае."},{"book":"РЫМЛЯНАЎ","chapter":"3","verse":"3","text":"Бо што ж? калі некаторыя ня верылі, хіба ж няверства іхняе зьнішчыць вернасьць Божую?"},{"book":"РЫМЛЯНАЎ","chapter":"3","verse":"4","text":"Зусім не. Бог верны, а кожны чалавек ілжывы, як напісана: «Ты праведны ў словах Тваіх і пераможаш, у судзе Тваім»."},{"book":"РЫМЛЯНАЎ","chapter":"3","verse":"5","text":"А калі нашая няпраўда выяўляе праўду Божую, дык што скажам? няўжо будзе Бог несправядлівы, калі паказвае гнеў? - кажу, па-чалавечы разважаючы."},{"book":"РЫМЛЯНАЎ","chapter":"3","verse":"6","text":"Зусім не. Бо як жа тады Богу судзіць сьвет?"},{"book":"РЫМЛЯНАЎ","chapter":"3","verse":"7","text":"Бо, калі вернасьць Божая ўзвышаецца маёю нявернасьцю на славу Божую, завошта яшчэ мяне ж судзіць, як грэшніка?"},{"book":"РЫМЛЯНАЎ","chapter":"3","verse":"8","text":"І ці ж не рабіць нам зло, каб выйшла на дабро, як некаторыя ўпікаюць нас і кажуць, быццам мы гэтак вучым? Справядлівы суд на такіх."},{"book":"РЫМЛЯНАЎ","chapter":"3","verse":"9","text":"Дык што ж? ці маем мы перавагу? Зусім не; бо мы ўжо даказалі, што як Юдэі, так і Эліны, усе пад грэхам,"},{"book":"РЫМЛЯНАЎ","chapter":"3","verse":"10","text":"як напісана: «няма праведнага аніводнага;"},{"book":"РЫМЛЯНАЎ","chapter":"3","verse":"11","text":"няма, хто разумеў бы; няма, хто Бога шукаў бы;"},{"book":"РЫМЛЯНАЎ","chapter":"3","verse":"12","text":"усе зьбіліся з тропу, нягодныя сталіся ўсе: няма, хто тварыў бы дабро, няма аніводнага»."},{"book":"РЫМЛЯНАЎ","chapter":"3","verse":"13","text":"Горла іхняе - дамавіна адчыненая, лісьлівяць яны языком; атрута асьпідаў у іх на губах;"},{"book":"РЫМЛЯНАЎ","chapter":"3","verse":"14","text":"вусны ў іх поўныя ліхаслоўя і горычы."},{"book":"РЫМЛЯНАЎ","chapter":"3","verse":"15","text":"Ногі ў іх борздыя на праліваньне крыві;"},{"book":"РЫМЛЯНАЎ","chapter":"3","verse":"16","text":"разбурэньне і згубнасьць на іхніх дарогах;"},{"book":"РЫМЛЯНАЎ","chapter":"3","verse":"17","text":"яны ня ведаюць шляхоў міру."},{"book":"РЫМЛЯНАЎ","chapter":"3","verse":"18","text":"Няма страху Божага перад вачамі ў іх»."},{"book":"РЫМЛЯНАЎ","chapter":"3","verse":"19","text":"А мы ведаем, што закон, калі што гаворыць, гаворыць да тых, хто пад законам, так што замыкаюцца ўсякія вусны, і ўвесь сьвет робіцца вінаваты перад Богам,"},{"book":"РЫМЛЯНАЎ","chapter":"3","verse":"20","text":"бо дзеямі закона не апраўдаецца перад Ім ніякая плоць; бо законам спазнаецца грэх."},{"book":"РЫМЛЯНАЎ","chapter":"3","verse":"21","text":"Але сёньня, незалежна ад закона, зьявілася праведнасьць Божая, пра якую сьведчаць закон і прарокі,"},{"book":"РЫМЛЯНАЎ","chapter":"3","verse":"22","text":"праведнасьць Божая празь веру ў Ісуса Хрыста ва ўсіх і на ўсіх вернікаў; бо няма розьніцы,"},{"book":"РЫМЛЯНАЎ","chapter":"3","verse":"23","text":"бо ўсе зграшылі і пазбаўлены славы Божай,"},{"book":"РЫМЛЯНАЎ","chapter":"3","verse":"24","text":"атрымліваючы апраўданьне дарам, паводле мілаты Ягонай, адкупленьнем у Ісусе Хрысьце,"},{"book":"РЫМЛЯНАЎ","chapter":"3","verse":"25","text":"Якога Бог прынёс у ахвяру ўмілажальваньня ў Крыві Ягонай празь веру, для паказу справядлівасьці Ягонай ў дараваньні грахоў, учыненых раней,"},{"book":"РЫМЛЯНАЎ","chapter":"3","verse":"26","text":"у доўгім цярпеньні Божым, для паказу српавядлівасьці Ягонай ў сёньняшні час, - хай зьявіцца Ён справядлівы і апраўдае таго, хто веруе ў Ісуса."},{"book":"РЫМЛЯНАЎ","chapter":"3","verse":"27","text":"Дзе ж тое, чым пахваліцца? зьнішчана. Якім законам? законам учынкаў? Не, а законам веры."},{"book":"РЫМЛЯНАЎ","chapter":"3","verse":"28","text":"Бо мы прызнаём, што чалавек апраўдваецца вераю, незалежна ад дзеяў закона."},{"book":"РЫМЛЯНАЎ","chapter":"3","verse":"29","text":"Няўжо Бог ёсьць Бог Юдэяў толькі, а не й язычнікаў? Вядома, і язычнікаў;"},{"book":"РЫМЛЯНАЎ","chapter":"3","verse":"30","text":"бо адзін Бог, Які апраўдае абрэзаных па веры і неабрэзаных празь веру."},{"book":"РЫМЛЯНАЎ","chapter":"3","verse":"31","text":"Дык вось, ці ж мы не касуем закон вераю? Зусім не; а сьцьвярджаем закон."}]}