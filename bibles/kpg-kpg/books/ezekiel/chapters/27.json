{"data":[{"book":"Ezekiel","chapter":"27","verse":"1","text":"Dimaadua ga helekai mai,"},{"book":"Ezekiel","chapter":"27","verse":"2","text":"“Kooe go tangada dangada, daahili taahili dangada made ang gi Tyre,"},{"book":"Ezekiel","chapter":"27","verse":"3","text":"di waahale dela i tongotai e hai ana huihui anga gi digau huogodoo ala e noho i taalinga di tai. Helekai gi mee i nia mee Tagi go Yihowah e helekai: Tyre, goe e hagapuu gi do madanga huoloo."},{"book":"Ezekiel","chapter":"27","verse":"4","text":"Do lohongo la go lodo tai. Nia daangada ala ne hau goe, ne hai goe be di wagabaalii dela e humalia huoloo."},{"book":"Ezekiel","chapter":"27","verse":"5","text":"Digaula ne hau goe gi nia laagau ‘pine’ mai di Gonduu Hermon mo di laagau ‘cedar’ mai Lebanon dela ne hai di bou."},{"book":"Ezekiel","chapter":"27","verse":"6","text":"Digaula ne gaamai nia laagau ‘oak’ mai i Bashan belee hai nia hoe. Digaula ne hai oo hada gi nia laagau ‘cypress’ mai i Cyprus mo di hagamadamada goe gi nia ‘ivory’."},{"book":"Ezekiel","chapter":"27","verse":"7","text":"Nia laa ne hai gi di gahu lenge, di gahu lenge dela ne hai i Egypt, e koia e mmada hagahumalia ginai mai di gowaa mogowaa loo. Au damaa hale hagamalu ne hai gi nia gahu humalia huoloo, ono gono halatee luuli mai tenua Cyprus."},{"book":"Ezekiel","chapter":"27","verse":"8","text":"Au gau ala e aalo la digau mai nia waahale Sidon mo Arvad. Au gau ngalua kabemee la go digau ngalua di waga."},{"book":"Ezekiel","chapter":"27","verse":"9","text":"Nia tegitanga o di waga la go nia daane gu aago, guu dohu anga, digaula la digau mai Byblos. Nia gau ngalua wagabaalii i hongo di moana la digau hai hegau i lodo au gowaa huihui mee."},{"book":"Ezekiel","chapter":"27","verse":"10","text":"“Digau dauwa mai Persia, Lydia, mo Libya, digaula e madalia dau llongo dauwa. Digaula e daudau nadau mee duuli mo nadau goobai dauwa i di godou gowaa dauwa. Go digau aanei la digau ala ne hai goe gi aali i tauwa."},{"book":"Ezekiel","chapter":"27","verse":"11","text":"Digau dauwa mai Arvad ala e hagaloohi di abaaba, gei digau dauwa mai Gamad e hagaloohi au hale hagaloohi. Digaula e daulagi nadau mee duuli i di gili dau abaaba. Go digau aanei la digau ala ne hai goe gi madamada."},{"book":"Ezekiel","chapter":"27","verse":"12","text":"“Goe ne hui au goloo gi digau Spain gaa kae au silber, baalanga, baalanga kene mono ‘lead’."},{"book":"Ezekiel","chapter":"27","verse":"13","text":"Goe ne hui au goloo gi digau Greece, Tubal mo Meshech ne koodai kooe gi nia hege mono goloo baalanga mmee."},{"book":"Ezekiel","chapter":"27","verse":"14","text":"Goe ne hui gi daha au goloo, ne hui mai au hoodo hai moomee, hoodo hai dauwa, mono hoodo ‘donkey’ mai i Beth Togarmah."},{"book":"Ezekiel","chapter":"27","verse":"15","text":"Digau Rhodes gu waahei nadau goloo adu gi di goe, digau dogologo ala e noho i tongotai gu gowadu nadau ‘ivory’ mono laagau ‘ebony’ belee koodai gi au goloo."},{"book":"Ezekiel","chapter":"27","verse":"16","text":"Digau Syria guu hui au goloo mono meegai hadagee e logo. Digaula gu gowadu gi di goe nia ‘emerald’, nia gahu gono halatee luuli, gahu dui, gahu lenge humalia, mono dogo, mono ‘ruby’, nia hui ni au goloo."},{"book":"Ezekiel","chapter":"27","verse":"17","text":"Judah mo Israel guu hui au goloo gi nia ‘wheat’ mono mee maangala, lolo olib mono mee unugi meegai."},{"book":"Ezekiel","chapter":"27","verse":"18-19","text":"Digau Damascus guu hui au goloo mono huwa laagau. Digaula ne hui nia maa gi nia waini mai Helbon mono gahu ngaahulu siibi mai i Sahar. Digaula ne waahei au goloo gi nia baalanga hamaaloo mono mee unugi meegai."},{"book":"Ezekiel","chapter":"27","verse":"20","text":"Digau Dedan ne waahei au goloo gi nia ‘blanket’ lohongo hoodo."},{"book":"Ezekiel","chapter":"27","verse":"21","text":"Digau Arabia mo nia dagi tenua Kedar guu hui au goloo gi nia siibi mono dama siibi mono kuudi."},{"book":"Ezekiel","chapter":"27","verse":"22","text":"Digau huihui goloo o Sheba mo Raamah gu gowadu nadau hadu hagalabagau, goolo, mono mee unugi meegai humalia gu waahei gi au goloo."},{"book":"Ezekiel","chapter":"27","verse":"23","text":"Nia waahale o Haran, Canneh mo Eden, digau huihui goloo o Sheba, nia waahale o Asshur mo Chilmad, digaula huogodoo aanei gu waahei nadau mee gi au goloo."},{"book":"Ezekiel","chapter":"27","verse":"24","text":"Digaula gu hui adu gi di goe nia gahu humalia huoloo, gahu halatee luuli, gahu ne dui, gahala madamada, loahi dueehe mo dueeihi guu hai haga humalia."},{"book":"Ezekiel","chapter":"27","verse":"25","text":"Au goloo huogodoo la ne kae i hongo nia waga baalii llauehe kae goloo.27.25 Hagagida 18.11-19 Goe guu hai gadoo be di waga baalii i hongo di moana, guu haa gi nia goloo daamaha nonua."},{"book":"Ezekiel","chapter":"27","verse":"26","text":"Di madagoaa o au gau ala gaa lahi goe i di moana, gei di madangi gaa gono ia i dua gaa oho goe i di gowaa dela gu mogowaa loo i daha mo tenua."},{"book":"Ezekiel","chapter":"27","verse":"27","text":"Au goloo huihui gi daha humalia huoloo, au gau ngalua wagabaalii huogodoo, au gau tegitanga i nia wagabaalii, mo au gau huihui mee, au gau dauwa huogodoo ala i hongo di waga, huogodoo gu aabulu i lodo di moana i di mooho o do wagabaalii."},{"book":"Ezekiel","chapter":"27","verse":"28","text":"Nia lee o au gau ngalua wagabaalii ala e wwolowwolo la gu longono aga gi tenua i uda."},{"book":"Ezekiel","chapter":"27","verse":"29","text":"“Nia wagabaalii la gu deai ono gau ai, nia gau ngalua wagabaalii guu hula gi lodo henua."},{"book":"Ezekiel","chapter":"27","verse":"30","text":"Digaula huogodoo e tangitangi huoloo i di goe, digaula guu wanga nadau lehu gi hongo nadau libogo mo di hagadagadaga i lodo nia lehu."},{"book":"Ezekiel","chapter":"27","verse":"31","text":"Digaula guu dahi nia ngaahulu nadau libogo mo di ulu nia gahu hagamanawa gee idimaa i di goe. Nadau manawa gu lodo huaidu huoloo, gu tangitangi wawwawe huoloo."},{"book":"Ezekiel","chapter":"27","verse":"32","text":"Digaula e daahili i nia daahili haga manawagee i di goe. Koai dela e mee di hai ia be Tyre? Tyre dolomeenei la guu noho deemuu i lodo di moana."},{"book":"Ezekiel","chapter":"27","verse":"33","text":"I di madagoaa hua au goloo huihui la ne kae gi nia henua huogodoo, gei goe gu hagadohu nia hiihai o nia henua huogodoo. Nia king gu maluagina huoloo gi au goloo."},{"book":"Ezekiel","chapter":"27","verse":"34","text":"Gei dolomeenei gei goe dela gu mooho i di moana, goe gu abulu gi tua di moana, au goloo mo au gau huogodoo ala nogo hege adu gi di goe gu madalia goe i lodo di moana."},{"book":"Ezekiel","chapter":"27","verse":"35","text":"“Nia daangada huogodoo ala e noho i taalinga di tai e noho gi di haadanga balua dela ne tale adu gi di goe. Nadau king hogi gu mmaadagu huoloo. Nadau mmaadagu huoloo gu hagamodongoohia humalia go nadau hadumada."},{"book":"Ezekiel","chapter":"27","verse":"36","text":"Goe gu hagalee, gaa hana hua beelaa, digau huihui goloo ala i henuailala hagatau la gu mmaadagu huoloo, digaula gu hagalliga bolo di haingadaa dela ne tale adu gi di goe gi dee tale ang gi ginaadou labelaa.”"}]}