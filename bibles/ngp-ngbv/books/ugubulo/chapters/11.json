{"data":[{"book":"Ugubulo","chapter":"11","verse":"1","text":"Niyo nenk'higwa dete enga ngoda ya kuhimila, niyo nagambigwa, “Ita ukaihime nyumba ya Mnungu hamwenga ne kilingo cha kulavila nt'hambiko na kuwawaza want'hu wakuvika mwe nyumba ya Mnungu."},{"book":"Ugubulo","chapter":"11","verse":"2","text":"Mna unase uhime hant'hu ha kuse ye nyumba ya Mnungu, kwaviya wenk'higwa want'hu hi wayahudi vileke waujatangize mzi ukukile kwa lupisi lwa miezi milongo mine na miidi."},{"book":"Ugubulo","chapter":"11","verse":"3","text":"Neniwenk'he udahi walotezi wangu waidi wakanda wavala magunia, nawo nawabilikize mbuli yedi ya Mnungu kwa mazuwa 1,260.”"},{"book":"Ugubulo","chapter":"11","verse":"4","text":"Awo waona waidi ni vinala viidi va mizaituni vikukimala hameso ha Zumbe ywe isi."},{"book":"Ugubulo","chapter":"11","verse":"5","text":"Mnt'hu yeyose anaunga kuwalumiza, moto naulawe mwe milomo yawe na kuwalumiza wank'hondo wawe, naho kila akuunga ageze ivo nivo ikumuwagila kukomwa."},{"book":"Ugubulo","chapter":"11","verse":"6","text":"Awo wananawo udahi wa kuvugala zimbingu vileke fula isekunya mwa mazuwa yadya walava ulotezi. Naho wana udahi wa kuhitula mazi kunda sakame, no udahi wakuitowa isi kwa makunt'ho yoyose wakuunga woho."},{"book":"Ugubulo","chapter":"11","verse":"7","text":"Wanajika kubilikiza mbuli yedi ya Mnungu, diya dikala dikulawa kwo mnyongomela howina uheelo neditowane nawo, naho nediwahume na kuwakoma."},{"book":"Ugubulo","chapter":"11","verse":"8","text":"Vimba vawe nevilambale mwe sila yo mzi mkulu, kwa ulosi we kilotezi ukwitangwa Sodoma hegu Misili, naho aho niho Zumbe ywawe awambagwa."},{"book":"Ugubulo","chapter":"11","verse":"9","text":"Want'hu kulawa kila isi na makabila na milosi na mp'huga, nawakaule vimba vawe mazuwa matatu na nusu, naho hawazumile vimba ivo vimoswe."},{"book":"Ugubulo","chapter":"11","verse":"10","text":"Mna want'hu wakwikala mwe isi nawande na kinyemi kwa mbuli ye file ya waona waidi. Nawenk'hane mageleko woho kwa woho, kwaviya wadya walotezi waidi nawaka wasulumizisa want'hu wakwikala mwe isi."},{"book":"Ugubulo","chapter":"11","verse":"11","text":"Mwe mazuwa matatu na nusu, nawengilwa ni Muye wo ugima kulawa kwa Mnungu, vimba ivo niyo wakimala, niyo wogofi mkulu wawengila wadya nawaka wakaula."},{"book":"Ugubulo","chapter":"11","verse":"12","text":"Niyo wadya walotezi waidi weva izwi kulu dikulawa kwe Mbingu dikagamba, “Kweleni uku!” Niyo wakwela kwe mbingu wakazungulukwa ni vunde, iviya wank'hondo wawe wakawakaula."},{"book":"Ugubulo","chapter":"11","verse":"13","text":"Mwo lupisi uludya halailaga kisingisa kikulu mwe isi, imwenga yo mlongo yo mzi niyo yagwa, wabanikaga want'hu wakubula mlongo magana mfungate. Want'hu wasigale wogohaga niyo wamwink'ha Mnungu ywa kwe mbingu ukulu."},{"book":"Ugubulo","chapter":"11","verse":"14","text":"Idya hangi wenye ya kaidi nehalonga yomboka, kaula, hangi wenye ya katatu ihagihi kwiza."},{"book":"Ugubulo","chapter":"11","verse":"15","text":"Niyo mtumigwa ywa kwe mbingu ywa mfungate atoa nguli yakwe, niyo kwanda na izwi kulu uko kwe mbingu dikagamba, “Useuta wa mwe isi unda wa Zumbe ywetu na yudya asagulwe kunda mlokozi, naho naasigale kunda Seuta ulo na ulo!”"},{"book":"Ugubulo","chapter":"11","verse":"16","text":"Niyo wadya wadala milongo miidi na wane wekale ha mafumbi ye kiseuta, na hameso ha Mnungu nawakafika madi nokufunamiza imitwi yawe hasi wakamvika Mnungu,"},{"book":"Ugubulo","chapter":"11","verse":"17","text":"wakagamba,"},{"book":"Ugubulo","chapter":"11","verse":"18","text":"Want'hu we ziisi wengilwa ni maya,"},{"book":"Ugubulo","chapter":"11","verse":"19","text":"Niyo nyumba ya Mnungu ya uko kwe mbingu yakomolwa, disanduku dye ndagano yakwe niyo dyaoneka mndani mwakwe, naho kwandaga na lumwemwe na mitint'hiilo, na lukuwa na kisingisa hamwenga na fula nk'hulu ya maiwe."}]}