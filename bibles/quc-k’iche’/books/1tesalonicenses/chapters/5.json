{"data":[{"book":"1 Tesalonicenses","chapter":"5","verse":"1","text":"Wachalal, kamik kꞌut man rajawaxik ta chik chi katzꞌibꞌax chiꞌwe jas ri kakꞌulmataj na pa taq ri qꞌij junabꞌ ri petinaq."},{"book":"1 Tesalonicenses","chapter":"5","verse":"2","text":"Rumal cher iwetaꞌm chik chi ri Ajawxel Jesús katzalij na loq, jetaq kubꞌan jun elaqꞌom are kelaqꞌik chaqꞌabꞌ, man kꞌo ta jun ayeꞌninaq apanoq."},{"book":"1 Tesalonicenses","chapter":"5","verse":"3","text":"Are kakichapleꞌj ubꞌixik ri winaq: Kꞌo jaꞌmaril xuqujeꞌ maj rumal kaqaxiꞌj qibꞌ qas che riꞌ kape na aqꞌanoq kꞌaxal pa kiwiꞌ, jetaq ri qꞌoxom ri kuriq jun ixoq are kakꞌojiꞌ ral. Man kekwin ta kꞌut kakikol kibꞌ che we kꞌaxal riꞌ."},{"book":"1 Tesalonicenses","chapter":"5","verse":"4","text":"Ri ix kꞌut alaxik, man ix kꞌo ta chik pa ri qꞌequꞌmal xaq jeriꞌ ri upetibꞌal ri Ajawxel Jesús man je taj jas jun elaqꞌom chiꞌwe ix ri xaq kꞌa te kelaqꞌik."},{"book":"1 Tesalonicenses","chapter":"5","verse":"5","text":"Iwonojel ix, ix ralkꞌwaꞌl ri tunal ri katunanik xuqujeꞌ ix ralkꞌwaꞌl ri paqꞌijal man ix ralkꞌwaꞌl ta ri chaqꞌabꞌil xuqujeꞌ man ix ralkꞌwaꞌl taj ri qꞌequꞌmal."},{"book":"1 Tesalonicenses","chapter":"5","verse":"6","text":"Man kuya ta bꞌa kujwarik jetaq ri kakibꞌan ri nikꞌaj winaq chik, xane rajawaxik kujkꞌasiꞌk xuqujeꞌ kꞌol qetaꞌmabꞌal che ri kaqabꞌano."},{"book":"1 Tesalonicenses","chapter":"5","verse":"7","text":"Ri kewarik, chaqꞌabꞌ riꞌ kewarik, xuqujeꞌ ri keqꞌabꞌarik, chaqꞌabꞌ riꞌ keqꞌabꞌarik."},{"book":"1 Tesalonicenses","chapter":"5","verse":"8","text":"Ri uj kꞌut ri uj re ri tunal, kꞌol qetaꞌmabꞌal, qakojo ri tobꞌal uwo qakꞌuꞌx rech kojobꞌal xuqujeꞌ rech loqꞌanik xuqujeꞌ ri ayeꞌnik rech kolotajem toꞌbꞌal rech ri qajolom rech man kaqarik ta kꞌax."},{"book":"1 Tesalonicenses","chapter":"5","verse":"9","text":"Jeriꞌ rumal ri Dios man xujuchaꞌ ta apanoq rech kaqarik kꞌax, xane rech kaqakꞌamawaꞌj ri kolotajem xa rumal rech ri Ajawxel Jesucristo."},{"book":"1 Tesalonicenses","chapter":"5","verse":"10","text":"Ri Jesucristo xkamik rumal qe rech jeriꞌ ta kꞌu pa ri kꞌaslemal ta kꞌu pa ri kamikal kujkꞌojiꞌk na rukꞌ Areꞌ."},{"book":"1 Tesalonicenses","chapter":"5","verse":"11","text":"Xaq jeriꞌ chitaqchiꞌj iwibꞌ xuqujeꞌ chiya ichuqꞌabꞌ chibꞌil taq iwibꞌ jetaq ri tajin kibꞌano."},{"book":"1 Tesalonicenses","chapter":"5","verse":"12","text":"Qachalal, kixqabꞌochiꞌj rech kiꞌnimaj ri e kꞌamal taq ibꞌe. Ri e kꞌamal taq ibꞌe sibꞌalaj kakikoj kichuqꞌabꞌ kakikꞌut chiꞌwach jas jeꞌ ri kabꞌan chukꞌaslebꞌexik ri kꞌaslemal rech kojonem."},{"book":"1 Tesalonicenses","chapter":"5","verse":"13","text":"Sibꞌalaj nim chiꞌwilaꞌ, xuqujeꞌ chiꞌloqꞌaj rumal ri chak ri tajin kakibꞌano cho ri Ajawxel. Chixkꞌoloq pa jaꞌmaril kukꞌ konojel ri winaq."},{"book":"1 Tesalonicenses","chapter":"5","verse":"14","text":"Qachalal, kixqabꞌochiꞌj rech kiꞌkowij ri man kakaj taj kakibꞌan jun jastaq, chiꞌtaqchiꞌj ri man kꞌo ta kakaj kakibꞌano, chiꞌtoꞌ ri man kꞌo ta kichuqꞌabꞌ xuqujeꞌ cheꞌl ikꞌuꞌx chike konojel."},{"book":"1 Tesalonicenses","chapter":"5","verse":"15","text":"Qas naꞌtaj chiꞌwe chi man kꞌo ta jun kutzalij ukꞌaxel ri etzelal ri kabꞌan che, xane chikojo ichuqꞌabꞌ are chibꞌana ri utzilal, man xaq xwi ta chi ixoꞌl ix, xane kukꞌ konojel ri winaq."},{"book":"1 Tesalonicenses","chapter":"5","verse":"16","text":"Amaqꞌel chixkiꞌkotoq."},{"book":"1 Tesalonicenses","chapter":"5","verse":"17","text":"Man kixtaniꞌ ta chubꞌanik chꞌawem."},{"book":"1 Tesalonicenses","chapter":"5","verse":"18","text":"Chixtyoxinoq che ri Dios pa ronojel ri kꞌulmatajik ri kixikꞌow wi, rumal cher are waꞌ ri urayibꞌal ukꞌuꞌx ri Dios chiꞌwe ix ri ix kꞌo pa Cristo Jesús."},{"book":"1 Tesalonicenses","chapter":"5","verse":"19","text":"Mixnajtin che ri Tyoxalaj Uxlabꞌixel."},{"book":"1 Tesalonicenses","chapter":"5","verse":"20","text":"Miwetzelaj ri qꞌalajisanik ri kabꞌix chiꞌwe."},{"book":"1 Tesalonicenses","chapter":"5","verse":"21","text":"Qas chisolij rij pa koꞌkijal, chikꞌamawaꞌj ri utz che."},{"book":"1 Tesalonicenses","chapter":"5","verse":"22","text":"Xuqujeꞌ chiwetzelaj ronojel ri man utz taj."},{"book":"1 Tesalonicenses","chapter":"5","verse":"23","text":"Are ri Dios rech jaꞌmaril chutzꞌaqatisaj ityoxirisaxik xuqujeꞌ chuchajij ri iwuxlabꞌal, ri ichomabꞌal xuqujeꞌ ri ityoꞌjal rech man kariqitaj ta mak che pa ri upetibꞌal ri Ajawxel Jesucristo."},{"book":"1 Tesalonicenses","chapter":"5","verse":"24","text":"Areꞌ xixchoꞌwik rech kixux utinimit xuqujeꞌ rumal kubꞌan na ronojel ri utzujum loq chiꞌwe."},{"book":"1 Tesalonicenses","chapter":"5","verse":"25","text":"Qachalal, chibꞌana xuqujeꞌ chꞌawem pa qawiꞌ uj."},{"book":"1 Tesalonicenses","chapter":"5","verse":"26","text":"Chiya rutzil kiwach konojel ri alaxik rukꞌ jun tyoxalaj tzꞌumanik."},{"book":"1 Tesalonicenses","chapter":"5","verse":"27","text":"Kinchilibꞌej chiꞌwe cho ri Ajawxel chisikꞌij we wuj riꞌ chikiwach konojel ri alaxik."},{"book":"1 Tesalonicenses","chapter":"5","verse":"28","text":"Are ri utoqꞌobꞌ ri Ajawxel Jesucristo kakanaj kanoq iwukꞌ."}]}