{"data":[{"book":"2 Timothy","chapter":"1","verse":"1","text":"N tan Pɔlu nan yi ki, naxan findixi Ala xa Mixi Sugandixi Isa xa xɛɛra ra Ala waxɔnki. Laayidi tongoxi won bɛ kisi xa fe ra Ala xa Mixi Sugandixi Isa saabui nan na."},{"book":"2 Timothy","chapter":"1","verse":"2","text":"N na yi bataaxɛ sɛbɛfe Timote nan ma, naxan findixi n ma di maxanuxi ra. Baba Ala nun won Marigi Isa, Ala xa Mixi Sugandixi, e xa hinnɛ, kinikini, nun bɔɲɛsa fi i ma."},{"book":"2 Timothy","chapter":"1","verse":"3","text":"N bara Ala tantu, n naxan batuma ɲanige fiixɛ ra alɔ n benbae a rabaxi ki naxɛ. N Ala maxandima nɛ i bɛ kɔɛ nun yanyi ra,"},{"book":"2 Timothy","chapter":"1","verse":"4","text":"barima n nan n natuxi i yaye nan ma. N man nu wama i tofe han, alako n xa sɛɛwa a fanyi ra."},{"book":"2 Timothy","chapter":"1","verse":"5","text":"N man n natuxi i xa danxaniya nan ma, filankafuiɲa mu na naxan kui, naxan nu na i mama Lowisi fan yi ra, a nun i nga Ewunise. N a kolon i fan danxaniyaxi na ki nɛ."},{"book":"2 Timothy","chapter":"1","verse":"6","text":"Na kui, n bara i ralimaniya i xa Ala sɛnbɛ rawali, a naxan fixi i ma n to n bɛlɛxɛ sa i xunyi ma."},{"book":"2 Timothy","chapter":"1","verse":"7","text":"Ala mu gaaxu xaxili xa soxi won yi ra. A bara xaxili fi won ma naxan findixi sɛnbɛ, xanunteya, nun yɛtɛ suxui ra."},{"book":"2 Timothy","chapter":"1","verse":"8","text":"I naxa yaagi won Marigi xa seedeɲɔxɔya bade. I man naxa yaagi n na, n tan naxan na geeli kui won Marigi xa fe ra. A lanma won birin xa tɔɔrɔ Isa xa xibaaru fanyi xa fe ra Ala sɛnbɛ saabui ra."},{"book":"2 Timothy","chapter":"1","verse":"9","text":"A tan nan won nakisixi, a tan nan won xilixi a xa sɛniyɛnyi ma. A mu na rabaxi won ma kɛwali saabui xa ra, a na ɲanigexi a yɛtɛ nan na. A hinnɛxi won na a xa Mixi Sugandixi Isa xa fe nan na kafi duniɲa fɔlɛ."},{"book":"2 Timothy","chapter":"1","verse":"10","text":"Yakɔsi won bara na hinnɛ to won Nakisima Isa xa fa kui, Ala xa Mixi Sugandixi. A bara faxɛ sɛnbɛ kana, a kisi fe ramini a xa xibaaru fanyi saabui ra, alako adama naxa faxa sɔnɔn."},{"book":"2 Timothy","chapter":"1","verse":"11","text":"Ala n findixi kawandila, xɛɛra, nun karamɔxɔ nan na na xibaaru fanyi xa fe ra."},{"book":"2 Timothy","chapter":"1","verse":"12","text":"N na tɔɔrɔfe na wali nan xa fe ra, kɔnɔ n mu yaagima na ra, barima n a kolon n danxaniyaxi naxan ma. N bara la a ra a nɔma n ma kisi ragatade han na lɔxɔɛ."},{"book":"2 Timothy","chapter":"1","verse":"13","text":"N nɔndi naxan masenxi i bɛ, na xa findi i xa misaali ra, i birama naxan fɔxɔ ra danxaniya nun xanunteya ra, alɔ Ala xa Mixi Sugandixi Isa wama a xɔn ma ki naxɛ."},{"book":"2 Timothy","chapter":"1","verse":"14","text":"Ala naxan taxuxi i ra, i xa mɛɛni na ma Ala Xaxili Sɛniyɛnxi saabui ra, naxan sabatixi won i."},{"book":"2 Timothy","chapter":"1","verse":"15","text":"I a kolon Asikae birin bara n nabolo, alɔ Figelo nun Heremogene."},{"book":"2 Timothy","chapter":"1","verse":"16","text":"Ala xa kinikini Onesiforo nun a xa denbaya ma, barima a nu luma n nalimaniya ra. A mu yaagi n na n to na geeli kui."},{"book":"2 Timothy","chapter":"1","verse":"17","text":"A to fa Rɔma, a naxa n fen han a naxa n to."},{"book":"2 Timothy","chapter":"1","verse":"18","text":"Marigi xa kinikini a ma na kiiti lɔxɔɛ. I a kolon dangi birin na a n malixi ki naxɛ Efɛsɛ."}]}