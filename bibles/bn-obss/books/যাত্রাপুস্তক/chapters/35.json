{"data":[{"book":"যাত্রা পুস্তক","chapter":"35","verse":"1","text":"মোশি সমগ্র ইস্রায়েলী সমাজকে একত্রিত করলেন এবং তাদের বললেন, “সদাপ্রভু তোমাদের এরকম করার আদেশ দিয়েছেন:"},{"book":"যাত্রা পুস্তক","chapter":"35","verse":"2","text":"ছয় দিন কাজ করা যাবে, কিন্তু সপ্তম দিনটি তোমাদের জন্য পবিত্র দিন, সদাপ্রভুর উদ্দেশে সাব্বাথের এক বিশ্রামবার হবে। যে কেউ এদিন কোনও কাজ করবে তাকে মেরে ফেলতে হবে।"},{"book":"যাত্রা পুস্তক","chapter":"35","verse":"3","text":"সাব্বাথবারে তোমাদের কোনও বাড়িতে আগুন জ্বালিয়ো না।”"},{"book":"যাত্রা পুস্তক","chapter":"35","verse":"4","text":"মোশি সমগ্র ইস্রায়েল সমাজকে বললেন, “সদাপ্রভু তোমাদের এরকম করার আদেশ দিয়েছেন:"},{"book":"যাত্রা পুস্তক","chapter":"35","verse":"5","text":"তোমাদের কাছে যা আছে তা থেকে সদাপ্রভুর জন্য এক উপহার নিয়ো। যে কেউ ইচ্ছুক, সে সদাপ্রভুর উদ্দেশে এক উপহাররূপে এগুলি আনুক:"},{"book":"যাত্রা পুস্তক","chapter":"35","verse":"6","text":"নীল, বেগুনি ও টকটকে লাল রংয়ের সুতো এবং মিহি মসিনা;"},{"book":"যাত্রা পুস্তক","chapter":"35","verse":"7","text":"লাল রং করা মেষের ছাল এবং অন্য এক ধরনের টেকসই চামড়া35:7 খুব সম্ভবত বৃহদাকার জলচর স্তন্যপায়ী প্রাণীর চামড়া;"},{"book":"যাত্রা পুস্তক","chapter":"35","verse":"8","text":"আলোর জন্য জলপাই তেল;"},{"book":"যাত্রা পুস্তক","chapter":"35","verse":"9","text":"এবং এফোদ ও বুকপাটার উপরে বসানোর জন্য স্ফটিকমণি ও অন্যান্য মণিরত্ন।"},{"book":"যাত্রা পুস্তক","chapter":"35","verse":"10","text":"“তোমাদের মধ্যে যারা দক্ষ কারিগর, তাদের এগিয়ে আসতে হবে ও সদাপ্রভুর আদেশানুসারে সবকিছু করতে হবে:"},{"book":"যাত্রা পুস্তক","chapter":"35","verse":"11","text":"“আবাস এবং সেটির তাঁবু ও সেটির আচ্ছাদন, আঁকড়া, কাঠামো, আগল, খুঁটি ও ভিতগুলি;"},{"book":"যাত্রা পুস্তক","chapter":"35","verse":"12","text":"সিন্দুক ও সেটির খুঁটিগুলি এবং প্রায়শ্চিত্ত-আচ্ছাদন ও সেটিকে আড়াল করে থাকা পর্দা;"},{"book":"যাত্রা পুস্তক","chapter":"35","verse":"13","text":"টেবিল ও সেটির খুঁটিগুলি এবং সেটির সব উপকরণ ও দর্শন-রুটি;"},{"book":"যাত্রা পুস্তক","chapter":"35","verse":"14","text":"আলো দেওয়ার জন্য দীপাধার ও সেটির আনুষঙ্গিক উপকরণ, প্রদীপ ও আলোর জন্য তেল;"},{"book":"যাত্রা পুস্তক","chapter":"35","verse":"15","text":"ধূপবেদি ও সেটির খুঁটিগুলি, অভিষেক-তেল ও সুগন্ধি ধূপ;"},{"book":"যাত্রা পুস্তক","chapter":"35","verse":"16","text":"হোমবলির বেদি ও সেটির ব্রোঞ্জের জাফরি, সেটির খুঁটিগুলি ও সেটির সব পাত্র;"},{"book":"যাত্রা পুস্তক","chapter":"35","verse":"17","text":"প্রাঙ্গণের পর্দাগুলি ও সেখানকার খুঁটি ও ভিতগুলি, এবং প্রাঙ্গণের প্রবেশদ্বারের জন্য পর্দা;"},{"book":"যাত্রা পুস্তক","chapter":"35","verse":"18","text":"সমাগম তাঁবুর ও প্রাঙ্গণের জন্য তাঁবু-খুটা এবং সেগুলির দড়াদড়ি;"},{"book":"যাত্রা পুস্তক","chapter":"35","verse":"19","text":"হাতে বোনা যে পোশাক পরে পবিত্রস্থানে পরিচর্যা করতে হত, সেগুলি ও যাজক হারোণের জন্য পবিত্র পোশাক এবং যাজকরূপে সেবা করার সময় তাঁর ছেলেদের যে পোশাকগুলি পরে, সেই পোশাকগুলিও।”"},{"book":"যাত্রা পুস্তক","chapter":"35","verse":"20","text":"পরে সমগ্র ইস্রায়েলী সমাজ মোশির কাছ থেকে চলে গেল,"},{"book":"যাত্রা পুস্তক","chapter":"35","verse":"21","text":"এবং যে যে ইচ্ছুক হল ও যাদের অন্তর তোলপাড় হল, তারা প্রত্যেকে এগিয়ে এল এবং সমাগম তাঁবুর জন্য, সেখানকার সব সেবাকাজের জন্য, ও পবিত্র পোশাকগুলির জন্য সদাপ্রভুর কাছে এক উপহার নিয়ে এল।"},{"book":"যাত্রা পুস্তক","chapter":"35","verse":"22","text":"পুরুষ-স্ত্রী নির্বিশেষে যারা যারা ইচ্ছুক হল, তারা এগিয়ে এল এবং সব ধরনের সোনার অলংকার নিয়ে এল: বালা, কানের দুল, আংটি ও গয়নাগাটি। তারা সবাই তাদের সোনাদানা সদাপ্রভুর উদ্দেশে এক দোলনীয়-নৈবেদ্যরূপে উৎসর্গ করল।"},{"book":"যাত্রা পুস্তক","chapter":"35","verse":"23","text":"যার যার কাছে নীল, বেগুনি বা টকটকে লাল রংয়ের সুতো অথবা মিহি মসিনা, বা ছাগলের লোম, লাল রং করা মেষচর্ম অথবা অন্যান্য টেকসই চামড়া ছিল, তারা প্রত্যেকে সেগুলি নিয়ে এল।"},{"book":"যাত্রা পুস্তক","chapter":"35","verse":"24","text":"যারা যারা রুপো বা ব্রোঞ্জের উপহার উৎসর্গ করল, সদাপ্রভুর উদ্দেশেই তারা সেটি নিয়ে এল, এবং যাদের কাছে যে কোনো কাজে ব্যবহারের উপযোগী বাবলা কাঠ ছিল তারা প্রত্যেকেই তা নিয়ে এল।"},{"book":"যাত্রা পুস্তক","chapter":"35","verse":"25","text":"এক একজন দক্ষ মহিলা নিজের হাতে সুতো কেটেছিল ও নীল, বেগুনি বা টকটকে লাল রংয়ের সুতো অথবা মিহি মসিনা—যা কেটেছিল তাই আনল।"},{"book":"যাত্রা পুস্তক","chapter":"35","verse":"26","text":"আর যেসব মহিলা ইচ্ছুক হল ও যাদের সেই দক্ষতা ছিল, তারা ছাগলের লোম দিয়ে সুতো কেটেছিল।"},{"book":"যাত্রা পুস্তক","chapter":"35","verse":"27","text":"নেতারা এফোদ ও বুকপাটায় বসানোর জন্য স্ফটিকমণি ও অন্যান্য মণিরত্ন আনলেন।"},{"book":"যাত্রা পুস্তক","chapter":"35","verse":"28","text":"এছাড়াও তারা আলোর জন্য এবং অভিষেক-তেলের জন্য ও সুগন্ধি ধূপের জন্য মশলাপাতি ও জলপাই তেল আনলেন।"},{"book":"যাত্রা পুস্তক","chapter":"35","verse":"29","text":"যেসব ইস্রায়েলী স্ত্রী-পুরুষ ইচ্ছুক হল, তারা মোশির মাধ্যমে সদাপ্রভু তাঁর জন্য তাদের যেসব কাজ করার আদেশ দিয়েছিলেন, তা করার জন্য সদাপ্রভুর কাছে স্বেচ্ছাদান নিয়ে এল।"},{"book":"যাত্রা পুস্তক","chapter":"35","verse":"30","text":"পরে মোশি ইস্রায়েলীদের বললেন, “দেখো, সদাপ্রভু যিহূদা গোষ্ঠীভুক্ত হূরের নাতি তথা ঊরির ছেলে বৎসলেলকে মনোনীত করেছেন,"},{"book":"যাত্রা পুস্তক","chapter":"35","verse":"31","text":"এবং তিনি তাকে ঈশ্বরের আত্মায়, প্রজ্ঞায়, বুদ্ধিতে, জ্ঞানে এবং সব ধরনের দক্ষতায় পরিপূর্ণ করেছেন—"},{"book":"যাত্রা পুস্তক","chapter":"35","verse":"32","text":"যেন সে সোনা, রুপো ও ব্রোঞ্জ দিয়ে শিল্পবোধসম্পন্ন নকশা ফুটিয়ে তোলে,"},{"book":"যাত্রা পুস্তক","chapter":"35","verse":"33","text":"মণিরত্ন কেটে বসায়, কাঠের কাজ করে এবং সব ধরনের শিল্পবোধসম্পন্ন কারুশিল্পের কাজে লিপ্ত হয়।"},{"book":"যাত্রা পুস্তক","chapter":"35","verse":"34","text":"আর তিনি তাকে ও দান গোষ্ঠীভুক্ত অহীষামকের ছেলে অহলীয়াব, এই দুজনকেই অন্যান্য মানুষজনকে শিক্ষা দেওয়ার ক্ষমতা দিয়েছেন।"},{"book":"যাত্রা পুস্তক","chapter":"35","verse":"35","text":"তিনি তাদের ও তাঁতিদের খোদাইকারী, নকশাকার ও সূচিশিল্পীরূপে নীল, বেগুনি ও টকটকে লাল রংয়ের সুতো ও মিহি মসিনা দিয়ে সব ধরনের কাজ করার দক্ষতায় পরিপূর্ণ করেছেন—তারা সবাই দক্ষ কারিগর ও নকশাকার।"}]}