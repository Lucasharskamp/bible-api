{"data":[{"book":"پَیدایش","chapter":"2","verse":"1","text":"یوں آسمان و زمین اور اُن کی تمام چیزوں کی تخلیق مکمل ہوئی۔"},{"book":"پَیدایش","chapter":"2","verse":"2","text":"ساتویں دن اللہ کا سارا کام تکمیل کو پہنچا۔ اِس سے فارغ ہو کر اُس نے آرام کیا۔"},{"book":"پَیدایش","chapter":"2","verse":"3","text":"اللہ نے ساتویں دن کو برکت دی اور اُسے مخصوص و مُقدّس کیا۔ کیونکہ اُس دن اُس نے اپنے تمام تخلیقی کام سے فارغ ہو کر آرام کیا۔"},{"book":"پَیدایش","chapter":"2","verse":"4","text":"یہ آسمان و زمین کی تخلیق کا بیان ہے۔ جب رب خدا نے آسمان و زمین کو بنایا"},{"book":"پَیدایش","chapter":"2","verse":"5","text":"تو شروع میں جھاڑیاں اور پودے نہیں اُگتے تھے۔ وجہ یہ تھی کہ اللہ نے بارش کا انتظام نہیں کیا تھا۔ اور ابھی انسان بھی پیدا نہیں ہوا تھا کہ زمین کی کھیتی باڑی کرتا۔"},{"book":"پَیدایش","chapter":"2","verse":"6","text":"اِس کی بجائے زمین میں سے دُھند اُٹھ کر اُس کی پوری سطح کو تر کرتی تھی۔"},{"book":"پَیدایش","chapter":"2","verse":"7","text":"پھر رب خدا نے زمین سے مٹی لے کر انسان کو تشکیل دیا اور اُس کے نتھنوں میں زندگی کا دم پھونکا تو وہ جیتی جان ہوا۔"},{"book":"پَیدایش","chapter":"2","verse":"8","text":"رب خدا نے مشرق میں ملکِ عدن میں ایک باغ لگایا۔ اُس میں اُس نے اُس آدمی کو رکھا جسے اُس نے بنایا تھا۔"},{"book":"پَیدایش","chapter":"2","verse":"9","text":"رب خدا کے حکم پر زمین میں سے طرح طرح کے درخت پھوٹ نکلے، ایسے درخت جو دیکھنے میں دل کش اور کھانے کے لئے اچھے تھے۔ باغ کے بیچ میں دو درخت تھے۔ ایک کا پھل زندگی بخشتا تھا جبکہ دوسرے کا پھل اچھے اور بُرے کی پہچان دلاتا تھا۔"},{"book":"پَیدایش","chapter":"2","verse":"10","text":"عدن میں سے ایک دریا نکل کر باغ کی آب پاشی کرتا تھا۔ وہاں سے بہہ کر وہ چار شاخوں میں تقسیم ہوا۔"},{"book":"پَیدایش","chapter":"2","verse":"11-12","text":"پہلی شاخ کا نام فیسون ہے۔ وہ ملکِ حویلہ کو گھیرے ہوئے بہتی ہے جہاں خالص سونا، گُوگل کا گوند اور عقیقِ احمر2‏:11‏-12 عقیقِ احمر: carnelian  پائے جاتے ہیں۔"},{"book":"پَیدایش","chapter":"2","verse":"13","text":"دوسری کا نام جیحون ہے جو کوش کو گھیرے ہوئے بہتی ہے۔"},{"book":"پَیدایش","chapter":"2","verse":"14","text":"تیسری کا نام دِجلہ ہے جو اسور کے مشرق کو جاتی ہے اور چوتھی کا نام فرات ہے۔"},{"book":"پَیدایش","chapter":"2","verse":"15","text":"رب خدا نے پہلے آدمی کو باغِ عدن میں رکھا تاکہ وہ اُس کی باغ بانی اور حفاظت کرے۔"},{"book":"پَیدایش","chapter":"2","verse":"16","text":"لیکن رب خدا نے اُسے آگاہ کیا، ”تجھے ہر درخت کا پھل کھانے کی اجازت ہے۔"},{"book":"پَیدایش","chapter":"2","verse":"17","text":"لیکن جس درخت کا پھل اچھے اور بُرے کی پہچان دلاتا ہے اُس کا پھل کھانا منع ہے۔ اگر اُسے کھائے تو یقیناً مرے گا۔“"},{"book":"پَیدایش","chapter":"2","verse":"18","text":"رب خدا نے کہا، ”اچھا نہیں کہ آدمی اکیلا رہے۔ مَیں اُس کے لئے ایک مناسب مددگار بناتا ہوں۔“"},{"book":"پَیدایش","chapter":"2","verse":"19","text":"رب خدا نے مٹی سے زمین پر چلنے پھرنے والے جانور اور ہَوا کے پرندے بنائے تھے۔ اب وہ اُنہیں آدمی کے پاس لے آیا تاکہ معلوم ہو جائے کہ وہ اُن کے کیا کیا نام رکھے گا۔ یوں ہر جانور کو آدم کی طرف سے نام مل گیا۔"},{"book":"پَیدایش","chapter":"2","verse":"20","text":"آدمی نے تمام مویشیوں، پرندوں اور زمین پر پھرنے والے جانداروں کے نام رکھے۔ لیکن اُسے اپنے لئے کوئی مناسب مددگار نہ ملا۔"},{"book":"پَیدایش","chapter":"2","verse":"21","text":"تب رب خدا نے اُسے سُلا دیا۔ جب وہ گہری نیند سو رہا تھا تو اُس نے اُس کی پسلیوں میں سے ایک نکال کر اُس کی جگہ گوشت بھر دیا۔"},{"book":"پَیدایش","chapter":"2","verse":"22","text":"پسلی سے اُس نے عورت بنائی اور اُسے آدمی کے پاس لے آیا۔"},{"book":"پَیدایش","chapter":"2","verse":"23","text":"اُسے دیکھ کر وہ پکار اُٹھا، ”واہ! یہ تو مجھ جیسی ہی ہے، میری ہڈیوں میں سے ہڈی اور میرے گوشت میں سے گوشت ہے۔ اِس کا نام ناری رکھا جائے کیونکہ وہ نر سے نکالی گئی ہے۔“"},{"book":"پَیدایش","chapter":"2","verse":"24","text":"اِس لئے مرد اپنے ماں باپ کو چھوڑ کر اپنی بیوی کے ساتھ پیوست ہو جاتا ہے، اور وہ دونوں ایک ہو جاتے ہیں۔"},{"book":"پَیدایش","chapter":"2","verse":"25","text":"دونوں، آدمی اور عورت ننگے تھے، لیکن یہ اُن کے لئے شرم کا باعث نہیں تھا۔"}]}