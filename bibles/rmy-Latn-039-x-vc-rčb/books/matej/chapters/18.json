{"data":[{"book":"Matej","chapter":"18","verse":"1","text":"Ande godova časo aviline ko Isus e učenikurja thaj phučline les: “Ko si askal majbaro ando nebesko Carstvo?”"},{"book":"Matej","chapter":"18","verse":"2","text":"Pe godova o Isus akhardas peste e cikne čhavres, thaj čhuta les maškare maškar lende"},{"book":"Matej","chapter":"18","verse":"3","text":"thaj phendas lenđe: “Čačes phenav tumenđe, ako či obratin tumen thaj či aven sago cikne čhavra, sigurno či dena ando Carstvo nebesko!"},{"book":"Matej","chapter":"18","verse":"4","text":"Ando nebesko Carstvo, majbaro si okova savo ponizil pes sago akava cikno čhavro."},{"book":"Matej","chapter":"18","verse":"5","text":"Ko zbog mande prihvatil jećhe kasave čhavre, man prihvatil."},{"book":"Matej","chapter":"18","verse":"6","text":"Ali ko jećhe katar akala ciknen kaj paćan ande mande navodil po bezeh, avilosas lešće majlačhe te phanden lešće mlinsko bar oko e kor, thaj te tasavel pes ando more.”"},{"book":"Matej","chapter":"18","verse":"7","text":"O Isus majdur phendas: “Teško e manušenđe ando them kaj ćeren okova so navodil po bezeh! No gajda vareso moraš te avel. No jao okolešće prekal kaste avel."},{"book":"Matej","chapter":"18","verse":"8","text":"Ako ćiro vas ili ćiro pungro crdel tut po bezeh, čhin len thaj čhude len tutar. Kaj si tuće majlačhe te des ando večno trajo kljasto ili bango, nego te liduj vastenca ili pungrenca aves čhudino ande večno jag."},{"book":"Matej","chapter":"18","verse":"9","text":"Ako ćiri jak crdel tut po bezeh, inkal lat thaj čhude lat tutar! Kaj si tuće majlačhe jećhe jakhasa te des ando večno trajo nego te liduj jakhenca aves čhudino ande paklošći jag."},{"book":"Matej","chapter":"18","verse":"10","text":"Len sama te na dićhen barikane ni jećhe katar akala cikne. Kaj phenav tumenđe kaj lenđe anđelurja po nebo neprestalno ačhen anglo nebesko Dad."},{"book":"Matej","chapter":"18","verse":"11","text":"[Kaj me, o Čhavo e Manušesko, avilem te spasiv e hasarden.]”"},{"book":"Matej","chapter":"18","verse":"12","text":"“So gindin? Ako si e manušes šel bakhre thaj jek lendar hasavol, či li mućela okolen injavardeš thaj inja ande gore thaj džal te rodel okola jećhe kaj hasajlo?"},{"book":"Matej","chapter":"18","verse":"13","text":"Čačes phenav tumenđe, ako araćhel les, majbut raduila pes kaj arakhlas godole jećhe nego okolen injavardeš thaj inja kaj či hasajle."},{"book":"Matej","chapter":"18","verse":"14","text":"Gajda vi tumaro nebesko Dad či kamel te hasavol thaj te propadnil ni jek katar akala cikne.”"},{"book":"Matej","chapter":"18","verse":"15","text":"“Ako ćiro phral sagrešil protiv tute, le les tusa pe rig thaj prekorisar les. Te čhuta tute kan, palem dobisardan ćire phrales palpale."},{"book":"Matej","chapter":"18","verse":"16","text":"No ako či čhol kan tute, le tusa još jećhe ili duje phralen, gajda te ‘svako optužba temeljilpe pe alava duje ili trine svedokonenđi’."},{"book":"Matej","chapter":"18","verse":"17","text":"Ako odbil te čhol kan vi lende, inkal godova angle khanđiri. A ako odbil te čhol kan vi ke khanđiri, inćaren les sago manušes svo či pindžarel e Devles ili sago carenikos."},{"book":"Matej","chapter":"18","verse":"18","text":"Čačes phenav tumenđe, so god phanden pe phuv avela phanglo po nebo, thaj sa so razrešin pe phuv, avela razrešime vi po nebo."},{"book":"Matej","chapter":"18","verse":"19","text":"Isto gajda phenav tumenđe: ako duj džene tumendar akate pe phuv jećhe ilesa zamolin bilo so, mungro nebesko Dad dela tumen godova."},{"book":"Matej","chapter":"18","verse":"20","text":"Zato okote kaj ćiden pes duj ili trin džene ando mungro alav, okote sem vi me maškar lende.”"},{"book":"Matej","chapter":"18","verse":"21","text":"Askal o Petar avilo ko Isus thaj phendas lešće: “Gospode, kozom drom te jartosarav mungre phralešće savo sagrešisardas protiv mande? Dži ke efta drom?”"},{"book":"Matej","chapter":"18","verse":"22","text":"A o Isus phendas lešće: “Na samo efta drom, nego efta drom po eftavardeš!"},{"book":"Matej","chapter":"18","verse":"23","text":"O nebesko Carstvo si sago kana o caro kamel te poravnil e računurja pire slugenca."},{"book":"Matej","chapter":"18","verse":"24","text":"Thaj kana teljardine te ćeren obračun, andine leste jećhe savo sas lešće udžile deš milje gone sunakaj."},{"book":"Matej","chapter":"18","verse":"25","text":"Sar o manuš naštik boldelas o dugo, o caro zapovedisardas te bićinen le zajedno lešće romnjava thaj lešće čhavrenca thaj sa okoleja so saslen thaj gajda podmirin o dugo."},{"book":"Matej","chapter":"18","verse":"26","text":"O sluga pe godova pelas anglo caro pe koča e mujesa džike phuv thaj zamolisarda les: ‘Av strpljivo manca thaj sa boldava tuće!’"},{"book":"Matej","chapter":"18","verse":"27","text":"O caro sažalisajlo pe leste, oslobodisarda les thaj jartosardas lešće o dugo."},{"book":"Matej","chapter":"18","verse":"28","text":"Ali kana godova sluga inkljisto avri, maladas pire drugares, avre slugo, savo sas lešće udžile cara love. Astarda les pale kor thaj počnisardas te tasavel les, thaj phenel lešće: ‘Bolde manđe so san udžile!’"},{"book":"Matej","chapter":"18","verse":"29","text":"O drugari lesko pelo angle leste pe koča e mujesa džike phuv thaj zamolisarda les: ‘Av strpljivo manca thaj boldava tuće!’"},{"book":"Matej","chapter":"18","verse":"30","text":"A vo či kamlas te ažućarel, nego inđarda les thaj čhuda les ande tamnica dok či boldel o dugo."},{"book":"Matej","chapter":"18","verse":"31","text":"Kana e aver sluge dikhline so dogodisajlo, zurales ražalostisajle thaj đeletar ko caro thaj obavestisardine les so sas."},{"book":"Matej","chapter":"18","verse":"32","text":"Pe godova o caro akhardas e slugos savešće jartosardas thaj phendas lešće: ‘Bilačho slugona! Me tuće jartosardem sa so sanas manđe udžile zato kaj zamolisardan man!"},{"book":"Matej","chapter":"18","verse":"33","text":"Zar či vi tu trubujanas te smiluis tut ćire drugarešće sago kaj me smiluisajlem tuće?’"},{"book":"Matej","chapter":"18","verse":"34","text":"Askal o caro holjajlo thaj predaisarda les e mučiteljenđe dok či boldel sa o dugo."},{"book":"Matej","chapter":"18","verse":"35","text":"Gajda vi mungro nebesko Dad ćerela tumenca, ako či jarton tumare phralešće saste ileja.”"}]}