{"data":[{"book":"Kolosayi","chapter":"3","verse":"1","text":"Enati beno lufuluka va kimosi ayi Klisto, buna bika lutomba bima biobi bidi ku Diyilu, koko Klisto kadidi va lubakala lu Nzambi."},{"book":"Kolosayi","chapter":"3","verse":"2","text":"Bika lutula mayindu meno mu bima biobi bidi ku diyilu vayi bika mu biobi bidi va nza."},{"book":"Kolosayi","chapter":"3","verse":"3","text":"Bila beno lumana fua ayi luzingu lueno luidi lusueko va kimosi ayi Klisto mu Nzambi."},{"book":"Kolosayi","chapter":"3","verse":"4","text":"Thangu Klisto, niandi luzingu lueto, bu kela monika buna beno mamveno luela monika ayi niandi va kimosi mu nkembo."},{"book":"Kolosayi","chapter":"3","verse":"5","text":"Diawu bika luvonda binama bieno bidi va ntoto banga : kitsuza, mambu ma tsoni, zitsatu zimbimbi, zinzinunu zimbimbi ayi tsuina yi baka zimbongo ziwombo bila yidi phila tsambudulu yi bitumba."},{"book":"Kolosayi","chapter":"3","verse":"6","text":"Bila mambu momo mantotulanga nganzi yi Nzambi [kuidi batu bakambulu tumama3.6 mambu madi mu [ ] masi ko mu minkanda minkaka..]"},{"book":"Kolosayi","chapter":"3","verse":"7","text":"Beno mamveno ludiatila mu mambu momo mu thama bu lubedi zingilanga mu mambu momo."},{"book":"Kolosayi","chapter":"3","verse":"8","text":"Vayi buabu beno mamveno luloza mambu moso momo : Nganzi, kikhesi, nsoki, bifingu, mambu matsoni mantotukila mu miunu mieno."},{"book":"Kolosayi","chapter":"3","verse":"9","text":"Lubika vunasananga beno na beno bila benoluvula mutu wukhulu ayi mavanga mandi."},{"book":"Kolosayi","chapter":"3","verse":"10","text":"Vayi buabu lumana vuata mutu wumona, wunkitulungu wumona mu nzayilu boso buididi mfikula yi mutu wowo wumvanga."},{"book":"Kolosayi","chapter":"3","verse":"11","text":"Kuna kusiedi diaka muisi Ngelese ko, voti Nyuda ko ; mutu wuzengoso voti wukambu zengoso nzenza, wukambu longuka, mvika voti phuanzako vayi Klisto widi mu mamoso ayi mu baboso."},{"book":"Kolosayi","chapter":"3","verse":"12","text":"Bu didi ti Nzambi wulusobula, beno banlongo ayi bakiluzolo, bunabika luvuata kiadi, mambote, kukikulula, lembama ayi mvibudulu."},{"book":"Kolosayi","chapter":"3","verse":"13","text":"Luzaba kanga ntima mu beno na beno ; luzaba lemvukila badienoenati vadi mutu beki ndiandi bila sumbu didi ti Pfumu wululemvukila ; buna bika beno mamveno luvanga bobuawu."},{"book":"Kolosayi","chapter":"3","verse":"14","text":"Vayi va mbata mambu moso momo luvuata luzolo ; bila luzolo luawunsinga wufuana."},{"book":"Kolosayi","chapter":"3","verse":"15","text":"Bika ndembama yi Klisto yiyala mu mintima mieno bila mu diambu di ndembama beni, beno lutedolo mu ba nitu yimosi ayi luzaba vutulanga matondo."},{"book":"Kolosayi","chapter":"3","verse":"16","text":"Bika mambu ma Klisto mu kimvuama kioso maba mu beno. Lulongasananga beno na beno mu nduenga yoso. Lulubasana beno na beno mu nduenga yoso ; mu minkunga mi lusambulu ; mu minkunga mi kipheve. Luyimbila Nzambi mu phutudulu matondo mu mintima mieno."},{"book":"Kolosayi","chapter":"3","verse":"17","text":"Dioso diambu lumvanga mu thubulu voti mu mavanga, buna bika luvangila diawu mu dizina di Pfumu Yesu ayi luvutulanga matondo kuidi Nzambi Tata mu nzilꞌandi."},{"book":"Kolosayi","chapter":"3","verse":"18","text":"Beno baketo, lutumukinanga babakala beno mu phila yifueni mu Pfumu."},{"book":"Kolosayi","chapter":"3","verse":"19","text":"Beno babakala, luzolanga baketo beno ; lubika kuba vangilanga mambu mandudi."},{"book":"Kolosayi","chapter":"3","verse":"20","text":"Beno bana, lutumukinanga bambuta zieno mu mambu mamo, bila diawu diodi diambu dimmonisa Pfumu khini."},{"book":"Kolosayi","chapter":"3","verse":"21","text":"Vayi beno madisa, lubika fuemisanga bana beno muingi bedi lebakana."},{"book":"Kolosayi","chapter":"3","verse":"22","text":"Beno bavika, lutumukinanga mu mambu moso bapfumu zieno mu nsuni ; bika sia ti mu thangu balembo lutadi bu lulembo sadi banga benolunzola monisa batu khini vayi mu luzolo lu ntima lukinzikanga Pfumu."},{"book":"Kolosayi","chapter":"3","verse":"23","text":"Dioso diambu lumvanga, luvangila diawu mu luzolo lu ntima, banga ti mu diambu di Pfumu vayi bika mu diambu di batu"},{"book":"Kolosayi","chapter":"3","verse":"24","text":"bila luzebi ti Pfumu wela kuluvana mfutu wu kiuka. Bila Klisto niandi Pfumu lueti sadila."},{"book":"Kolosayi","chapter":"3","verse":"25","text":"Bila woso mutu wumvanganga mambimbi wela futu mu diambu di mavanga mandi mambimbi. Bila kulendi ba thalu yi zizi ko."}]}