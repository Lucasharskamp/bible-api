{"data":[{"book":"4 Mojžíšova","chapter":"30","verse":"1","text":"I oznámil Mojžíš synům Izraelským všecky ty věci, kteréž přikázal jemu Hospodin."},{"book":"4 Mojžíšova","chapter":"30","verse":"2","text":"Mluvil také Mojžíš knížatům pokolení synů Izraelských, řka: Totoť jest, což přikázal Hospodin:"},{"book":"4 Mojžíšova","chapter":"30","verse":"3","text":"Jestliže by muž slib aneb přísahu učinil Hospodinu, závazkem zavazuje duši svou, nezruší slova svého; podlé všeho, což vyšlo z úst jeho, učiní."},{"book":"4 Mojžíšova","chapter":"30","verse":"4","text":"Když by pak osoba ženského pohlaví učinila slib Hospodinu, a závazkem zavázala se v domě otce svého v mladosti své,"},{"book":"4 Mojžíšova","chapter":"30","verse":"5","text":"A slyše otec její slib a závazek její, jímž zavázala duši svou, mlčel by k tomu: tedy stálí budou všickni slibové její, i každý závazek, jímž zavázala se, stálý bude."},{"book":"4 Mojžíšova","chapter":"30","verse":"6","text":"Jestliže by pak to zrušil otec její toho dne, když slyšel všecky ty sliby a závazky její, jimiž zavázala duši svou, nebudouť stálí; a Hospodin odpustí jí, nebo otec její to zrušil."},{"book":"4 Mojžíšova","chapter":"30","verse":"7","text":"Pakli by vdaná byla za muže, a měla by slib na sobě, aneb pronesla by ústy svými něco, čímž by se zavázala,"},{"book":"4 Mojžíšova","chapter":"30","verse":"8","text":"A slyše muž její, nic by jí neřekl toho dne, kteréhož slyšel: stálí budou slibové její, i závazkové, jimiž zavázala duši svou, stálí budou."},{"book":"4 Mojžíšova","chapter":"30","verse":"9","text":"Jestliže by pak muž její toho dne, jakž uslyšel, odepřel tomu, a zrušil slib, kterýž na sobě měla, aneb něco rty svými pronesla, čímž by se zavázala, také odpustí jí Hospodin."},{"book":"4 Mojžíšova","chapter":"30","verse":"10","text":"Všeliký pak slib vdovy aneb ženy zahnané, jímž by se zavázala, stálý bude."},{"book":"4 Mojžíšova","chapter":"30","verse":"11","text":"Ale jestliže v domě muže svého slíbila, a závazkem zavázala se s přísahou,"},{"book":"4 Mojžíšova","chapter":"30","verse":"12","text":"A slyše to muž její, mlčel k tomu a neodepřel: tedy stálí budou všickni slibové její, a všickni závazkové, jimiž se zavázala, stálí budou."},{"book":"4 Mojžíšova","chapter":"30","verse":"13","text":"Pakli docela odepřel muž její toho dne, jakž uslyšel, všeliký slib, kterýž vyšel z úst jejích, a závazek, jímž zavázala se, nebude stálý; muž její zrušil to, a Hospodin jí odpustí."},{"book":"4 Mojžíšova","chapter":"30","verse":"14","text":"Všelikého slibu a každého závazku s přísahou učiněného o trápení života jejího, muž její potvrdí jeho, a muž její zruší jej."},{"book":"4 Mojžíšova","chapter":"30","verse":"15","text":"Pakli by muž její den po dni mlčel, tedy potvrdí všech slibů jejích, a všech závazků jejích, kteréž na sobě má; potvrdilť jest jich, nebo neodepřel jí v den ten, když to uslyšel."},{"book":"4 Mojžíšova","chapter":"30","verse":"16","text":"Jestliže by pak slyše, potom teprv zrušiti to chtěl, tedy on ponese nepravost její."},{"book":"4 Mojžíšova","chapter":"30","verse":"17","text":"Ta jsou ustanovení, kteráž přikázal Hospodin Mojžíšovi, mezi mužem a ženou jeho, mezi otcem a dcerou jeho v mladosti její, dokudž jest v domě otce svého."}]}