{"data":[{"book":"Luka","chapter":"18","verse":"1","text":"Tegani o Isus vaćerđa ple učenikonenđe priča te sikaj len sar stalno valjani te molinen pe bizo te odustajinen. Vaćerđa:"},{"book":"Luka","chapter":"18","verse":"2","text":"“Inele nesavo sudija ani jekh diz. Na darandilo e Devlestar hem na ačhilo lese đi o manuša."},{"book":"Luka","chapter":"18","verse":"3","text":"A inele hem nesavi udovica ani adaja diz. Oj stalno avela ine koro leste hem molini le: ‘De man pravda anglo okova kova tužini man!’"},{"book":"Luka","chapter":"18","verse":"4","text":"Ov jekh vreme na manglja te pomožini laće. Ali kad nakhlo nesavo vreme, phenđa korkoro pese: ‘Iako na darava e Devlestar hem na ačhilo maje đi o manuša,"},{"book":"Luka","chapter":"18","verse":"5","text":"ka dav pravda akala udovicaće, adalese so but puti avela kora mande, i te na avel više te dosadini man!’”"},{"book":"Luka","chapter":"18","verse":"6","text":"Tegani o Gospod o Isus phenđa: “Razmislinen adalestar so phenđa o nepravedno sudija!18,6 Averčhane: “Akava sudija inele nepravedno, ali den pažnja ko adava so ov odlučinđa!”"},{"book":"Luka","chapter":"18","verse":"7","text":"O Devel li naka del pravda ple birimenđe kola rat hem dive molinena le? Ov li ka ačhaj len te adžićeren?"},{"book":"Luka","chapter":"18","verse":"8","text":"Vaćerava tumenđe, ka del len pravda sigate. Ali kad me, o Čhavo e Manušesoro, ka irinav ki phuv, ka arakhav li manušen kolen isi esavki vera?”"},{"book":"Luka","chapter":"18","verse":"9","text":"Tegani o Isus vaćerđa akaja priča okolenđe kola mislinde dai pravedna, a averen dikhle sar po tikoren pumendar:"},{"book":"Luka","chapter":"18","verse":"10","text":"“Duj manuša džele ko Hram te molinen pe: jekh fariseji, a o dujto cariniko."},{"book":"Luka","chapter":"18","verse":"11","text":"O fariseji, terdindoj, molinđa pestar: ‘Devla, hvala će so na injum sar avera manuša: čora, nepravedna, preljubnici ili sar akava cariniko."},{"book":"Luka","chapter":"18","verse":"12","text":"Postinava duj puti ano kurko; dava će dešto kotor oto sa so priminava.’"},{"book":"Luka","chapter":"18","verse":"13","text":"A o cariniko, terdindoj odural, na manglja ni te dikhel nakoro nebo, nego khuvela pe ine ko gruđa te mothoj pli tuga hem vaćeri: ‘Devla, ov milosno maje, e grešnikose!’"},{"book":"Luka","chapter":"18","verse":"14","text":"Vaćerava tumenđe: akava cariniko irinđa pe čhere opravdime anglo Devel, a na o fariseji! Adalese so đijekh kova povazdela pe, ka ovel peravdo; a o ponizna ka oven povazdime.”"},{"book":"Luka","chapter":"18","verse":"15","text":"O manuša anena ine anglo Isus pumare tikore čhavoren te čhivel ple vasta upro lende hem te blagoslovini len. I kad o učenici dikhle adava, vaćerena lenđe ine te na ćeren adava."},{"book":"Luka","chapter":"18","verse":"16","text":"Ali o Isus vičinđa len angla peste vaćerindoj e učenikonenđe: “Muken e čhavoren te aven kora mande hem ma braninen lenđe, adalese so esavkenđe preperela o carstvo e Devlesoro!"},{"book":"Luka","chapter":"18","verse":"17","text":"Čače vaćerava tumenđe, ko na primini o carstvo e Devlesoro sar adala čhavore, naka đerdini ano leste.”18,17 O Devel rodela e manušendar te prihvatinen lesiri vlast upro lende ano pouzdanje hem ani poniznost. Averčhane: “ko mangela te đerdini ano carstvo e Devlesoro valjani te primini le ano pouzdanje hem ani poniznost sar o čhavoro.”"},{"book":"Luka","chapter":"18","verse":"18","text":"I nesavo šerutno e jevrejengoro pučlja e Isuse: “Učitelju šukareja, so valjani te ćerav te dobinav o večno dživdipe?”"},{"book":"Luka","chapter":"18","verse":"19","text":"A o Isus phenđa lese: “Sose vičineja man šukareja?18,19 šukareja O Isus pučela akava te dikhel da li o manuš haljola koi o Isus, dai o Isus Devel. Te o manuš prihvatinđa le sar Devle, onda ka prihvatini e Isusesoro lafi te biknel sa so isi le hem te džal palo leste. Samoi o Devel šukar."},{"book":"Luka","chapter":"18","verse":"20","text":"O naredbe e Devlesere džane: ‘Ma ćer preljuba!’, ‘Ma mudar!’, ‘Ma čor!’, ‘Ma svedočin hovavne!’, ‘Poštujin te dade hem te daja!’”"},{"book":"Luka","chapter":"18","verse":"21","text":"Tegani o šerutno phenđa: “Sa adava ićerava pana taro tikoripe.”"},{"book":"Luka","chapter":"18","verse":"22","text":"Ko adava, o Isus phenđa lese: “Pana jekh ačhola tut te ćere: biknin sa so isi tut, a o love de e čororenđe i ka ovel tut barvalipe ano nebo. Tegani ava hem phir pala mande.”"},{"book":"Luka","chapter":"18","verse":"23","text":"A ov kad šunđa adava, rastužisalo adalese so na manglja te biknel plo baro barvalipe."},{"book":"Luka","chapter":"18","verse":"24","text":"A kad dikhlja le o Isus sar rastužisalo, phenđa: “Kobori pharo e barvalenđe te đerdinen ko carstvo e Devlesoro!"},{"book":"Luka","chapter":"18","verse":"25","text":"Po lokhei e kamilaće te nakhel maškaro kan e suvjakoro nego e barvalese te đerdini ko carstvo e Devlesoro.”"},{"book":"Luka","chapter":"18","verse":"26","text":"A o manuša kola šunde adava, phende: “Kova onda šaj te ovel spasime?”18,26 O Jevreja mislinde da o manuš ulo barvalo adalese so o Devel blagoslovinđa le adalese soi adava manuš pravedno. Mislinde da o čorore manuša verovatno na inele pravedna. I kad o manuša, kola šunena ine e Isuse, šunde da nane moguće e barvale manušese te đerdini ano carstvo e Devlesoro, pretpostavinde da o čorore manuša našti te nadinen pe da o Devel ka spasini len taro sudo."},{"book":"Luka","chapter":"18","verse":"27","text":"A o Isus phenđa lenđe: “So nane moguće e manušenđe, mogućei e Devlese.”"},{"book":"Luka","chapter":"18","verse":"28","text":"O Petar phenđa: “Ače, amen sa ačhavđam te dža pala tute.”"},{"book":"Luka","chapter":"18","verse":"29","text":"A o Isus phenđa lenđe, e učenikonenđe: “Čače vaćerava tumenđe, đijekh kova ačhavđa plo čher, ili e romnja, ili e phraljen, ili e dade hem e daja, ili e čhaven zbog o carstvo e Devlesoro,18,29 zbog o carstvo e Devlesoro Averčhane: “te pokorini pe e Devlese sar ple carose”."},{"book":"Luka","chapter":"18","verse":"30","text":"ka primini po više ko akava sveto adalestar so ačhavđa hem ka primini o večno dživdipe ko sveto savo avela.”"},{"book":"Luka","chapter":"18","verse":"31","text":"O Isus cidinđa pe e dešuduje apostolencar ki strana hem phenđa lenđe: “Ače, džaja nakoro Jerusalim. Adari ka ovel sa adava so o proroci pisinde ko Sveto Lil mandar, e Manušesere Čhavestar."},{"book":"Luka","chapter":"18","verse":"32","text":"Ka den man ko manuša kola nane Jevreja. On ka maren muj mancar, ka vređinen man hem ka čhungaren man."},{"book":"Luka","chapter":"18","verse":"33","text":"Ka šibinen man hem ka mudaren man, ali o trito dive ka uštav taro mule.”"},{"book":"Luka","chapter":"18","verse":"34","text":"O učenici na halile ništa adalestar so o Isus vaćerđa lenđe. O značenje adale lafonengoro inele garavdo olendar i na džande sostar o Isus vaćeri."},{"book":"Luka","chapter":"18","verse":"35","text":"Kad o Isus alo paše uzali diz Jerihon, uzalo drom bešela ine nesavo kororo manuš hem prosini."},{"book":"Luka","chapter":"18","verse":"36","text":"Kad o kororo manuš šunđa sar o narodo nakhela, raspučlja pe soi adava."},{"book":"Luka","chapter":"18","verse":"37","text":"I phende lese so o Isus o Nazarećanin nakhela."},{"book":"Luka","chapter":"18","verse":"38","text":"Tegani o kororo vičinđa: “Isuse, Čhaveja Davidesereja,18,38 Čhaveja Davidesereja O Isus inele potomko e Davidesoro, e Izraelesere najbitnone carosoro. “Čhavo e Davidesoro” inele titula zako Mesija. smilujin tut maje!”"},{"book":"Luka","chapter":"18","verse":"39","text":"A o manuša kola phirde anglo Isus vičinde upro leste te traini, ali ov pana po zorale vičinđa: “Čhaveja Davidesereja, smilujin tut maje!”"},{"book":"Luka","chapter":"18","verse":"40","text":"Tegani o Isus terdino hem naredinđa te anen e korore anglo leste. I kad ande le, o Isus pučlja le:"},{"book":"Luka","chapter":"18","verse":"41","text":"“So mangeja te ćerav će?”"},{"book":"Luka","chapter":"18","verse":"42","text":"I o Isus phenđa lese: “Dikh! Sasljardo injan adalese so verujinđan.”"},{"book":"Luka","chapter":"18","verse":"43","text":"I otojekhvar o kororo šaj ine te dikhel hem phirđa palo Isus slavindoj e Devle. I sa o manuša kola dikhle adava so ulo zahvalinde e Devlese."}]}