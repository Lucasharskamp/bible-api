{"data":[{"book":"ДРУГІ ЗАКОН","chapter":"28","verse":"1","text":"Калі ты, як пяройдзеце Ярдан, будзеш слухацца голасу Госпада, Бога твайго, старанна выконваць усе запаведзі Ягоныя, якія наказваю табе сёньня, дык Гасподзь, Бог твой, паставіць цябе вышэй за ўсе народы зямлі;"},{"book":"ДРУГІ ЗАКОН","chapter":"28","verse":"2","text":"і сыдуць на цябе ўсе дабраславеньні гэтыя і спраўдзяцца на табе, калі будзеш слухацца голасу Госпада, Бога твайго."},{"book":"ДРУГІ ЗАКОН","chapter":"28","verse":"3","text":"Дабраславёны ты ў горадзе і дабраславёны ў полі."},{"book":"ДРУГІ ЗАКОН","chapter":"28","verse":"4","text":"Дабраславёны плод чэрава твайго і плод зямлі тваёй, і плод быдла твайго, і плод тваіх валоў, і плод авечак тваіх."},{"book":"ДРУГІ ЗАКОН","chapter":"28","verse":"5","text":"Дабраславёныя засекі твае і кладоўкі твае."},{"book":"ДРУГІ ЗАКОН","chapter":"28","verse":"6","text":"Дабраславёны ты пры ўваходзе тваім і дабраславёны ты пры выхадзе тваім."},{"book":"ДРУГІ ЗАКОН","chapter":"28","verse":"7","text":"Пабэе перад табою Гасподзь ворагаў тваіх, якія паўстаюць на цябе; адною дарогаю яны выступяць супроць цябе, а сямю дарогамі пабягуць ад цябе."},{"book":"ДРУГІ ЗАКОН","chapter":"28","verse":"8","text":"Пашле Гасподзь табе дабраславеньне ў засеках тваіх і ва ўсякай дзеі рук тваіх; і дабраславіць цябе на зямлі, якую Гасподзь, Бог твой, дае табе."},{"book":"ДРУГІ ЗАКОН","chapter":"28","verse":"9","text":"Паставіць цябе Гасподзь народам Сваім, як Ён запрысягаўся табе, калі ты будзеш шанаваць запаведзі Госпада, Бога твайго, і будзеш хадзіць шляхамі Ягонымі;"},{"book":"ДРУГІ ЗАКОН","chapter":"28","verse":"10","text":"і ўбачаць усе народы зямлі, што імя Госпада накладаецца на цябе, і будуць баяцца цябе."},{"book":"ДРУГІ ЗАКОН","chapter":"28","verse":"11","text":"І дасьць табе Гасподзь надмер ва ўсіх дабротах, у плодзе ўлоньня твайго і ў плодзе быдла твайго і ў плодзе палёў тваіх на зямлі, даць якую табе Гасподзь запрысягаўся бацькам тваім."},{"book":"ДРУГІ ЗАКОН","chapter":"28","verse":"12","text":"Адкрые табе Гасподзь добрую скарбніцу Сваю, неба, каб яно давала дождж зямлі тваёй у свой час, і каб дабраслаўляць усе дзеі рук тваіх: і будзеш пазычаць многім народам, а сам ня будзеш запазычвацца."},{"book":"ДРУГІ ЗАКОН","chapter":"28","verse":"13","text":"Зробіць цябе Гасподзь галавою, а не хвастом, і будзеш толькі на вышыні, і ня будзеш унізе, калі будзеш слухацца запаведзяў Госпада, Бога твайго, якія наказваю табе сёньня шанаваць і выконваць."},{"book":"ДРУГІ ЗАКОН","chapter":"28","verse":"14","text":"І не адступішся ад усіх слоў, якія наказваю вам сёньня, ні направа, ні налева, каб пайсьці сьледам за іншымі багамі і слугаваць ім."},{"book":"ДРУГІ ЗАКОН","chapter":"28","verse":"15","text":"А калі ня будзеш слухацца голасу Госпада, Бога твайго, і ня будзеш старацца выконваць усе запаведзі Ягоныя і пастановы Ягоныя, якія я наказваю табе сёньня, дык прыйдуць на цябе ўсе праклёны гэтыя і дастануць цябе."},{"book":"ДРУГІ ЗАКОН","chapter":"28","verse":"16","text":"Пракляты ты будзеш у горадзе і пракляты ты будзеш у полі."},{"book":"ДРУГІ ЗАКОН","chapter":"28","verse":"17","text":"Праклятыя будуць засекі твае і кладоўкі твае."},{"book":"ДРУГІ ЗАКОН","chapter":"28","verse":"18","text":"Пракляты будзе плод улоньня твайго і плод зямлі тваёй, плод тваіх валоў і плод авечак тваіх."},{"book":"ДРУГІ ЗАКОН","chapter":"28","verse":"19","text":"Пракляты ты будзеш пры ўваходзе тваім і пракляты пры выхадзе тваім."},{"book":"ДРУГІ ЗАКОН","chapter":"28","verse":"20","text":"Пашле Гасподзь на цябе праклён, затлуму і няшчасьце ва ўсякай дзеі рук тваіх, якую пачнеш рабіць, пакуль ня будзеш зьнішчаны, - і ты неўзабаве загінеш за ліхія дзеі твае, за тое, што ты пакінуў Мяне."},{"book":"ДРУГІ ЗАКОН","chapter":"28","verse":"21","text":"Пашле Гасподзь на цябе згубную пошасьць, пакуль ня вынішчыць Ён цябе зь зямлі, у якую ты ідзеш, каб валодаць ёю."},{"book":"ДРУГІ ЗАКОН","chapter":"28","verse":"22","text":"Паб'е цябе Гасподзь сухотамі, гарачкаю, трасцаю, запаленьнем, засухаю, палючым ветрам ды іржою, і яны будуць перасьледаваць цябе, пакуль не загінеш."},{"book":"ДРУГІ ЗАКОН","chapter":"28","verse":"23","text":"І нябёсы твае, якія над галавою тваёю, зробяцца медзьдзю, і зямля пад табою жалезам;"},{"book":"ДРУГІ ЗАКОН","chapter":"28","verse":"24","text":"замест дажджу Гасподзь дасьць зямлі тваёй пыл, і попел зь неба будзе падаць, падаць на цябе, пакуль ня будзеш зьнішчаны."},{"book":"ДРУГІ ЗАКОН","chapter":"28","verse":"25","text":"Аддасьць цябе Гасподзь на паразу ворагам тваім; адною дарогаю выступіш супроць іх, а сямю дарогамі пабяжыш ад іх; і будзеш расьсеяны па ўсіх царствах зямлі."},{"book":"ДРУГІ ЗАКОН","chapter":"28","verse":"26","text":"І будуць трупы твае ежаю ўсім птушкам нябесным і зьвярам, і ня будзе каму адагнаць іх."},{"book":"ДРУГІ ЗАКОН","chapter":"28","verse":"27","text":"Паб'е цябе Гасподзь праказаю Егіпецкаю, пранцамі, каростаю і сьвербам, ад якіх ты ня зможаш вылечыцца;"},{"book":"ДРУГІ ЗАКОН","chapter":"28","verse":"28","text":"паб'е цябе Гасподзь варэяцтвам, сьлепатою і дранцьвеньнем сэрца,"},{"book":"ДРУГІ ЗАКОН","chapter":"28","verse":"29","text":"і ты хадзіцьмеш навобмацак апалудні, як сьляпы навобмацак ходзіць поначы, і ня мецьмеш посьпеху на дарогах тваіх, і будуць уціскаць і крыўдзіць цябе штодня, і ніхто не абароніць цябе."},{"book":"ДРУГІ ЗАКОН","chapter":"28","verse":"30","text":"З жонкаю заручышся, і іншы будзе спаць зь ёю; дом пабудуеш, і ня жыцьмеш у ім; вінаграднік пасадзіш і ня будзеш карыстацца ім."},{"book":"ДРУГІ ЗАКОН","chapter":"28","verse":"31","text":"Вала твайго заколюць на вачах у цябе, і ня будзеш есьці яго; асла твайго зьвядуць ад цябе і ня вернуць табе; авечкі твае аддадзены будуць ворагам тваім, і ніхто не абароніць цябе."},{"book":"ДРУГІ ЗАКОН","chapter":"28","verse":"32","text":"Сыны твае і дочкі твае аддадзены будуць іншаму народу; вочы твае будуць бачыць і кожны дзень будуць кволець, і ня будзе сілы ў руках тваіх."},{"book":"ДРУГІ ЗАКОН","chapter":"28","verse":"33","text":"Плады зямлі тваёй і ўсю працу тваю будзе есьці народ, якога ты ня ведаў; і цябе будуць толькі ўціскаць і мучыць усе дні."},{"book":"ДРУГІ ЗАКОН","chapter":"28","verse":"34","text":"І страціш розум ад таго, што пабачаць вочы твае."},{"book":"ДРУГІ ЗАКОН","chapter":"28","verse":"35","text":"Паб'е цябе Гасподзь ліхою праказаю на каленях і на галенях, ад якой ты ня зможаш вылечыцца, ад падэшвы нагі тваёй да самага цемені галавы тваёй."},{"book":"ДРУГІ ЗАКОН","chapter":"28","verse":"36","text":"Завядзе Гасподзь цябе і цара твайго, якога ты паставіш над сабою, да народу, якога ня ведаў ні ты, ні бацькі твае, і там служыцьмеш іншым багам, драўняным і каменным;"},{"book":"ДРУГІ ЗАКОН","chapter":"28","verse":"37","text":"І будзеш жудасьцю, прытчаю і пасьмешышчам усім народам, да якіх завядзе цябе Гасподзь."},{"book":"ДРУГІ ЗАКОН","chapter":"28","verse":"38","text":"Насеньня многа вынесеш у поле, а зьбярэш мала, бо паесьць іх саранча."},{"book":"ДРУГІ ЗАКОН","chapter":"28","verse":"39","text":"Вінаграднікі будзеш садзіць і ўрабляць, а віна ня піцьмеш і не зьбярэш пладоў, бо паесьць іх чарвяк."},{"book":"ДРУГІ ЗАКОН","chapter":"28","verse":"40","text":"Масьліны будуць у цябе ва ўсіх межах тваіх, але алеем не памажашся, бо асыплецца масьліна твая."},{"book":"ДРУГІ ЗАКОН","chapter":"28","verse":"41","text":"Сыноў і дочак народзіш, але іх ня будзе ў цябе, бо пойдуць у палон."},{"book":"ДРУГІ ЗАКОН","chapter":"28","verse":"42","text":"Усе дрэвы твае і плады зямлі тваёй загубіць іржа."},{"book":"ДРУГІ ЗАКОН","chapter":"28","verse":"43","text":"Прыхадзень, які сярод цябе, будзе ўзносіцца над табою вышэй і вышэй, а ты апускацца будзеш ніжэй і ніжэй;"},{"book":"ДРУГІ ЗАКОН","chapter":"28","verse":"44","text":"ён будзе пазычаць табе, а ты ня будзеш пазычаць яму; ён будзе галавою, а ты будзеш хвастом."},{"book":"ДРУГІ ЗАКОН","chapter":"28","verse":"45","text":"І прыйдуць на цябе ўсе праклёны гэтыя і будуць перасьледаваць цябе, пакуль ня будзеш вынішчаны, за тое, што ты ня слухаўся голасу Госпада, Бога твайго, і не захоўваў запаведзяў Ягоных і пастановаў Ягоных, якія Ён наказаў табе:"},{"book":"ДРУГІ ЗАКОН","chapter":"28","verse":"46","text":"яны будуць азнакаю і доказам на табе і на семені тваім вавек."},{"book":"ДРУГІ ЗАКОН","chapter":"28","verse":"47","text":"За тое, што ты ня служыў Госпаду, Богу твайму, з радасьцю і дабрынёю сэрца, пры надмеры ўсяго,"},{"book":"ДРУГІ ЗАКОН","chapter":"28","verse":"48","text":"будзеш служыць ворагу твайму, якога пашле на цябе Гасподзь, у голадзе і ў смазе, і галізьне і ва ўсякай нястачы; ён накладзе на шыю тваю жалезнае ярмо, так што змучыць цябе."},{"book":"ДРУГІ ЗАКОН","chapter":"28","verse":"49","text":"Пашле на цябе Гасподзь народ здалёку, ад краю зямлі: як арол, мовы якога ты не разумееш,"},{"book":"ДРУГІ ЗАКОН","chapter":"28","verse":"50","text":"народ нахабны, які ня ўважыць старому і не пашкадуе маладога;"},{"book":"ДРУГІ ЗАКОН","chapter":"28","verse":"51","text":"і есьціме ён плод быдла твайго і плод зямлі тваёй, пакуль ня спустошыць цябе, так што не пакіне табе ні хлеба, ні віна, ні алею, ні плоду валоў тваіх, ні плоду авечак тваіх, пакуль не загубіць цябе;"},{"book":"ДРУГІ ЗАКОН","chapter":"28","verse":"52","text":"і ўціскацьме цябе ва ўсіх селішчах тваіх, пакуль на ўсёй зямлі тваёй не разбурыць высокіх і моцных муроў тваіх, на якія ты спадзяешся; і ўціскацьме цябе ва ўсіх селішчах тваіх, на ўсёй зямлі тваёй, якую Гасподзь, Бог твой, даў табе."},{"book":"ДРУГІ ЗАКОН","chapter":"28","verse":"53","text":"І ты есьцімеш плод чэрава твайго, плод сыноў тваіх і дочак тваіх, якіх Гасподзь, Бог твой, даў табе, у аблозе і ва - ціску, у якім уцісьне цябе вораг твой."},{"book":"ДРУГІ ЗАКОН","chapter":"28","verse":"54","text":"Чалавек сьпешчаны, які жыў сярод вас у вялікай раскошы, зайздросьлівым вокам будзе глядзець на брата свайго, на любасную жонку сваю і на астатніх дзяцей сваіх, якія застануцца ў яго,"},{"book":"ДРУГІ ЗАКОН","chapter":"28","verse":"55","text":"і ня дасьць ніводнаму зь іх плоці дзяцей сваіх, якіх ён будзе есьці, бо ў яго не застанецца нічога ў аблозе і ва ўціску, у якім уцісьне цябе вораг твой ва ўсіх селішчах тваіх."},{"book":"ДРУГІ ЗАКОН","chapter":"28","verse":"56","text":"Жанчына, якая жыла ў цябе ў песьце і раскошы, якая ніколі нагі сваёй ня ставіла на зямлю з прычыны раскошы і сьпешчанасьці сваёй, будзе зайздросьлівым вокам глядзець на любаснага мужа свайго і на сына свайго і на дачку сваю"},{"book":"ДРУГІ ЗАКОН","chapter":"28","verse":"57","text":"і ня дасьць пасьледу, што выходзіць спаміж ног у яе, і дзяцей, якіх яна народзіць; бо яна, пры нястачы ва ўсім, таемна есьціме іх, у аблозе і ва ўціску, у якім уцісьне цябе вораг твой у селішчах тваіх."},{"book":"ДРУГІ ЗАКОН","chapter":"28","verse":"58","text":"Калі ня будзеш старацца выконваць усе словы закона гэтага, напісаныя ў кнізе гэтай, і ня будзеш баяцца славутага і страшнага імя Госпада, Бога твайго,"},{"book":"ДРУГІ ЗАКОН","chapter":"28","verse":"59","text":"дык Гасподзь пабэе цябе і нашчадкаў тваіх нязвычайнымі пошасьцямі, пошасьцямі вялікімі пастаяннымі, і хваробамі ліхімі і пастаяннымі;"},{"book":"ДРУГІ ЗАКОН","chapter":"28","verse":"60","text":"і навядзе на цябе ўсе пошасьці Егіпецкія, якіх ты баяўся, і яны прыліпнуць да цябе;"},{"book":"ДРУГІ ЗАКОН","chapter":"28","verse":"61","text":"і ўсякую хваробу і ўсякую пошасьць не напісаную ў кнізе закона гэтага Гасподзь навядзе на цябе, пакуль ня будзеш вынішчаны;"},{"book":"ДРУГІ ЗАКОН","chapter":"28","verse":"62","text":"і застанецца вас нямнога, тым часам калі ў мностве вы былі падобныя да зорак нябесных, бо ты ня слухаўся голасу Госпада, Бога твайго."},{"book":"ДРУГІ ЗАКОН","chapter":"28","verse":"63","text":"І як радаваўся Гасподзь робячы вам дабро і памнажаючы вас, так будзе радавацца Гасподзь, губячы вас і зьнішчаючы вас, і выкінутыя будзеце зь зямлі, у якую ты ідзеш, каб валодаць ёю."},{"book":"ДРУГІ ЗАКОН","chapter":"28","verse":"64","text":"І расьсее цябе Гасподзь па ўсіх народах, ад краю зямлі да краю зямлі, і будзеш там служыць іншым багам, якіх ня ведаў ні ты, ні бацькі твае, дрэву і камяням."},{"book":"ДРУГІ ЗАКОН","chapter":"28","verse":"65","text":"Але і сярод гэтых народаў не супакоішся і ня будзе месца спакою назе тваёй, і Гасподзь дасьць табе там баязьлівае сэрца, цьмяныя вочы і зьнемажэньне душы;"},{"book":"ДРУГІ ЗАКОН","chapter":"28","verse":"66","text":"жыцьцё тваё вісецьме перад табою, і будзеш дрыжаць уначы і ўдзень і ня будзеш пэўны за жыцьцё тваё;"},{"book":"ДРУГІ ЗАКОН","chapter":"28","verse":"67","text":"ад дрыжаньня сэрца твайго, якім ты будзеш ахоплены, і ад таго, што будзеш бачыць вачыма тваімі, раніцай ты скажаш: «о, калі б зьвечарэла!», а ўвечары скажаш: «о, калі б разьвіднела!»."},{"book":"ДРУГІ ЗАКОН","chapter":"28","verse":"68","text":"І верне цябе Гасподзь у Егіпет на караблях той дарогаю, пра якую я сказаў табе: «больш ты ня ўбачыш яе»; і там будзеце прадавацца ворагам вашым у рабоў і ў рабыняў, і ня будзе пакупца."}]}