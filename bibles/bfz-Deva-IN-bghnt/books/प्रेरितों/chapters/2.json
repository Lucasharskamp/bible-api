{"data":[{"book":"प्रेरितों","chapter":"2","verse":"1","text":"जेबे यहूदिया रा पिन्तेकुसो रा त्योआरो रा दिन आया, तेबे सेयो सब एकी जगा रे कट्ठे थे।"},{"book":"प्रेरितों","chapter":"2","verse":"2","text":"तदुओ की एकदम सर्गो ते बड़े तूफानो री जी छेड़ ऊई और तिजी ते सारा कअर, जेती सेयो थे बैठे रे, गूँजी गा।"},{"book":"प्रेरितों","chapter":"2","verse":"3","text":"तिना खे आगी रिया लुपिया जेड़िया जीबा निकल़दिया ऊईया दिशिया और तिना बीचे सबी पाँदे आयी की ठईरी गिया।"},{"book":"प्रेरितों","chapter":"2","verse":"4","text":"तेबे सेयो सब पवित्र आत्मा ते परी गे और जिंयाँ पवित्र आत्मे तिना खे बोलणे री सामर्थ दित्ती, सेयो लग-लग पाषा रे बोलणे लगे।"},{"book":"प्रेरितों","chapter":"2","verse":"5","text":"तिना दिना रे बऊत भक्त यहूदी जो परमेशरो ते डरो थे, दुनिया रे हर देशो ते त्योआर मनाणे आये थे और यरूशलेम नगरो रे रणे लगी रे थे।"},{"book":"प्रेरितों","chapter":"2","verse":"6","text":"जेबे से छेड़ ऊई, तेबे पीड़ कट्ठी ऊईगी और लोक कबराई गे, कऊँकि हर एकी खे येई सुणो था कि ये मेरी ई पाषा रे बोलणे लगी रे।"},{"book":"प्रेरितों","chapter":"2","verse":"7","text":"सेयो सब हैरान ऊई की बोलणे लगे, “देखो, ये जो बोलणे लगी रे, क्या सब गलीली निए?"},{"book":"प्रेरितों","chapter":"2","verse":"8","text":"तो तेबे ये क्या ऊणे लगी रा, तेबे आसे सब आपणी-आपणी जन्म-भूमिया री पाषा कऊँ सुणने लगी रे?"},{"book":"प्रेरितों","chapter":"2","verse":"9","text":"आसा बीचा ते जो पारथी, मेदी और एलामी लोक, मेसोपोटामिया, यहूदिया, कप्पदूकिया, पुन्तुस, आसिया,"},{"book":"प्रेरितों","chapter":"2","verse":"10","text":"फुगिया, पंफूलिया, मिस्र और लिबिया वासी जो कुरेनो रे नेड़े-तेड़े ए, इना सबी देशो रे रणे वाल़े और रोमो रे रणे वाल़े यहूदी और यहूदी तर्म तारण करने वाल़े,"},{"book":"प्रेरितों","chapter":"2","verse":"11","text":"मतलब क्या यहूदी और क्या यहूदी तर्म तारण करने वाल़े, क्रेती और अरबी बी ए, पर आपणी-आपणी पाषा रे तिना ते परमेशरो रे बड़े-बड़े कामो रे बारे रे चर्चा सुणने लगी रे।”"},{"book":"प्रेरितों","chapter":"2","verse":"12","text":"तेबे सेयो सब हैरान ऊईगे और कबराई की एकी-दूजे खे बोलणे लगे, “ये क्या ऊणे लगी रा?”"},{"book":"प्रेरितों","chapter":"2","verse":"13","text":"पर ओरी मजाक करी की बोलेया, “सेयो तो नये शराबो रे नशे रे चूर ए।”"},{"book":"प्रेरितों","chapter":"2","verse":"14","text":"तेबे पतरस तिना ग्यारा चेलेया साथे खड़ा ऊआ और जोरे की बोलणे लगेया, “ओ यहूदिया! और ओ यरूशलेमो रे सब रणे वाल़ो! ये जाणी लो और कान लगाई की मेरी गल्ला सुणो।"},{"book":"प्रेरितों","chapter":"2","verse":"15","text":"जेड़ा तुसे समजणे लगी रे, यो लोक नशे रे निए, कऊँकि एबु तो प्यागा रे नौ ई बजी रे।"},{"book":"प्रेरितों","chapter":"2","verse":"16","text":"पर ये से गल्ल ए, जो परमेशरे योएल भविष्यबक्ते रे जरिए बोली थी,"},{"book":"प्रेरितों","chapter":"2","verse":"17","text":"“ ‘परमेशर बोलोआ कि आखरी रे दिना रे एड़ा ऊणा,"},{"book":"प्रेरितों","chapter":"2","verse":"18","text":"बल्कि मां आपणे दास और दासिया पाँदे तिना दिना रे आपणी आत्मा बीचा ते लटणा"},{"book":"प्रेरितों","chapter":"2","verse":"19","text":"और मां ऊबे सर्गो रे अचम्बे रे काम और ऊँदे तरतिया रे चिह्न्,"},{"book":"प्रेरितों","chapter":"2","verse":"20","text":"प्रभुए रा न्याय रा दिन आऊणे ते पईले सूरज काल़ा"},{"book":"प्रेरितों","chapter":"2","verse":"21","text":"और जेस केसी प्रभुए रा नाओं लणा,"},{"book":"प्रेरितों","chapter":"2","verse":"22","text":"“ओ इस्राएलियो! इना गल्ला खे सुणो, यीशु नासरी एक मांणू था। जेसरा परमेशरो री तरफा ते ऊणे रा सबूत, तिना सामर्था रे कामो, अचम्बे रे कामो ते और चमत्कारा ते प्रगट ए। जो परमेशरे तुसा बीचे, तेसरे जरिए दखाए, जेसखे तुसे आपू बी जाणोए।"},{"book":"प्रेरितों","chapter":"2","verse":"23","text":"तेस ई यीशुए खे, जो परमेशरो री ठराई री योजना और पईलके ज्ञानो रे मुताबिक पकड़वाया। तेबे तुसे से पापिया रे आथो क्रूसो पाँदे चढ़ाई की मरवाईता।"},{"book":"प्रेरितों","chapter":"2","verse":"24","text":"पर सेई परमेशरे मौता रे बंदनो ते छुड़ाई की जिऊँदा कित्तेया, कऊँकि ये ऊणा नि था कि से तेसरे वशो रे रंदा।"},{"book":"प्रेरितों","chapter":"2","verse":"25","text":"कऊँकि दाऊद यीशु मसीह रे बारे रे बोलोआ,"},{"book":"प्रेरितों","chapter":"2","verse":"26","text":"इजी री बजअ ते मेरा मन खुश ऊआ और मेरी जीब मग्न ऊई,"},{"book":"प्रेरितों","chapter":"2","verse":"27","text":"कऊँकि तां मेरा प्राण नरको रे नि छाडणा"},{"book":"प्रेरितों","chapter":"2","verse":"28","text":"तैं माखे जीवनो री बाट बताई राखी,"},{"book":"प्रेरितों","chapter":"2","verse":"29","text":"“ओ पाईयो! आऊँ तेस कुलपति दाऊदो रे बारे रे तुसा खे इम्मता साथे बोली सकूँआ कि से तो मरी गा और दबाई बी दित्तेया और तेसरी कब्र आजो तक आसा गे मौजुद ए।"},{"book":"प्रेरितों","chapter":"2","verse":"30","text":"से भविष्यबक्ता था और ये जाणो था कि परमेशरे मांते कसम खाई की वादा करी राखेया कि मां तेरे वंशो बीचा ते एक जणा तेरे सिंहासनो पाँदे बठयाल़ना।"},{"book":"प्रेरितों","chapter":"2","verse":"31","text":"तिने ऊणे वाल़ी गल्ला खे पईले तेई देखी की मसीह रे जिऊँदे ऊणे रे बारे रे भविष्यबाणी कित्ती, कि ना तो तेरा प्राण नरको रे छाडेया और ना ई तेसरा शरीर सड़ेया।"},{"book":"प्रेरितों","chapter":"2","verse":"32","text":"येई यीशु परमेशरे जिऊँदा कित्तेया, जेसरे आसे सब गवा ए।"},{"book":"प्रेरितों","chapter":"2","verse":"33","text":"तिंयाँ ई परमेशरो रे दाँणे आथो ते सबी ते उचा पद पाई की और पिते ते से पवित्र आत्मा पाई की जो वादा कित्तेया था, तिने ये लटेया, जो आज तुसे देखोए और सुणोए।"},{"book":"प्रेरितों","chapter":"2","verse":"34","text":"कऊँकि दाऊद तो स्वर्गो रे नि चढ़ना, पर से आपू बोलोआ,"},{"book":"प्रेरितों","chapter":"2","verse":"35","text":"मेरे दाँणे बैठ, जदुओ तक आऊँ तेरे बैरिया खे तेरे पैरा निठे नि करी देऊँ।’"},{"book":"प्रेरितों","chapter":"2","verse":"36","text":"“तो एबे इस्राएलो रा सारा कराना, पक्का जाणी लओ कि परमेशरे तेसी यीशुए खे, जो तुसे क्रूसो पाँदे चढ़ाया, प्रभु बी और मसीह बी ठराया।”"},{"book":"प्रेरितों","chapter":"2","verse":"37","text":"तेबे सुणने वाल़े लोका खे विश्वास ऊईगा कि आसे गल़त काम करी राखेया और सेयो पतरसो खे और बाकि प्रेरिता खे पूछणे लगे, “ओ पाईयो! आसे क्या करिए?”"},{"book":"प्रेरितों","chapter":"2","verse":"38","text":"पतरसे तिना खे बोलेया, “पापो ते मन फिराओ, और तुसा बीचा ते हर एक आपणे-आपणे पापो री माफिया खे यीशु मसीह रे नाओं ते बपतिस्मा लओ, तो तुसा खे पवित्र आत्मा रा दान मिलणा।"},{"book":"प्रेरितों","chapter":"2","verse":"39","text":"ये वादा तुसे और तुसा री ल्वादे और तिना सबी दूरो-दूरो रे लोका खे बीए, जो प्रभुए म्हारे परमेशरे आपू गे बुलाणे।”"},{"book":"प्रेरितों","chapter":"2","verse":"40","text":"पतरसे बऊत ओर गल्ला री गवाई देई-देई की बी समजयाया, “आपणे आपू खे एसा टेडिया जातिया ते बचाओ।”"},{"book":"प्रेरितों","chapter":"2","verse":"41","text":"तो जिने लोके पतरसो रा वचन सुणी की मानेया, तिने बपतिस्मा लया और तेसी दिने तीन ह्जार मांणूआ रे तकरीबन विश्वासिया साथे मिली गे।"},{"book":"प्रेरितों","chapter":"2","verse":"42","text":"तेबे ये सब विश्वासी प्रेरिता ते शिक्षा पाणे और संगति राखणे रे और रोटी तोड़ने रे और प्रार्थना करने रे लगे रे रये"},{"book":"प्रेरितों","chapter":"2","verse":"43","text":"और यरूशलेमो रे सबी लोका खे डर ऊईगा और बऊत अचम्बे रे काम और चिह्न् प्रेरित करो थे।"},{"book":"प्रेरितों","chapter":"2","verse":"44","text":"और सेयो सब विश्वास करने वाल़े कट्ठे रओ थे और तिना री सब चीजा साजिया थिया।"},{"book":"प्रेरितों","chapter":"2","verse":"45","text":"और सेयो आपणी-आपणी सम्पति और सामान बेची-बेची की जेड़ी जेसरी जरूरत ओ थी, बांडी देओ थे।"},{"book":"प्रेरितों","chapter":"2","verse":"46","text":"और सेयो हर रोज एक मन ऊई की मन्दरो रे कट्ठे ओ थे और कअरे-कअरे रोटी तोड़ी की खुश और मन लगाई की रोटी खाया करो थे"},{"book":"प्रेरितों","chapter":"2","verse":"47","text":"और परमेशरो री स्तुति करो थे और सब लोक तिना ते खुश थे और जो उद्धार पाओ थे तिना खे प्रभु हर रोज तिना बीचे मिलाई देओ था।"}]}