{"data":[{"book":"متی","chapter":"24","verse":"1","text":"هنگامی که عیسی از معبد خارج می‌شد، شاگردانش آمده، خواستند او را به دیدن ساختمانهای معبد ببرند."},{"book":"متی","chapter":"24","verse":"2","text":"اما عیسی به ایشان گفت: «این ساختمانها را می‌بینید؟ براستی به شما می‌گویم که سنگی بر سنگی دیگر باقی نخواهد ماند، بلکه همه زیر و رو خواهند شد.»"},{"book":"متی","chapter":"24","verse":"3","text":"ساعاتی بعد، وقتی او در دامنهٔ کوه زیتون نشسته بود، شاگردانش آمده، از او پرسیدند: «به ما بگو این وقایع در چه زمانی روی خواهند داد؟ نشانۀ بازگشت تو و آخر دنیا24‏:3 یا «آخر این عصر». چیست؟»"},{"book":"متی","chapter":"24","verse":"4","text":"عیسی به ایشان گفت: «مواظب باشید کسی شما را گمراه نکند."},{"book":"متی","chapter":"24","verse":"5","text":"زیرا بسیاری به نام من آمده، خواهند گفت، ”من مسیح هستم“ و عدهٔ زیادی را گمراه خواهند کرد."},{"book":"متی","chapter":"24","verse":"6","text":"از دور و نزدیک خبر جنگها به گوشتان خواهد رسید. اما پریشان نشوید زیرا جنگها اتفاق خواهند افتاد، اما به این زودی دنیا به آخر نخواهد رسید."},{"book":"متی","chapter":"24","verse":"7","text":"قومها و ممالک به هم اعلان جنگ خواهند داد، و در جاهای مختلف دنیا، قحطی‌ها و زمین لرزه‌ها پدید خواهد آمد."},{"book":"متی","chapter":"24","verse":"8","text":"اما اینها تنها آغاز درد زایمان است."},{"book":"متی","chapter":"24","verse":"9","text":"«آنگاه شما را تسلیم خواهند کرد تا شکنجه شوید، و شما را خواهند کشت. تمام مردم دنیا به خاطر نام من از شما نفرت خواهند داشت."},{"book":"متی","chapter":"24","verse":"10","text":"بسیاری از ایمان خود برخواهند گشت و یکدیگر را تسلیم کرده، از هم متنفر خواهند شد."},{"book":"متی","chapter":"24","verse":"11","text":"بسیاری برخاسته، خود را نبی معرفی خواهند کرد و عدهٔ زیادی را گمراه خواهند نمود."},{"book":"متی","chapter":"24","verse":"12","text":"گناه آنقدر گسترش پیدا خواهد کرد که محبت بسیاری سرد خواهد شد."},{"book":"متی","chapter":"24","verse":"13","text":"اما هر که تا به آخر، زحمات را تحمل کند، نجات خواهد یافت."},{"book":"متی","chapter":"24","verse":"14","text":"«سرانجام وقتی مژدهٔ انجیل به گوش همهٔ مردم جهان رسید و همه از آن باخبر شدند، آنگاه دنیا به آخر خواهد رسید."},{"book":"متی","chapter":"24","verse":"15","text":"«پس وقتی ”مکروه ویرانگر“24‏:15 نگاه کنید به دانیال ۹‏:۲۷، ۱۱‏:۳۱ و ۱۲‏:۱۱. را ببینید که در جای مقدّس بر پا شده است (خواننده توجه کند)"},{"book":"متی","chapter":"24","verse":"16","text":"آنگاه کسانی که در یهودیه هستند به تپه‌های اطراف فرار کنند،"},{"book":"متی","chapter":"24","verse":"17","text":"و کسانی که روی پشت بام می‌باشند، به هنگام فرار حتی برای برداشتن چیزی داخل خانه نروند؛"},{"book":"متی","chapter":"24","verse":"18","text":"و همین‌طور کسانی که در مزرعه هستند، برای برداشتن لباس به خانه برنگردند."},{"book":"متی","chapter":"24","verse":"19","text":"«وای به حال زنانی که در آن زمان آبستن باشند یا کودک شیرخوار داشته باشند."},{"book":"متی","chapter":"24","verse":"20","text":"دعا کنید که فرار شما در زمستان یا در روز شَبّات که دروازه‌های شهر بسته است، نباشد."},{"book":"متی","chapter":"24","verse":"21","text":"چون در آن روزها مردم به چنان مصیبتی دچار خواهند شد که از آغاز جهان تا به حال روی نداده است و هرگز نیز روی نخواهد داد."},{"book":"متی","chapter":"24","verse":"22","text":"«در واقع، اگر آن روزهای سخت کوتاه نمی‌شد، هیچ انسانی جان به در نمی‌برد؛ اما محض خاطر برگزیدگان خدا، آن روزها کوتاه خواهد شد."},{"book":"متی","chapter":"24","verse":"23","text":"«در آن روزها اگر کسی به شما بگوید، ”ببین، مسیح اینجاست!“ یا ”ببین، آنجاست!“ باور نکنید."},{"book":"متی","chapter":"24","verse":"24","text":"چون از این مسیح‌ها و پیامبرهای دروغین زیاد خواهند آمد و حتی معجزات حیرت‌انگیز نیز خواهند کرد، به طوری که اگر ممکن بود حتی برگزیدگان خدا را هم گمراه می‌کردند."},{"book":"متی","chapter":"24","verse":"25","text":"ببینید، من اینها را از پیش به شما گفتم."},{"book":"متی","chapter":"24","verse":"26","text":"«پس اگر بیایند و به شما بگویند که مسیح در بیابان دوباره ظهور کرده، به سخنشان اهمیت ندهید؛ و اگر بگویند نزد ما مخفی شده، باور نکنید."},{"book":"متی","chapter":"24","verse":"27","text":"زیرا همان‌طور که صاعقه در یک لحظه از شرق تا غرب را روشن می‌سازد، آمدن پسر انسان نیز چنین خواهد بود."},{"book":"متی","chapter":"24","verse":"28","text":"جایی که لاشه باشد، لاشخورها در آنجا جمع خواهند شد!"},{"book":"متی","chapter":"24","verse":"29","text":"«بلافاصله، پس از آن مصیبتها، خورشید تیره و تار شده، ماه دیگر نور نخواهد داد. ستارگان فرو خواهند ریخت و نیروهایی که زمین را نگاه داشته‌اند، به لرزه در خواهند آمد."},{"book":"متی","chapter":"24","verse":"30","text":"«و سرانجام نشانهٔ آمدن پسر انسان در آسمان ظاهر خواهد شد. آنگاه مردم در سراسر جهان عزا خواهند گرفت و پسر انسان را خواهند دید که بر ابرهای آسمان، با قدرت و شکوه عظیم می‌آید."},{"book":"متی","chapter":"24","verse":"31","text":"او فرشتگان خود را با صدای بلند شیپور خواهد فرستاد تا برگزیدگان خود را از گوشه و کنار زمین و آسمان جمع کنند."},{"book":"متی","chapter":"24","verse":"32","text":"«حال از درخت انجیر درس بگیرید. هر وقت شاخه‌های آن جوانه می‌زند و برگ می‌آورد، می‌فهمید تابستان نزدیک است."},{"book":"متی","chapter":"24","verse":"33","text":"همین‌طور نیز وقتی تمام این نشانه‌ها را ببینید، بدانید که پایان کار بسیار نزدیک شده است."},{"book":"متی","chapter":"24","verse":"34","text":"«براستی به شما می‌گویم که تا این چیزها اتفاق نیفتد، این نسل از میان نخواهد رفت."},{"book":"متی","chapter":"24","verse":"35","text":"«آسمان و زمین از بین خواهند رفت، اما کلام من هرگز زایل نخواهد شد."},{"book":"متی","chapter":"24","verse":"36","text":"اما هیچ‌کس نمی‌داند در چه روز و ساعتی دنیا به آخر خواهد رسید، حتی فرشتگان هم نمی‌دانند، پسر خدا نیز از آن بی‌خبر است. فقط پدرم خدا آن را می‌داند."},{"book":"متی","chapter":"24","verse":"37","text":"زمان ظهور پسر انسان مانند روزگار نوح خواهد بود."},{"book":"متی","chapter":"24","verse":"38","text":"در روزهای پیش از توفان، قبل از اینکه نوح وارد کشتی شود، مردم سرگرم عیش و نوش و میهمانی و عروسی بودند."},{"book":"متی","chapter":"24","verse":"39","text":"در آن وقت کسی باور نمی‌کرد که واقعاً توفانی در کار باشد، تا آن که توفان آمد و همهٔ آنان را با خود برد. آمدن پسر انسان نیز چنین خواهد بود."},{"book":"متی","chapter":"24","verse":"40","text":"آنگاه از دو مرد که در مزرعه با هم کار می‌کنند، یکی برده خواهد شد و دیگری خواهد ماند؛"},{"book":"متی","chapter":"24","verse":"41","text":"دو زن که در کنار هم سرگرم آرد کردن گندم باشند، یکی برده خواهد شد و دیگری خواهد ماند."},{"book":"متی","chapter":"24","verse":"42","text":"پس شما هم آماده باشید چون نمی‌دانید خداوند شما چه روزی باز می‌گردد."},{"book":"متی","chapter":"24","verse":"43","text":"«اگر صاحب خانه می‌دانست که دزد در چه ساعتی می‌آید، بیدار می‌ماند و نمی‌گذاشت دزد وارد خانه‌اش شود."},{"book":"متی","chapter":"24","verse":"44","text":"پس شما نیز آماده باشید، زیرا پسر انسان هنگامی باز خواهد گشت که کمتر انتظارش را دارید."},{"book":"متی","chapter":"24","verse":"45","text":"«خدمتگزار وفادار و دانا کسی است که اربابش بتواند او را به سرپرستی سایر خدمتگزاران خانه‌اش بگمارد تا خوراک آنان را به‌موقع بدهد."},{"book":"متی","chapter":"24","verse":"46","text":"خوشا به حال چنین خدمتگزاری که وقتی اربابش باز می‌گردد، او را در حال انجام وظیفه ببیند."},{"book":"متی","chapter":"24","verse":"47","text":"یقین بدانید که او را ناظر تمام دارایی خود خواهد ساخت."},{"book":"متی","chapter":"24","verse":"48","text":"«ولی اگر آن خدمتگزار شریر باشد و با خود فکر کند که ”اربابم به این زودی نمی‌آید،“"},{"book":"متی","chapter":"24","verse":"49","text":"و به آزار همکارانش بپردازد و مشغول عیاشی با میگساران شود،"},{"book":"متی","chapter":"24","verse":"50","text":"آنگاه در روزی که انتظارش را ندارد، اربابش باز خواهد گشت"},{"book":"متی","chapter":"24","verse":"51","text":"و او را به سختی تنبیه کرده، به سرنوشت ریاکاران دچار خواهد ساخت و به جایی خواهد انداخت که گریه و ناله و فشار دندان بر دندان باشد."}]}