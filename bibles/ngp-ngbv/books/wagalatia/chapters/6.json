{"data":[{"book":"Wagalatia","chapter":"6","verse":"1","text":"Wandugu zangu, nyuwe mkulongozwa ni Muye wa Mnungu, uneva mnamuona miyenyu kagwilwa mwo wiihi wowose, mkanyeni mnt'hu uyo vileke akevuze, mna mdamanye ivo kwa ujalamu, mkanda na wengele mnase mkagezigwa nyuwe wenye."},{"book":"Wagalatia","chapter":"6","verse":"2","text":"Yambizaneni mwa makunt'ho yenyu, naivo mkint'hize miko ya Kilisito."},{"book":"Wagalatia","chapter":"6","verse":"3","text":"Mnt'hu akukeona kunda ni kint'hu, mna hiyo kint'hu, uyo akedant'hiliza mwenye."},{"book":"Wagalatia","chapter":"6","verse":"4","text":"Mna kila mnt'hu aluhime lugendo lwakwe mwenye. Ivo ananda na cha kukefenyela, akefenyele lugendo lwakwe mwenye haheina kukeliganyiza na mnt'hu mtuhu."},{"book":"Wagalatia","chapter":"6","verse":"5","text":"Kwaviya kila mnt'hu naaguhe peto dyakwe mwenye."},{"book":"Wagalatia","chapter":"6","verse":"6","text":"Mnt'hu akuhinizwa ulosi wa Mnungu aungwa ampangile mhinizi ywakwe viya ivedi ananavo."},{"book":"Wagalatia","chapter":"6","verse":"7","text":"Msekukedant'hiliza, Mnungu hakutendelwa lubezo, kiya akuhanda mnt'hu niicho naavune."},{"book":"Wagalatia","chapter":"6","verse":"8","text":"Akuhanda mwe kubwedeza kumunk'hwamunk'hwa kwiihile kwili mndani mwakwe, kulawa umwo naavune ubanangi, mna akuhanda mwe kumbwedeza Muye ywa Mnungu, naavune kulawa kwa Muye ywa Mnungu, ugima wa ulo na ulo."},{"book":"Wagalatia","chapter":"6","verse":"9","text":"Elo, kisekusokela kudamanya ayedi, kwaviya uneva hakina file chevu nekivune hokuvuna hakabula."},{"book":"Wagalatia","chapter":"6","verse":"10","text":"Kwaivo kila kikapata luneka, kiwadamanyile want'hu wose ayedi, vitendese wandugu zetu wose we hamwenga na suwe mwo kumhuwila Kilisito."},{"book":"Wagalatia","chapter":"6","verse":"11","text":"Kauleni ivo niwawandikileni kwa muwandiko mkulu, naho kwa mkono wangu miye mwenye."},{"book":"Wagalatia","chapter":"6","verse":"12","text":"Wadya wakuunga kuoneka wedi kwa mbuli zo mwili nawo wakuunga wawatigizeni nyuwe mvinilwe enga kilagiso cha kugamba nyuwe mwi want'hu wa Mnungu. Wadamanya ivo vileke wanase kusulumizwa kwajili yo kubilkiza mbuli yo msalaba wa Kilisito Mlokozi."},{"book":"Wagalatia","chapter":"6","verse":"13","text":"Kwaviya awo wenye wavinilwe hawakutoza miko ya Mnungu amwink'hile Musa, waunga du mvinilwe vileke wakeduvile ikiwalo icho mwe mili yenyu."},{"book":"Wagalatia","chapter":"6","verse":"14","text":"Mna miye henikefenyele chochose, mbwitu, ila msalaba wa Zumbe ywetu Yesu Kilisito, kwaviya kwa sila ya msalaba uwo naona mbuli za mwe isi ziwambigwa mwangu, miye name hiwambigwa kwa mbuli za mwe isi."},{"book":"Wagalatia","chapter":"6","verse":"15","text":"Kwaviya kuvinilwa, hegu kuleka kuvinilwa hicho kint'hu, ikikulu ni kunda kiumbwa kihya."},{"book":"Wagalatia","chapter":"6","verse":"16","text":"Utondowazi na mbazi vinde na wose wakutimila mahinizo aya, wakanda ni hamwenga na Izilaeli want'hu wa Mnungu."},{"book":"Wagalatia","chapter":"6","verse":"17","text":"Haluse, mnt'hu yeyose asekunigela nk'huswank'huswa naho, kwaviya nna nk'hovu nizipatile mwo mwili wangu kwajili ya Yesu."},{"book":"Wagalatia","chapter":"6","verse":"18","text":"Wandugu zangu, uwedi wa Zumbe ywetu Yesu Kilisito unde na nyuwe mwe mioyo yenyu. Taile."}]}