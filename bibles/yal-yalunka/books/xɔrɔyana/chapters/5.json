{"data":[{"book":"Xɔrɔyana","chapter":"5","verse":"1","text":"Na xanbi ra, Musa nun Haruna yi siga Firawona fɛma, e a fala a xa, e naxa, “Alatala, Isirayilaa Ala ito nan falaxi, a naxa, ‘N ma yamaan yiiba, e xa siga, alogo e xa sa sanla raba n batu xinla ma tonbonni.’ ”"},{"book":"Xɔrɔyana","chapter":"5","verse":"2","text":"Firawona yi e yabi, a naxa, “Nde Alatala ra, n naxan xui suxuma, n yi Isirayila yamaan lu e siga? N mi Alatala kolon. N mi Isirayila yamaan yiibɛ e siga mumɛ!”"},{"book":"Xɔrɔyana","chapter":"5","verse":"3","text":"E yi a fala, e naxa, “Heburune Ala bata mini nxu xa. Tin nxu xa xii saxan siga ti tonbonni. Nxu xa saraxane ba Alatala nxɔ Ala xa, alogo a nama nxu faxa furen na hanma silanfanna ra.”5.3 Silanfanna: Sofane yɛngɛso dɛgɛmana."},{"book":"Xɔrɔyana","chapter":"5","verse":"4","text":"Misiran Mangan yi a fala e xa, a naxa, “Musa nun Haruna, nanfera ɛ yamaan bama e wanla ra? Ɛ siga ɛ wanle ra!"},{"book":"Xɔrɔyana","chapter":"5","verse":"5","text":"Iki yamani ito bata gbo ayi yamanani, ɛ a wanli kalama a ma!”"},{"book":"Xɔrɔyana","chapter":"5","verse":"6","text":"Na lɔxɔn yɛtɛni Firawona yi yamarini ito fi konyi rawanle nun kuntigine ma, a naxa,"},{"book":"Xɔrɔyana","chapter":"5","verse":"7","text":"“Ɛ nama fa sɛxɛn so yamaan yii alo a fɔlɔni e yi bitikidin bɔnbɔ, koni e tan yɛtɛɛn xa siga sɛxɛ fendeni.5.7 Bitikidin mɔn falama yirena nde yi fa fala “Birikidina.”"},{"book":"Xɔrɔyana","chapter":"5","verse":"8","text":"E mɔn yi bitikidin xasabin naxan bɔnbɔma a fɔlɔni, ɛ nama tin e nde ba na ra. Bayo salantenne nan e ra, nanara e sɔnxɔma, e naxa, ‘Tin, nxu xa sa saraxane ba nxɔ Ala xa!’"},{"book":"Xɔrɔyana","chapter":"5","verse":"9","text":"Wanla xa fari sa muxuni itoe yii, alogo e xa lu walɛ. Nayi, e mi fa wule falani itoe xuiin namɛma.”"},{"book":"Xɔrɔyana","chapter":"5","verse":"10","text":"Konyi rawanle nun kuntigine yi a fala yamaan xa, e naxa, “Firawona naxa, ‘Nxu mi fa sɛxɛ soma ɛ yii."},{"book":"Xɔrɔyana","chapter":"5","verse":"11","text":"Ɛ yɛtɛɛn xa sa sɛxɛn fen ɛ a toɛ dɛnaxan yi, koni sese mi bama ɛ wanla ra.’ ”"},{"book":"Xɔrɔyana","chapter":"5","verse":"12","text":"Yamaan yi xuya ayi Misiran yamanan birin yi se gbaxa fendeni naxan sɛ sɛxɛn ɲɔxɔni."},{"book":"Xɔrɔyana","chapter":"5","verse":"13","text":"Konyi rawanle yi gbɛtɛnxi e ra, e naxa, “Ɛ xa ɛ soge keden wanla raɲan, alo ɛ yi a ligama kii naxan yi nxu yi fama sɛxɛn na waxatin naxan yi.”"},{"book":"Xɔrɔyana","chapter":"5","verse":"14","text":"Firawona konyi rawanle yi Isirayila kuntigine bɔnbɔ, e naxanye dɔxi, e naxa, “Nanfera ɛ mi bitikidin xasabin bɔnbɔxi xoro nun to yi, alo a fɔlɔni?”"},{"book":"Xɔrɔyana","chapter":"5","verse":"15","text":"Isirayila kuntigine yi sa e mawuga Firawona xa, e a fala a xa, e naxa, “Nanfera i ya walikɛne suxuma iki?"},{"book":"Xɔrɔyana","chapter":"5","verse":"16","text":"E mi fa sɛxɛn soma i ya walikɛne yii, koni e a falama nxu xa, e naxa, ‘Ɛ bitikidine bɔnbɔ!’ Muxune nxu tan bulanma i ya walikɛne, anu ɛ muxune nan kalan tima.”"},{"book":"Xɔrɔyana","chapter":"5","verse":"17","text":"Firawona yi e yabi, a naxa, “Salayana! Salantenne nan ɛ ra! Nanara, ɛ a falama, ‘Tin, nxu xa sa saraxane ba Alatala xa!’"},{"book":"Xɔrɔyana","chapter":"5","verse":"18","text":"Awa iki, ɛ sa wali, e mi fa sɛxɛ soma ɛ yii, anu se mi bama bitikidi xasabi falaxin na.”"},{"book":"Xɔrɔyana","chapter":"5","verse":"19","text":"Isirayila kuntigine yi a kolon nayi, a e tɔrɔma nɛn, e to a mɛ fa fala, “Ɛ mi sese bama ɛ soge keden bitikidin xasabin na.”"},{"book":"Xɔrɔyana","chapter":"5","verse":"20","text":"E minimatɔɔn Firawona konni, e yi naralan Musa nun Haruna ra naxanye yi e mamɛma."},{"book":"Xɔrɔyana","chapter":"5","verse":"21","text":"E yi a fala e xa, e naxa, “Alatala xa ɛ kɛwanle mato, a ɛ makiti! Ɛ bata nxu raɲaxu Firawona ma e nun a kuntigine alo se kunxin xirina. Ɛ bata silanfanna so e yii e xa nxu faxa.”"},{"book":"Xɔrɔyana","chapter":"5","verse":"22","text":"Musa yi xɛtɛ Alatala fɛma, a yi a fala a xa, a naxa, “Marigina, nanfera i fe ɲaxin ligaxi yamani ito ra? Nanfera i n nafaxi?"},{"book":"Xɔrɔyana","chapter":"5","verse":"23","text":"Xabu n siga Firawona fɛma fala tideni i xinla ra, a yamani ito tɔrɔma. I munma i ya yamaan xunba, han to!”"}]}