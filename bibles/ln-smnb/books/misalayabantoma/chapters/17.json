{"data":[{"book":"Misala ya Bantoma","chapter":"17","verse":"1","text":"Sima na Polo mpe Silasi kolekela na Afipolisi mpe na Apolonia, bakendeki na Tesalonika epai wapi ndako ya mayangani ya Bayuda ezalaki."},{"book":"Misala ya Bantoma","chapter":"17","verse":"2","text":"Ndenge momesano na ye ezalaki, Polo akotaki na ndako ya mayangani. Basaba misato, asololaki na bato oyo bazalaki kuna na tina na Makomi."},{"book":"Misala ya Bantoma","chapter":"17","verse":"3","text":"Azalaki kotalisa mpe kolakisa bango polele ete Klisto asengelaki komona pasi mpe kosekwa kati na bakufi. Azalaki koloba na bango :"},{"book":"Misala ya Bantoma","chapter":"17","verse":"4","text":"Ndambo ya Bayuda bandimisamaki mpe basanganaki na Polo mpe Silasi ; ndenge moko mpe na bato mingi ya Grese, oyo bazalaki kogumbamela Nzambe, mpe basi ebele ya lokumu."},{"book":"Misala ya Bantoma","chapter":"17","verse":"5","text":"Kasi Bayuda mosusu basalaki zuwa ; bakendeki kozwa bato ya mobulu oyo batambolaka pamba-pamba na balabala, basangisaki bango mpe babimisaki mobulu kati na engumba. Bakendeki mbangu na ndako ya Jazoni mpo na koluka Polo mpe Silasi mpo ete bamema bango liboso ya ebele ya bato."},{"book":"Misala ya Bantoma","chapter":"17","verse":"6","text":"Kasi lokola bamonaki bango te, bamemaki Jazoni mpe bandeko mosusu liboso ya bakambi ya engumba na koganga :"},{"book":"Misala ya Bantoma","chapter":"17","verse":"7","text":"mpe Jazoni ayambi bango lokola babengami kati na ndako na ye. Bango nyonso bazali kobuka mibeko ya Sezare, pamba te bazali koloba : « Mokonzi mosusu azali, Kombo na Ye : Yesu ! »"},{"book":"Misala ya Bantoma","chapter":"17","verse":"8","text":"Tango ebele ya bato mpe bakambi ya engumba bayokaki bongo, batombokaki makasi."},{"book":"Misala ya Bantoma","chapter":"17","verse":"9","text":"Boye, bafutisaki Jazoni mpe bandeko mosusu lomande mpe, na sima, batikaki bango."},{"book":"Misala ya Bantoma","chapter":"17","verse":"10","text":"Wana butu ekomaki, bandeko bakimisaki Polo mpe Silasi noki-noki na Bere. Tango bakomaki kuna, bakotaki na ndako ya mayangani ya Bayuda."},{"book":"Misala ya Bantoma","chapter":"17","verse":"11","text":"Nzokande, Bayuda ya Bere bazalaki bato ya boboto koleka bato ya Tesalonika, pamba te bayambaki Liloba na motema mobimba mpe, mokolo na mokolo, bazalaki koyekola na mozindo Makomi mpo na kotala soki makambo oyo Polo azali koteya bango ezali ya solo."},{"book":"Misala ya Bantoma","chapter":"17","verse":"12","text":"Bayuda ebele kati na bango bandimaki ; ndenge moko mpe, kati na bato ya Grese, basi mingi ya lokumu mpe mibali ebele bandimaki."},{"book":"Misala ya Bantoma","chapter":"17","verse":"13","text":"Kasi tango Bayuda ya Tesalonika bayokaki ete Polo azali koteya Liloba na Nzambe na Bere, mingi kati na bango bayaki mpe kuna mpo na kotia songisongi kati na bato mpo ete batomboka."},{"book":"Misala ya Bantoma","chapter":"17","verse":"14","text":"Bongo, kaka na tango yango, bandeko basalaki ete Polo akende na ebale mpo na kozwa masuwa, wana Silasi mpe Timote batikalaki na Bere."},{"book":"Misala ya Bantoma","chapter":"17","verse":"15","text":"Bato oyo bakendeki kotika Polo bamemaki ye kino na Ateni ; mpe na mitindo ya Polo, bazongaki na Bere koyebisa Silasi mpe Timote ete balanda ye noki na Ateni."},{"book":"Misala ya Bantoma","chapter":"17","verse":"16","text":"Wana Polo azali kozela bango kati na Ateni, motema na ye etungisamaki mingi na komona ete engumba yango etonda na banzambe ya bikeko."},{"book":"Misala ya Bantoma","chapter":"17","verse":"17","text":"Boye, azalaki kosolola na Bayuda mpe Bagreki oyo bazalaki kogumbamela Nzambe kati na ndako ya mayangani, mpe na bato oyo azalaki kokuta, mokolo na mokolo, na bisika oyo bato ebele bakutanaka."},{"book":"Misala ya Bantoma","chapter":"17","verse":"18","text":"Ndambo ya bato ya mayele oyo balandaka malakisi ya Epikire mpe ya Zenon bakomaki kotiana tembe na ye. Bamoko batunaki :"},{"book":"Misala ya Bantoma","chapter":"17","verse":"19","text":"Boye bakamataki ye, bamemaki ye na Areopaje17.19 Areopaje ezalaki ngomba moko ya mokuse epai wapi Likita-Monene ya bato ya Ateni ezalaki kosangana. mpe balobaki na ye :"},{"book":"Misala ya Bantoma","chapter":"17","verse":"20","text":"Pamba te ozali koloba na biso makambo ya sika. Yango wana, tolingi koyeba soki makambo yango elakisi penza nini."},{"book":"Misala ya Bantoma","chapter":"17","verse":"21","text":"(Bato nyonso ya Ateni mpe bapaya oyo bazalaki kovanda kuna bazalaki kolekisa tango mingi mpo na koloba mpe koyoka basango ya sika)."},{"book":"Misala ya Bantoma","chapter":"17","verse":"22","text":"Polo atelemaki liboso ya bato oyo basanganaki na Areopaje mpe alobaki :"},{"book":"Misala ya Bantoma","chapter":"17","verse":"23","text":"Pamba te tango nazalaki kotambola kati na engumba na bino mpe kotala bikeko oyo bosambelaka, namonaki kutu etumbelo moko bakoma na likolo na yango :"},{"book":"Misala ya Bantoma","chapter":"17","verse":"24","text":"Nzambe oyo asala mokili mpe biloko nyonso oyo ezali kati na yango azali Nkolo ya Likolo mpe ya mokili, avandaka te kati na batempelo oyo maboko ya bato etonga."},{"book":"Misala ya Bantoma","chapter":"17","verse":"25","text":"Mpe azalaka na posa te ya masungi ya bato, pamba te akoka na nyonso. Nzokande, Ye nde apesaka bato nyonso bomoi, pema mpe biloko nyonso."},{"book":"Misala ya Bantoma","chapter":"17","verse":"26","text":"Wuta na moto moko, asalaki mabota nyonso ya bato, mpo ete bakoka kovanda na mokili mobimba ; mpe akataki tango mpo na moto na moto mpe atiaki bandelo mpo na bisika na bango ya kovanda."},{"book":"Misala ya Bantoma","chapter":"17","verse":"27","text":"Nzambe asalaki bongo mpo ete bato bakoka koluka Ye, tango mosusu bakolonga komona Ye na kolukaluka lokola mokufi miso. Nzokande, na bosolo, azali mosika te ya moko na moko kati na biso."},{"book":"Misala ya Bantoma","chapter":"17","verse":"28","text":"Pamba te, ezali na nzela na Ye nde tozalaka na bomoi, toninganaka mpe tozalaka oyo tozali, ndenge bakomi na bino mosusu baloba : « Tozali bana na ye ! »"},{"book":"Misala ya Bantoma","chapter":"17","verse":"29","text":"Yango wana, lokola tozali bana na Nzambe, tosengeli te kokanisa ete bonzambe ekokani na elilingi ya wolo, ya palata to ya libanga, lokola nzambe ya ekeko oyo esalemi na maboko mpe mayele ya moto."},{"book":"Misala ya Bantoma","chapter":"17","verse":"30","text":"Nzokande, lokola Nzambe atalaka te tango ya kozanga boyebi, kasi azali sik’oyo kosenga ete bato nyonso, na bisika nyonso oyo bazali, babongola mitema."},{"book":"Misala ya Bantoma","chapter":"17","verse":"31","text":"Pamba te akata mokolo oyo akosambisa mokili mobimba na bosembo nyonso, na nzela ya moto oyo Ye asila kopona. Atalisaki bosolo na yango epai ya bato nyonso, na nzela ya kosekwisa moto yango kati na bakufi."},{"book":"Misala ya Bantoma","chapter":"17","verse":"32","text":"Tango bayokaki Polo koloba na tina na lisekwa ya bakufi, bamoko basekaki ye, mpe bamosusu balobaki :"},{"book":"Misala ya Bantoma","chapter":"17","verse":"33","text":"Na bongo, Polo atikaki bango."},{"book":"Misala ya Bantoma","chapter":"17","verse":"34","text":"Nzokande, bato mosusu balandaki Polo mpe bakomaki bandimi. Kati na bango, ezalaki : Denisi, moto ya Areopaje ; mwasi moko oyo kombo na ye ezali Damarisi, mpe bato mosusu."}]}