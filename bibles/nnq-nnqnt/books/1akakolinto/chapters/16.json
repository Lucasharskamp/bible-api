{"data":[{"book":"1 Akakolinto","chapter":"16","verse":"1","text":"Ngoe kunhwalo gwa chango ya ela kwa magambu ga kape bandu ba Nnoongo, ntendanga andi panalagalinge bandu ba makanicha guku Galatia."},{"book":"1 Akakolinto","chapter":"16","verse":"2","text":"Kila Jumapili kila mundu abeke ela tela na apapata, kupala gukabeje michango kingobu pambakuika."},{"book":"1 Akakolinto","chapter":"16","verse":"3","text":"Kingobu pambakuika kwinu, nakinga bandu abampa kachagula kati jinu bapeleke balua na hupo inu Kuyelusalemu."},{"book":"1 Akakolinto","chapter":"16","verse":"4","text":"Anda ipaligwe kujenda na nenga, tijabulanga nanenga."},{"book":"1 Akakolinto","chapter":"16","verse":"5","text":"Mainka kwinu kuboka pa kupete Kamakedonia magambu mbakupete kwenio."},{"book":"1 Akakolinto","chapter":"16","verse":"6","text":"Mbemele nitama kwenio kwa machoba machoko pangaje nitama machoba goa ga malili, kupala unyangatange mumwanja gwango kokotikola okumbakujenda."},{"book":"1 Akakolinto","chapter":"16","verse":"7","text":"Mbaije kupeta kwinu chokwechokwe nu kujendeke na mwanja. Mbemele mandama kwinu machoba majingi anda Angwana bapaile."},{"book":"1 Akakolinto","chapter":"16","verse":"8","text":"Nambu mba upamba pa Efeso mpaka lichoba lya Pentekoste."},{"book":"1 Akakolinto","chapter":"16","verse":"9","text":"Pamba napabona pabi kipola pukamu maengo gango gambone, iganukube abangana babilingite ndu."},{"book":"1 Akakolinto","chapter":"16","verse":"10","text":"Anda aike Timoteo makammeka kube na mbweleje, magambu jwenio akamu maengo ga Angwana andi pangamu nenga."},{"book":"1 Akakolinto","chapter":"16","verse":"11","text":"Makammembulaje, nambu munyangate ajendeke na mwanja gwakwe kwa tengela kupala aoto kubuja kwango, magambu twenga tutenda kunnolela aike na akalongo bito."},{"book":"1 Akakolinto","chapter":"16","verse":"12","text":"Apolo nnongo gwito, ndekumpembela muno kupala aike kwenio pamwe na bange abanhyobale Nnoongo, apaije kuika machoba gano, nambu maika kwenio anda aotwile."},{"book":"1 Akakolinto","chapter":"16","verse":"13","text":"Nkelukiange, ntamanga maha muimani jinu, nkachanange nu kube na makakala."},{"book":"1 Akakolinto","chapter":"16","verse":"14","text":"Kila chankamula nkamulanga kwa mapalano."},{"book":"1 Akakolinto","chapter":"16","verse":"15","text":"Mikimanyi kibelei cha Stefano, angweto bakiba bukulongalela kupokela lihyobalelo lya Kikilisto kukilambo cha Kuakaya, ni bikibekangite beneakangweto kabegelela bandu ba Nnoongo. Nanyopanga makalongo bango,"},{"book":"1 Akakolinto","chapter":"16","verse":"16","text":"mikibekange pae ja ulongochi gwa bandu andi benia na mulongochi gwa kila mundu ojwakamu maengo nu kubegelela pamwe nangweto."},{"book":"1 Akakolinto","chapter":"16","verse":"17","text":"Nhala mojo muno kutenda Stefano na Fatunato na Akaiko baikangite, baibangite lilanga elikiba gwanga beganga gwinu."},{"book":"1 Akakolinto","chapter":"16","verse":"18","text":"Bikialali kiuhuke chango na kiuhuke chinu uhyo. Yene ipaligwa kakombakela bandu andi benia."},{"book":"1 Akakolinto","chapter":"16","verse":"19","text":"Bandu boa ba kukilambo chuku Asia abahyobale Nnoongo bampatanga abali. Akula na Pilisika pamwe na bandu ba likanicha boa ababilingite munyumba jabe bampatanga abali ku lina lya Angwana."},{"book":"1 Akakolinto","chapter":"16","verse":"20","text":"Akalongo boa bampatanga abali. Namangweto uhyo mpatananga abali kukiingi cha mapalano ga Nnoongo."},{"book":"1 Akakolinto","chapter":"16","verse":"21","text":"Nenga Napaulo nampatanga abali, andika balua kuluboko lwango namwene."},{"book":"1 Akakolinto","chapter":"16","verse":"22","text":"Mundu jwajwoa jwangapala Angwana, abekigwe nhwilo. Angwana nhwike!"},{"book":"1 Akakolinto","chapter":"16","verse":"23","text":"Upeele gwa Angwana ana Yesu ube pamwe na mangweto."},{"book":"1 Akakolinto","chapter":"16","verse":"24","text":"Mapalano gango gabe pamwe na mangweto mammi nkati ja Yesu Kilisto."}]}