{"data":[{"book":"ІСАІ","chapter":"15","verse":"1","text":"Прароцтва пра Маава. - Так! уначы будзе зруйнаваны Ар-Мааў і зьнішчаны; так! уначы будзе зруйнаваны Кір-Мааў і зьнішчаны!"},{"book":"ІСАІ","chapter":"15","verse":"2","text":"Ён узыходзіць да Баіта і Дывона, узыходзіць на вышыні, каб плакаць; Мааў галосіць над Нэво і Мэдэваю; ва ўсіх іх астрыжаныя галовы, ва ўсіх паголеныя бароды."},{"book":"ІСАІ","chapter":"15","verse":"3","text":"На вуліцах яго падпярэзваюцца вярэтаю; на дахах яго і на плошчах яго ўсё галосіць, тоне ў сьлёзах."},{"book":"ІСАІ","chapter":"15","verse":"4","text":"І лямантуе Эсэвон і Элеала: голас іх чуецца да самай Яацы; за імі і воіны Маава галосяць; душа яго абурана ў ім."},{"book":"ІСАІ","chapter":"15","verse":"5","text":"Галосіць сэрца маё па Мааве; уцякаюць зь яго да Сігора, да трэцяй Эглы; ідуць на ўсход Лухіцкі з плачам; па дарозе Харанаім з плачам; па дарозе Харанаімскай страшэнна лямантуючы;"},{"book":"ІСАІ","chapter":"15","verse":"6","text":"бо воды Німрыма счэзьлі, лугі засохлі, трава выгарэла, - прапала зялёнае."},{"book":"ІСАІ","chapter":"15","verse":"7","text":"Таму яны рэшткі сабранага і ашчаджанага імі пераносяць за раку Аравійскую."},{"book":"ІСАІ","chapter":"15","verse":"8","text":"Бо лямант па ўсіх межах Маава, да Эглайма плач ягоны;"},{"book":"ІСАІ","chapter":"15","verse":"9","text":"бо воды Дымона напоўніліся крывёю, і Я навяду на Дымон яшчэ новае, - ільвоў на ўцекачоў з Маава і на тых, што засталіся ў краіне."}]}