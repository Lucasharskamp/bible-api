{"data":[{"book":"ЛЯВІТ","chapter":"3","verse":"1","text":"Калі ахвяра яго ахвяра мірная, і калі ён прыносіць з буйнога быдла, самца альбо саміцу, няхай прынясе яе Госпаду, каб была без пахібы,"},{"book":"ЛЯВІТ","chapter":"3","verse":"2","text":"і пакладзе руку сваю на галаву ахвяры сваёй, і заколе яе каля дзьвярэй скініі сходу; а сыны Ааронавыя, сьвятары, пакропяць крывёю на ахвярнік з усіх бакоў;"},{"book":"ЛЯВІТ","chapter":"3","verse":"3","text":"і прынясе ён зь мірнай ахвяры ў ахвяру Госпаду лой, што на вантробах, і ўвесь здор, які на вантробах,"},{"book":"ЛЯВІТ","chapter":"3","verse":"4","text":"і абедзьве ныркі і здор, які на іх, які на сьцёгнах, і сальнік, які на печані; з ныркамі ён аддзеліць гэта;"},{"book":"ЛЯВІТ","chapter":"3","verse":"5","text":"і сыны Ааронавыя спаляць гэта на ахвярніку разам з цэласпаленьнем, што на дровах, на агні: гэта ахвяра, духмянасьць прыемная Госпаду."},{"book":"ЛЯВІТ","chapter":"3","verse":"6","text":"А калі з дробнага быдла прыносіць ён ахвяру Госпаду, самца альбо саміцу, няхай прынясе яе, каб была без пахібы."},{"book":"ЛЯВІТ","chapter":"3","verse":"7","text":"Калі з авечак прыносіць ён ахвяру сваю, няхай паставіць яе перад Госпадам,"},{"book":"ЛЯВІТ","chapter":"3","verse":"8","text":"і пакладзе руку сваю на галаву ахвяры сваёй, і заколе яе перад скініяй сходу, і сыны Ааронавыя пакропяць крывёю яе на ахвярнік з усіх бакоў;"},{"book":"ЛЯВІТ","chapter":"3","verse":"9","text":"і няхай прынясе зь мірнай ахвяры ў ахвяру Госпаду тлушч яе, увесь курдзюк, адрэзаўшы яго па самую хрыбтовую костку, і лой, што на вантробах, і ўвесь здор, што на вантробах,"},{"book":"ЛЯВІТ","chapter":"3","verse":"10","text":"і абедзьве ныркі і здор, што на іх, які на сьцёгнах, і сальнік, што на печані; з ныркамі ён аддзеліць гэта;"},{"book":"ЛЯВІТ","chapter":"3","verse":"11","text":"сьвятар спаліць гэта на ахвярніку: гэта ежа агню - ахвяра Госпаду."},{"book":"ЛЯВІТ","chapter":"3","verse":"12","text":"А калі ён прыносіць ахвяру з коз, няхай паставіць яе прад Госпадам,"},{"book":"ЛЯВІТ","chapter":"3","verse":"13","text":"і пакладзе руку сваю на галаву яе, і заколе яе перад скініяй сходу, і пакропяць сыны Ааронавыя крывёю яе на ахвярнік з усіх бакоў;"},{"book":"ЛЯВІТ","chapter":"3","verse":"14","text":"і прынясе зь яе ў прынашэньне, у ахвяру Госпаду лой, што на вантробах, і ўвесь здор, што на вантробах,"},{"book":"ЛЯВІТ","chapter":"3","verse":"15","text":"і абедзьве ныркі і здор, што на іх, які на сьцёгнах, і сальнік, што на печані; з ныркамі ён аддзеліць гэта;"},{"book":"ЛЯВІТ","chapter":"3","verse":"16","text":"і спаліць іх сьвятар на ахвярніку: гэта ежа агню - прыемная духмянасьць; увесь тлушч Госпаду."},{"book":"ЛЯВІТ","chapter":"3","verse":"17","text":"Гэта пастанова вечная ў роды вашыя, ва ўсіх селішчах вашых: ніякага тлушчу і ніякай крыві ня ежце."}]}