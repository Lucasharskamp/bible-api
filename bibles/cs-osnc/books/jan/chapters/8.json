{"data":[{"book":"Jan","chapter":"8","verse":"1","text":"Ježíš odešel na Olivovou horu."},{"book":"Jan","chapter":"8","verse":"2","text":"Brzy ráno se do chrámu vrátil, sedl si tam a začal učit shromážděný dav."},{"book":"Jan","chapter":"8","verse":"3","text":"Za chvíli k němu znalci zákona a farizejové přivedli jednu ženu přistiženou při nevěře."},{"book":"Jan","chapter":"8","verse":"4","text":"„Mistře,“ oslovili Ježíše, „tuto ženu jsme přistihli při cizoložství."},{"book":"Jan","chapter":"8","verse":"5","text":"Mojžíšův zákon je přísný. Odsuzuje ji k smrti ukamenováním. Co ty tomu říkáš?“"},{"book":"Jan","chapter":"8","verse":"6","text":"Čekali, že jim Ježíšova odpověď poskytne záminku k jeho odsouzení. Ježíš však mlčel, sklonil se k zemi a psal něco prstem v prachu."},{"book":"Jan","chapter":"8","verse":"7","text":"Žalobci stále dotírali, aby odpověděl. Ježíš se vzpřímil a řekl: „Kdo z vás je bez hříchu, ať po ní hodí první kamenem!“"},{"book":"Jan","chapter":"8","verse":"8","text":"Pak se znovu sklonil a psal po zemi."},{"book":"Jan","chapter":"8","verse":"9","text":"Jeho slovy byli zahanbeni. Ozvalo se v nich svědomí, a tak jeden po druhém odcházeli – ti nejváženější jako první. Nakonec zůstal Ježíš s provinilou ženou sám."},{"book":"Jan","chapter":"8","verse":"10","text":"Znovu se vzpřímila zeptal se ženy: „Kam se poděli tvoji žalobci? Žádný z nich tě neodsoudil?“"},{"book":"Jan","chapter":"8","verse":"11","text":"„Ne, Pane,“ odpověděla žena."},{"book":"Jan","chapter":"8","verse":"12","text":"Jindy Ježíš řekl: „Já jsem světlo světa, kdo mne následuje, nebude tápat ve tmě, ale bude mít světlo na cestu života.“"},{"book":"Jan","chapter":"8","verse":"13","text":"Nato mu farizejové řekli: „Mluvíš stále jen sám o sobě. Kdo to potvrdí?“"},{"book":"Jan","chapter":"8","verse":"14","text":"Ježíš jim odpověděl: „Říkám jen pravdu, i když se týká mne samotného. Já vím, odkud jsem přišel a kam jdu, ale vy to nevíte."},{"book":"Jan","chapter":"8","verse":"15","text":"Vy mne posuzujete nesprávně – jen podle svého zdání. Já tak nesoudím."},{"book":"Jan","chapter":"8","verse":"16","text":"Můj úsudek odpovídá skutečnosti, protože není jen můj, ale i Boží."},{"book":"Jan","chapter":"8","verse":"17","text":"A když se dva svědci shodnou ve výpovědi, vaše zákony považují takové svědectví za platné."},{"book":"Jan","chapter":"8","verse":"18","text":"Nemluvím tedy o sobě jen sám, ale svědčí o mně i Otec, který mne poslal.“"},{"book":"Jan","chapter":"8","verse":"19","text":"„A kde je ten tvůj Otec?“ ptali se farizejové. Řekl jim: „Když neznáte mne, nemůžete znát ani mého Otce. Kdybyste znali mne, znali byste i jeho.“"},{"book":"Jan","chapter":"8","verse":"20","text":"Tato slova Ježíš řekl v blízkosti chrámových pokladen, kde byla stráž. Přesto ho nezatkli, protože ještě nepřišel čas, kdy se to mělo stát."},{"book":"Jan","chapter":"8","verse":"21","text":"„Opustím vás,“ pokračoval Ježíš. „Budete mne hledat, ale bude pro vás pozdě. Zemřete v zajetí svých hříchů a tam, kam jdu, nebudete moci přijít.“"},{"book":"Jan","chapter":"8","verse":"22","text":"„Chce snad spáchat sebevraždu?“ ptali se mezi sebou. „Proč by jinak říkal, že za ním nemůžeme přijít tam, kam jde?“"},{"book":"Jan","chapter":"8","verse":"23","text":"Ježíš jim řekl: „Já jsem od Boha, vy jste ze světa, který je Bohu odcizen."},{"book":"Jan","chapter":"8","verse":"24","text":"Proto zemřete v hříchu, když mi neuvěříte.“"},{"book":"Jan","chapter":"8","verse":"25","text":"„Tak nám tedy řekni, kdo vlastně jsi!“ naléhali na Ježíše."},{"book":"Jan","chapter":"8","verse":"26","text":"„Už jsem vám to jasně řekl. Jsem ten, za koho se od začátku prohlašuji,“ odpověděl. „Ale o vás bych mohl říci mnoho, co vás odsuzuje. A není to můj úsudek. Každé mé slovo pochází od toho, který mne poslal. On je pravda sama.“"},{"book":"Jan","chapter":"8","verse":"27","text":"Nikdo v té chvíli nepochopil, že Ježíš mluví o Bohu."},{"book":"Jan","chapter":"8","verse":"28","text":"Proto na vysvětlenou dodal: „Poznáte mne, až mne přibijete na kříž, teprve pak si uvědomíte, že všechno, co jsem vám říkal a co jsem udělal, nebylo ode mne, ale od mého Otce. To on mne naučil všemu, co jsem vám řekl."},{"book":"Jan","chapter":"8","verse":"29","text":"Je stále se mnou. Neopouští mne, protože dělám jen to, co mu je milé.“"},{"book":"Jan","chapter":"8","verse":"30","text":"Po těch slovech mnozí v něho uvěřili."},{"book":"Jan","chapter":"8","verse":"31","text":"Těm Ježíš řekl: „Držte se mých slov a budete opravdu mými učedníky."},{"book":"Jan","chapter":"8","verse":"32","text":"Poznáte pravdu a pravda vás osvobodí.“"},{"book":"Jan","chapter":"8","verse":"33","text":"„Jsme potomci Abrahama,“ ozvali se. „Nikdy jsme nebyli otroky, proč tedy říkáš, že budeme osvobozeni?“"},{"book":"Jan","chapter":"8","verse":"34","text":"Ježíš jim řekl: „Nemyslete si, že jako potomci Abrahamovi to máte u Boha jisté. Každý člověk je otrokem hříchu"},{"book":"Jan","chapter":"8","verse":"35","text":"a otrok nemá právo na nic."},{"book":"Jan","chapter":"8","verse":"36-38","text":"Musíte se stát svobodnými členy Boží rodiny, a to vám může darovat jedině Syn. Nabízím vám takový dar, ale vy ho odmítáte a chcete se mne zbavit. Nedorozumění mezi námi je v tom, že nemáme stejného Otce.“"},{"book":"Jan","chapter":"8","verse":"39","text":"„Naším otcem je Abraham,“ řekli jednomyslně Židé. „Byl by vaším otcem,“ odpověděl jim Ježíš, „kdybyste ho svými životy následovali."},{"book":"Jan","chapter":"8","verse":"40","text":"Chcete mne zabít, přestože vám říkám pravdu, kterou mi sdělil Bůh. Abraham by tak nejednal."},{"book":"Jan","chapter":"8","verse":"41","text":"Projevujete se jako děti svého skutečného otce.“ To je rozhněvalo a jízlivě mu odsekli: „Nenarodili jsme se ze smilstva jako ty. Kdo myslíš, že je naším otcem? Kdo jiný, než Abrahamův Bůh! Nezpronevěřili jsme se mu.“"},{"book":"Jan","chapter":"8","verse":"42","text":"Ježíš však namítl: „Kdyby Abrahamův Bůh byl opravdu vaším otcem, milovali byste mne. V něm je můj původ. Nepřicházím sám od sebe, ale on mne k vám posílá."},{"book":"Jan","chapter":"8","verse":"43","text":"Proč nechápete, co říkám?"},{"book":"Jan","chapter":"8","verse":"44","text":"Protože váš otec je ďábel a vy děláte, co vám našeptává. Jeho lži od počátku přinášejí smrt a nic jiného, protože v něm není ani trochu pravdy. Nemůže si pomoci, lhaní je jeho přirozenost. A je původcem každé lži."},{"book":"Jan","chapter":"8","verse":"45-46","text":"Kdo z vás mne může usvědčit z hříchu? Nikdo! Proč mi tedy nevěříte, když říkám pravdu?"},{"book":"Jan","chapter":"8","verse":"47","text":"Kdo je opravdu Božím dítětem, ten rád přijímá Boží slovo. Vy je odmítáte, a to dokazuje, že z Boha nepocházíte.“"},{"book":"Jan","chapter":"8","verse":"48","text":"„Vždyť to říkáme, jsi odrodilec a blázen,“ křičeli na něj Židé."},{"book":"Jan","chapter":"8","verse":"49","text":"„Nejsem,“ odpověděl jim Ježíš klidně. „Já Otci vzdávám čest, ale vy mu ji upíráte, když mne nepřijímáte."},{"book":"Jan","chapter":"8","verse":"50","text":"Nemyslete si, že toužím po slávě a velikosti. Mne chce oslavit Bůh. Odsoudí každého, kdo mne odmítne."},{"book":"Jan","chapter":"8","verse":"51","text":"Budete-li žít podle mého slova, nemusíte se bát smrti.“"},{"book":"Jan","chapter":"8","verse":"52","text":"„Teď se ukázalo, jaký jsi blázen!“ posmívali se. „Abraham zemřel, proroci zemřeli, a ty tvrdíš, že kdo dá na tebe, unikne smrti."},{"book":"Jan","chapter":"8","verse":"53","text":"Myslíš si snad, že jsi významnější než náš otec Abraham a větší než proroci? Co to ze sebe děláš? Vždyť ti všichni zem-řeli!“"},{"book":"Jan","chapter":"8","verse":"54","text":"Ježíš jim odpověděl: „Kdybych se chválil sám, má slova by neměla žádnou váhu, ale chválí mne můj Otec, kterého uznáváte za svého Boha."},{"book":"Jan","chapter":"8","verse":"55","text":"Nikdy jste ho však nepoznali, ale já ho znám dobře. Kdybych to zapřel, byl bych stejný lhář jako vy. Opravdu ho dobře znám a ve všem ho poslouchám."},{"book":"Jan","chapter":"8","verse":"56","text":"Jakou radost by měl váš otec Abraham, kdyby se dočkal mého příchodu. Už tehdy věděl, že přijdu, a jak se z toho radoval.“"},{"book":"Jan","chapter":"8","verse":"57","text":"„Teď jsi se projevil. Není ti ani padesát, a pamatuješ Abrahama?“ smáli se Židé."},{"book":"Jan","chapter":"8","verse":"58","text":"Ježíš odpověděl: „Žil jsem dávno před tím, než se narodil Abraham.“"},{"book":"Jan","chapter":"8","verse":"59","text":"To rozpálilo jejich hněv a chtěli ho ukamenovat. V rozruchu, který nastal, se Ježíš vytratil z chrámu."}]}