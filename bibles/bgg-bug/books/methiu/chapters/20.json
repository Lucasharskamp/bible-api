{"data":[{"book":"Methiu","chapter":"20","verse":"1","text":"Hamangkhung pha Sajathua ne hì duiine ro, luangjia shii bran jia è hamiang riang ai raig shii blia rek pha nung pha wuii dun."},{"book":"Methiu","chapter":"20","verse":"2","text":"Ai è ithek shii idang inai jia shii riinang ne liiman sikhi jia phi pha nuii, chiih-è ithek shii ai raig hà blia rek pha thoh ge."},{"book":"Methiu","chapter":"20","verse":"3","text":"Ai è hamiang dige rey pha ishak shii bajarai ithua hà wuii dun, chiih-è bran giak ne nyie blia arek pha riu pha doh."},{"book":"Methiu","chapter":"20","verse":"4","text":"Ji-è, ai ne ithek shii yao, “Nathek ne wuii srane raig rek bo, chiih-è gu ne nathek shii riinang wie phi pha ro.”"},{"book":"Methiu","chapter":"20","verse":"5","text":"Ji-è, ithek wuii dun. Chiihphado snanyi ishak shii nane dinne uom ishak shii ai è ji duiine rek."},{"book":"Methiu","chapter":"20","verse":"6","text":"Guii ishak nyarey sha pha rey mage shii ai ne bajarai ithua hà wuii dun, chiih-è thiichiih shii giak branthek ne blia oi pha riu ne rai bamuii pha doh. Ai è ithek shii de yao, nathek ne ichiih shii zab inai ne thaluii nyie rek pha rai phlei?"},{"book":"Methiu","chapter":"20","verse":"7","text":"Asi, gathek shii ne hanyie è de riinang hà anoh phi ro. Ai è ithek shii yao, “Wie, nathek de raig hà wuii srane raig rek bo.” Ai è ithek shii yao."},{"book":"Methiu","chapter":"20","verse":"8","text":"“Habjuang rey mage shii, raig muspho è awai khoboi shii yao, ‘iidohhè è nung pha brapho è yie dang ne igobi è brapho pha bliapho shii ho ne riinang phi mage bo.’”"},{"book":"Methiu","chapter":"20","verse":"9","text":"Hanyie è ishak guii è rek phothek shii liiman sikhi jia phi."},{"book":"Methiu","chapter":"20","verse":"10","text":"Ji-è, igobi brapho shii phi shapha thog mage shii ithek ne ji è huak pha phi ruii phrone now habuii shii ithek shii de liiman sikhi jia jia phi bie."},{"book":"Methiu","chapter":"20","verse":"11","text":"Ithek è awaithek bang yie srane mushiiyluwoi ne gidieg yao ne raig muspho shii wuii ne sai."},{"book":"Methiu","chapter":"20","verse":"12","text":"Hìthek pha bran ne hanyie iidohhè brapho ne ishak jia thog pha rek bie ro, ithek è yao gathek ne inai biak dang pha hasiang è de shud ne raig rek—thuh na ne gathek shii phi pha duiine ithek shii de ò phi ro!"},{"book":"Methiu","chapter":"20","verse":"13","text":"Yoi bo, Ijakthek, muspho è ithek è jia shii yao, “Gu ne nathek shii akhinrin ro! Nathek zab shii inai jia pha riinang ne liiman sikhi jia phi pha yao phro."},{"book":"Methiu","chapter":"20","verse":"14","text":"Nawaithek ro riinang ji yie ne hò dun bo. Gu ne iidohhè brapho shii de nathek shii khama phi pha ji phi pha yang muii ro."},{"book":"Methiu","chapter":"20","verse":"15","text":"Gu ne gui bang ji shii gui è nyie rek yang pha ji rek pha ne rangsua asi bey? Din ne gu è zab shii ò rek pha ji è nathek ne miegriie rek ne bey?”"},{"book":"Methiu","chapter":"20","verse":"16","text":"Isu è yao ched, “Hanyiethek ne idoh um pho ne ibi rey dun phro, chiih-è, hanyiethek ne ibi um pho ne idoh rey ruii phro.”"},{"book":"Methiu","chapter":"20","verse":"17","text":"Isu è Jerusalem wuiiramuii shii, ithek wuiiramuii shii ai è awai samoy snanyi shii thekhlei pha ithua hà noh srane ug ne yao."},{"book":"Methiu","chapter":"20","verse":"18","text":"“Yoi bo! Ai è ithek shii yao, gethek ne Jerusalem hà wuiiramuii ro, thiisa hà ne Bran Dufuii shii boh phabithek nane Iphey yua pha masdothek shii phi muii phro. Ithek è aishii ua muii pha nin muii phro,"},{"book":"Methiu","chapter":"20","verse":"19","text":"Chiih-è, gai branthek wad shii phi muii phro, hanyie è aishii ne makhakriing ne aishii zuang ne bai hà zun ne ua muii phro; jimagunde ai ne da-uom shii idoh hòi ne chai shii sieng ruii phro.”"},{"book":"Methiu","chapter":"20","verse":"20","text":"Chiihphado Zebedi ai yiy de awai dufuii nyi rog Isu shii wuii srane bam, chiih-è haro rek phi bone aishii lia ro."},{"book":"Methiu","chapter":"20","verse":"21","text":"Isu è aishii sai, “Na ne nyie chiid muii ga?”"},{"book":"Methiu","chapter":"20","verse":"22","text":"Na ne nawai è nyie lia pha ji ne athieg pha lia ara, Isu è dufuiithek shii chang. Nathek de gu è diig gog niing ruii pha ji nyaniing mua ne bey?"},{"book":"Methiu","chapter":"20","verse":"23","text":"Isu è ithek shii yao, “Zai nathek de guro gog duhug ji ne nyaniing mua phro,” “Jimagunde gu ne nasa shii guro phazoi nane phawig shii dug yi pha ji ne rangsua oi ro. Hì pha ithua ne guro Aphuii è hanyie shii saro phi jithek ro ro.”"},{"book":"Methiu","chapter":"20","verse":"24","text":"Gai samoythek sua è ji pha chiang yoi mage shii, ithek ne khuiino nyi shii lijieg dun."},{"book":"Methiu","chapter":"20","verse":"25","text":"Ji-è, Isu ne ithek shii ò ho srane yao, “Gai Bran pha bohkhoh phothek ne ithek shii blu rek ruii phro, chiih-è, dumuiithek shii Sajathuathek um ruii phro."},{"book":"Methiu","chapter":"20","verse":"26","text":"20:26,27: Mth 23:11; Mrg 9:35; Lug 22:26Chiih, ithek chung ne hì duiine rek pha ji ne adunmey phro. Nathek hanyie è boh rek pha yang arone, ai ne gai khiao rek bi chid phro;"},{"book":"Methiu","chapter":"20","verse":"27","text":"Chiih-è, nathek hanyie è ibi rey yi pha yang arone, ai ne khiao rek bi chid phro,"},{"book":"Methiu","chapter":"20","verse":"28","text":"Bran Dufuii ne aishii blia rek yi pha awuii ro, jishii bajo branthek shii blia rek ne awai chai phi srane pheg wuii phro.”"},{"book":"Methiu","chapter":"20","verse":"29","text":"Isu nane samoythek è Jerikho thoh ne dun ramuii shii bran ibrog de ithek idoh shii luagieng."},{"book":"Methiu","chapter":"20","verse":"30","text":"Miegthi pha bran nyi ne lumuii shii dug ne yoi shii Isu ne thiichiih shii dong ne luaramuii pha yoi mage ne ithek jao ne ziak, “Dawid Saja pha Dufuii wo! Gasa shii bushun rek phi bo!” Masdo!"},{"book":"Methiu","chapter":"20","verse":"31","text":"Ibrog è ithek shii aro yi pha giung, jimagunde ithek ne lamuna gang ziak, “Dawid Saja pha Dufuii wo! Masdo! Gasa shii bushun now phi bo!”"},{"book":"Methiu","chapter":"20","verse":"32","text":"Isu è thiichiih thung srane isa shii ho. “Gu è nasa shii nyie rek phi bone yang ga?” Ai è isa shii sai."},{"book":"Methiu","chapter":"20","verse":"33","text":"Isa è chang, “Masdo! Gasa ne gasa mieg ji doh din yi pha rek phi bo yang ro!”"},{"book":"Methiu","chapter":"20","verse":"34","text":"Isu è isa shii bushun rek srane isa mieg shii khoh phi; khthiie isa ne doh mua dun, chiih-è isa de ai idoh luagieng."}]}