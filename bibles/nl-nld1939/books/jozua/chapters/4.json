{"data":[{"book":"Jozua","chapter":"4","verse":"1","text":"Nadat dan het hele volk over de Jordaan was getrokken, sprak Jahweh tot Josuë:"},{"book":"Jozua","chapter":"4","verse":"2","text":"Kiest u uit dit volk twaalf mannen, één uit iedere stam,"},{"book":"Jozua","chapter":"4","verse":"3","text":"en beveelt hun: Neemt hier midden uit de Jordaan, waar de voeten van de priesters hebben gestaan, twaalf stenen; draagt ze met u mee naar de plek, waar ge vannacht verblijven zult, en richt ze daar op."},{"book":"Jozua","chapter":"4","verse":"4","text":"Josuë riep dus twaalf mannen, die hij onder de Israëlieten aanwees, uit elke stam één,"},{"book":"Jozua","chapter":"4","verse":"5","text":"en sprak tot hen: Trekt op tot bij de ark van Jahweh, uw God, in het midden van de Jordaan, en neemt ieder één steen op uw schouders, naar het getal van de stammen van Israëls kinderen,"},{"book":"Jozua","chapter":"4","verse":"6","text":"opdat die onder u ten teken zijn. En wanneer dan later uw zonen vragen: “Wat beduiden die stenen voor u?”"},{"book":"Jozua","chapter":"4","verse":"7","text":"zult ge hun antwoorden: “Omdat het water van de Jordaan voor de ark van Jahweh’s Verbond verdween, toen de ark de Jordaan overtrok: omdat het water van de Jordaan verdween, daarom zijn deze stenen een altijddurend gedenkteken voor de kinderen Israëls”."},{"book":"Jozua","chapter":"4","verse":"8","text":"De Israëlieten deden dus, zoals Josuë hun had bevolen; ze namen uit het midden van de Jordaan twaalf stenen op naar het getal der israëlietische stammen, zoals Jahweh het Josuë bevolen had, droegen ze mee naar het nachtkwartier en richtten ze daar op."},{"book":"Jozua","chapter":"4","verse":"9","text":"Tevens plaatste Josuë twaalf stenen midden in de Jordaan op de plaats, waar de voeten van de priesters, die de ark des Verbonds droegen, hadden gerust; ze zijn daar nog tot op de dag van heden."},{"book":"Jozua","chapter":"4","verse":"10","text":"Intussen waren de priesters, die de ark droegen, midden in de Jordaan blijven staan, totdat alles geschied was, wat Jahweh Josuë had opgedragen, aan het volk te bevelen. In aller ijl trok het volk naar de andere kant;"},{"book":"Jozua","chapter":"4","verse":"11","text":"en toen het hele volk over was, trok ook de ark van Jahweh over, en gingen de priesters weer aan de spits van het volk."},{"book":"Jozua","chapter":"4","verse":"12","text":"Ook de Rubenieten, de Gadieten en de halve stam van Manasse trokken over, en gingen gewapend voor Israël uit, zoals Moses het hun had bevolen;"},{"book":"Jozua","chapter":"4","verse":"13","text":"ze telden veertigduizend man ongeveer, die voor Jahweh ten strijde uittrokken naar de vlakte van Jericho."},{"book":"Jozua","chapter":"4","verse":"14","text":"Die dag verheerlijkte Jahweh Josuë in de ogen van heel Israël, zodat ze hem heel zijn leven vreesden, zoals ze Moses hadden gevreesd."},{"book":"Jozua","chapter":"4","verse":"15","text":"Nu sprak Jahweh tot Josuë:"},{"book":"Jozua","chapter":"4","verse":"16","text":"Beveel de priesters, die de ark des Verbonds dragen, dat ze uit de Jordaan komen."},{"book":"Jozua","chapter":"4","verse":"17","text":"En Josuë beval de priesters: Komt de Jordaan uit."},{"book":"Jozua","chapter":"4","verse":"18","text":"Zodra nu de priesters, die de ark van Jahweh’s Verbond droegen, uit het midden van de Jordaan waren gekomen, en de voetzolen der priesters het droge hadden bereikt, hernam het water van de Jordaan zijn loop, en trad weer buiten zijn oevers als vroeger."},{"book":"Jozua","chapter":"4","verse":"19","text":"Op de tiende dag van de eerste maand trok het volk van de Jordaan weg, en sloeg zijn legerplaats te Gilgal op, aan de oostelijke grens van Jericho."},{"book":"Jozua","chapter":"4","verse":"20","text":"De twaalf stenen, die men uit de Jordaan had meegenomen, liet Josuë nu te Gilgal oprichten,"},{"book":"Jozua","chapter":"4","verse":"21","text":"terwijl hij tot de Israëlieten sprak: Als later uw zonen aan hun vaders vragen: “Wat hebben deze stenen te beduiden?”"},{"book":"Jozua","chapter":"4","verse":"22","text":"moet ge uw zonen vertellen: “Droogvoets trok Israël hier over de Jordaan!”"},{"book":"Jozua","chapter":"4","verse":"23","text":"Want Jahweh, uw God, heeft het water van de Jordaan voor u doen opdrogen, totdat ge er over waart, zoals Jahweh, uw God, met de Rode Zee heeft gedaan, die Hij voor ons heeft drooggelegd, totdat wij er over waren:"},{"book":"Jozua","chapter":"4","verse":"24","text":"opdat alle volken der aarde zouden weten, dat de hand van Jahweh machtig is, en gij Jahweh, uw God, voor altijd zoudt vrezen!"}]}