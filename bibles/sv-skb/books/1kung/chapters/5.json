{"data":[{"book":"1 Kung","chapter":"5","verse":"1","text":"Och Chiram, Tyros kung, sände sin tjänare till Salomo, för han hörde att de smort honom till kung efter hans far David, för han hade älskat David alla hans dagar."},{"book":"1 Kung","chapter":"5","verse":"2","text":"Och Salomo sände till Chiram och sade:"},{"book":"1 Kung","chapter":"5","verse":"3","text":"Du vet hur David min far inte kunde bygga ett hus till Herren hans Guds (Jahve Elohims) namn för krigen som han hade på alla sidor, till dess Herren (Jahve) lade dem under hans fotsulor."},{"book":"1 Kung","chapter":"5","verse":"4","text":"Men nu har Herren min Gud (Jahve Elohim) gett mig ro (tystnad) på alla sidor, ingen satan (åklagare) och ingen förekomst av ondska."},{"book":"1 Kung","chapter":"5","verse":"5","text":"Och se, jag har för avsikt att bygga ett hus till Herren min Guds (Jahve Elohims) namn så som Herren min Gud (Jahve Elohim) talade till min far David och sade: ”Din son, som jag ska sätta på din tron i ditt ställe, han ska bygga huset till mitt namn.”"},{"book":"1 Kung","chapter":"5","verse":"6","text":"Befall därför nu att de hugger cederträ åt mig från Libanon, och mina tjänare ska vara tillsammans med dina tjänare, och jag ska betala dig för dina tjänare efter allt som du säger, för du vet att det finns ingen bland oss som har samma skicklighet att hugga timmer som sidonierna.”"},{"book":"1 Kung","chapter":"5","verse":"7","text":"Och det skedde när Chiram hörde Salomos ord att han gladde sig storligen och sade: ”Välsignad är Herren (Jahve) idag, som har gett till David en vis son över detta stora folk.”"},{"book":"1 Kung","chapter":"5","verse":"8","text":"Och Chiram sände [bud] till Salomo och sade:"},{"book":"1 Kung","chapter":"5","verse":"9","text":"Mina tjänare ska föra ner det från Libanon till havet och jag ska låta dem göra (binda ihop) det till flottar för att transporteras på havet till den plats som du ska utse åt mig, och jag ska se till att det blir uppburet där och du ska ta emot det, och du ska uppfylla mina önskningar med att ge bröd (mat) till mitt hus.”"},{"book":"1 Kung","chapter":"5","verse":"10","text":"Och Chiram gav Salomo timmer av ceder och timmer av cypress enligt alla hans önskningar."},{"book":"1 Kung","chapter":"5","verse":"11","text":"Och Salomo gav Chiram 20 000 mått vete som mat till hans hus, och 20 mått av slagen (pressad) olivolja, detta gav Salomo till Chiram år för år."},{"book":"1 Kung","chapter":"5","verse":"12","text":"Och Herren (Jahve) gav Salomo vishet som han lovat, och det var fred (shalom) mellan Chiram och Salomo och de skar ett förbund tillsammans."},{"book":"1 Kung","chapter":"5","verse":"13","text":"Och kung Salomo tog ut en plikttjänstgöring från hela Israel, och de utskrivna var 30 000 män."},{"book":"1 Kung","chapter":"5","verse":"14","text":"Och han sände dem till Libanon, 10 000 en månad i grupper, en månad var de i Libanon och två månader var de hemma, och Adoniram var ledare över de tjänstepliktiga."},{"book":"1 Kung","chapter":"5","verse":"15","text":"Och Salomo hade 70 000 som bar bördor och 80 000 som var stenhuggare i bergen,"},{"book":"1 Kung","chapter":"5","verse":"16","text":"vid sidan av Salomos uppsyningsmän över arbetet, 3 300, som styrde (samordnade) över folket som deltog i arbetet."},{"book":"1 Kung","chapter":"5","verse":"17","text":"Och kungen befallde och de bröt stora stenar, dyrbara stenar, till att lägga husets grund med huggna stenar."},{"book":"1 Kung","chapter":"5","verse":"18","text":"Och Salomos byggare och Chirams byggare och gevaliterna formade dem och gjorde i ordning timret och stenarna till husbygget."}]}