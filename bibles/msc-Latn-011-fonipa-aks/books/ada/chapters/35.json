{"data":[{"book":"ADA","chapter":"35","verse":"1","text":"Lon do rɔ, Alla ka a fɔ Yakuba yɛ ko: «I ye wa i sii Bɛtɛli. I wa se ye, i ye saraka janin diya do lɔ Alla yɛ, mɛn ka a jɛrɛ yiraka i la wo lon ka a tɛrɛn i boritɔ i kɔrɔcɛ Esawu kɔrɔ.»"},{"book":"ADA","chapter":"35","verse":"2","text":"Wo rɔ, Yakuba ka a fɔ a la denbaya ni a la mɔɔilu bɛɛ yɛ ko: «Joo mɛnilu ye ai bolo, ai ye wo bɛɛ lafili. Ai ye ai jɛrɛ sɛninya, ka ai la faanin sɛnimanilu bila ai kan na."},{"book":"ADA","chapter":"35","verse":"3","text":"An bɔtɔ yan ka wa Bɛtɛli. N watɔ saraka janin diya do lɔla Alla yɛ ye, mɛn ka n na tarali lamɛn ka n dɛmɛn n na tɔrɔya waati rɔ. A ra to n fɛ n na taama bɛɛ rɔ.»"},{"book":"ADA","chapter":"35","verse":"4","text":"Joo mɛnilu tɛrɛ ye ii bolo, ii nara wo bɛɛ di Yakuba ma, a ni tololafen mɛnilu tɛrɛ ye ii tolo la. Yakuba ka denka sen jiriju ba do kɔrɔ Sɛkɛmu so dafɛ, ka wo fen bɛɛ dokon."},{"book":"ADA","chapter":"35","verse":"5","text":"Ii wulira ka wa tuma mɛn na, Alla ka silan ba bila ye mɔɔilu la so bɛɛ kɔndɔ. Wo le ka a kɛ, mɔɔ si ma bɔ ka bila Yakuba ni a dencɛilu kɔ."},{"book":"ADA","chapter":"35","verse":"6","text":"Yakuba ni a la mɔɔilu sera Lusi, so mɛn tɔɔ bi ko Bɛtɛli. Wo ye Kanaan jamana le rɔ."},{"book":"ADA","chapter":"35","verse":"7","text":"Yakuba ka saraka janin diya lɔ Alla yɛ ye, ka a tɔɔ la ko: «Bɛtɛli la Alla,» baa a ka a bori a kɔrɔcɛ Esawu kɔrɔ tuma mɛn na, Alla ka a jɛrɛ yiraka a la dinkira wo le rɔ."},{"book":"ADA","chapter":"35","verse":"8","text":"Wo tuma, Debora sara, mɛn tun ka Rebeka lamɔ. Ii ka wo su don jiriju do kɔrɔ Bɛtɛli so dafɛ, ka jiri wo tɔɔ la ko An Ye Kasila Jiri Ɲin Kɔrɔ."},{"book":"ADA","chapter":"35","verse":"9","text":"Yakuba nara Bɛtɛli ka bɔ Padani Aramu tuma mɛn na, Alla ka a jɛrɛ yiraka a la ikɔ tuunni, ka kuma ka baraka don a la ko rɔ."},{"book":"ADA","chapter":"35","verse":"10","text":"Alla ka a fɔ a yɛ ko: «I tɔɔ le tɛrɛ ko Yakuba, kɔni i tɔɔ tɛ ten butun ko Yakuba. I tɔɔ le sisen ko Isirayɛli.» Alla ka a tɔɔ la ko Isirayɛli wo ɲa le ma."},{"book":"ADA","chapter":"35","verse":"11","text":"Alla ka a fɔ a yɛ ikɔ tuunni ko: «Alla Sebɛɛtii le nde ri. I ye jiri ka siyaya. Jamana siyaman di bɔ i rɔ. I bɔnsɔn doilu ri kɛ mansailu ri."},{"book":"ADA","chapter":"35","verse":"12","text":"N ka duu mɛn di Iburahima ni Isiyaka ma, n di wo di i ma. I bɔnsɔn mɛnilu natɔ i kɔ, n di a di woilu fanan ma.»"},{"book":"ADA","chapter":"35","verse":"13","text":"Alla kumara Yakuba yɛ dinkira mɛn na, a wara."},{"book":"ADA","chapter":"35","verse":"14","text":"Yakuba ka tɔɔmasere kabakurun do lɔ dinkira wo rɔ, Alla kumara a yɛ dinkira mɛn dɔ kɔnin. A ka rɛsɛnji labɔn kabakurun wo kan, ka Alla sɔ wo rɔ. A ka tulu fanan nabɔn a kan."},{"book":"ADA","chapter":"35","verse":"15","text":"Alla kumara a yɛ dinkira mɛn na, Yakuba ka wo dinkira tɔɔ la ko Bɛtɛli."},{"book":"ADA","chapter":"35","verse":"16","text":"Ii bɔra Bɛtɛli ka wa. Ii tun ma sudunya Efirata la tuma mɛn na, Rasɛli moyi lon sera. A la tin gbɛlɛyara kosɛbɛ."},{"book":"ADA","chapter":"35","verse":"17","text":"A ye tin kan tuma mɛn na, tinkɔrɔsilali ka a fɔ a yɛ ko: «I kana silan, i ra dencɛ kura sɔrɔn.»"},{"book":"ADA","chapter":"35","verse":"18","text":"Kɔni Rasɛli ma bɔ a rɔ. A satɔla ka a den tɔɔ la ko Bɛnoni35.18 Bɛnoni kɔrɔ ye le ko «tɔrɔya dencɛ». A sanin kɔrɔ, Yakuba ka den tɔɔ la ko Bɛniyaminu35.18 Bɛniyaminu kɔrɔ ye le ko «bolokininma dence»."},{"book":"ADA","chapter":"35","verse":"19","text":"Nba, Rasɛli sara. Ii ka a su don Efirata sila da la. Efirata wo tɔɔ le bi ko Bɛtilɛhɛmu."},{"book":"ADA","chapter":"35","verse":"20","text":"Yakuba ka tɔɔmasere kabakurun do lɔ Rasɛli kaburu kan. Kabakurun wo lɔni ye haan bi."},{"book":"ADA","chapter":"35","verse":"21","text":"Isirayɛli ni a la mɔɔilu bɔra ye ka wa ai la faaninbonilu lɔ Mikidali Edɛri kɔma."},{"book":"ADA","chapter":"35","verse":"22","text":"Ai siini ye tuma mɛn na, Rubɛn ka i la Bilaha fɛ, mɛn ye a fa Isirayɛli jɔn muso do ri. Rubɛn ka mɛn kɛ, wo fɔra a fa Isirayɛli yɛ."},{"book":"ADA","chapter":"35","verse":"23","text":"Leya ka Rubɛn de fɔlɔ sɔrɔn, ka Simeyɔn tuun wo la, ka Lebi tuun wo la, ka Yahuda tuun wo la, ka Isakari tuun wo la, ka Sabulɔn tuun wo la. Rubɛn tɛrɛ Yakuba den fɔlɔ le ri."},{"book":"ADA","chapter":"35","verse":"24","text":"Rasɛli dencɛilu tɛrɛ ye Yusufu ni Bɛniyaminu ri."},{"book":"ADA","chapter":"35","verse":"25","text":"Rasɛli la jɔnmuso Bilaha ka Daan ni Nafitali sɔrɔn."},{"book":"ADA","chapter":"35","verse":"26","text":"Leya la jɔnmuso Silipa ka Kadi ni Asɛri sɔrɔn. Nba, woilu le Yakuba dencɛilu le ri, a musoilu ka mɛn sɔrɔn a yɛ Padani Aramu."},{"book":"ADA","chapter":"35","verse":"27","text":"Nba, Yakuba sera a fa Isiyaka wara Mamere, Kiriyati Ariba so da la. Bi, mɔɔilu ye a fɔla Kiriyati Ariba le ma ko Heburɔn. Iburahima siini tɛrɛ dinkira wo le rɔ. Isiyaka fanan siini tɛrɛ ye le."},{"book":"ADA","chapter":"35","verse":"28","text":"Isiyaka sɔrɔn ka san kɛmɛ ni san biseyin bɔ tuma mɛn na,"},{"book":"ADA","chapter":"35","verse":"29","text":"a sara ka la a benbailu kan. A kɔrɔra ka a la kɔrɔya diya bɔ. A dencɛ fila Esawu ni Yakuba ka a su don."}]}