{"data":[{"book":"Matthew","chapter":"28","verse":"1","text":"Jihudi ngai sernikhuo ahekli, hakta ma-insa khoserni ziingtiang khuowarli, Mary Magdalene khat-um Mary khat khawakhan thaan ka-en inleisi."},{"book":"Matthew","chapter":"28","verse":"2","text":"Jetlei theileiya rinook kangartak aleihong; halli Pumi tirton kha marwaanna inphut ajuochumma, lungkha amalet ah, achung khan alei in-ong."},{"book":"Matthew","chapter":"28","verse":"3","text":"Ama meelsuo kha kool-inlek alei-ang, halli ama puondiar ngaikha kawur angnga aleichek;"},{"book":"Matthew","chapter":"28","verse":"4","text":"akangaak raalpa ngaikha inleichi theiya inlei-intuul, halli akathi mi kha in-ang jei."},{"book":"Matthew","chapter":"28","verse":"5","text":"Marwaan tirton khan numeisa ngai diang aleiti. “Nangni chimaru,” “Ajarchu cross ah inthat Jisu kha nangni'n ning-entok ti Kei'n kajet."},{"book":"Matthew","chapter":"28","verse":"6","text":"Ama hin ommakjei; ajarchu ama ileiril angnga ama aringjei. Hongru halli hong-enru, ama leizaalna munkha."},{"book":"Matthew","chapter":"28","verse":"7","text":"Innoot ah si-inlang, halli ama siamruoi ngaidiang juomindikru, ‘Amachu thiya inphut aringjei; khat-um enru, nangni matiang ama Galileeya asijei, khawakhan nangni'n ama jomuningte!’ ngaidonru angme kei-inarilpi hi.”"},{"book":"Matthew","chapter":"28","verse":"8","text":"Halli inmani'n kachi khat-um karokle inruoiya thaan kha inmathaanna innot ah, asiamruoi ngaidiang kamindiksik intaanjei."},{"book":"Matthew","chapter":"28","verse":"9","text":"Enru, jetleitheileiya Jisu'n inmani intongpuiya ati, “Rawaan katha eru.” Halli inmani'n inheinaiya akeii khan inma-ouwa amakha chubei inthojei."},{"book":"Matthew","chapter":"28","verse":"10","text":"Jisu'n inmani diang ati, “Chimaru,” “Siru, kei ka-u kanai ngaikha Galileeya sinasik rilpiru, halli inmani'n khawakhan kei namu inte.”"},{"book":"Matthew","chapter":"28","verse":"11","text":"Numeisa ngaikhan inlamma insi lai, enru, thaan kangaak raalmi lekkhat in khuopui khan inkirra, akasuok rakip kha thiampu kalian ngaidiang inleirilpi jei."},{"book":"Matthew","chapter":"28","verse":"12","text":"Halli katar ngai'n thiampu kalian ngaile inmuwa halli inmani chong inlei-insiamma, raalmi ngaidiang inmani'n sial katamma inleipe ah"},{"book":"Matthew","chapter":"28","verse":"13","text":"manidiang inti, “Nangni'n tiru, keini'n zaanna kinzaal rathil ‘Ama siamruoi ngai'n inhongnga, akaluongkha inmaruupjei."},{"book":"Matthew","chapter":"28","verse":"14","text":"Halli hiwahi ramkaroonpa kuor tung-inchu, keini'n ama matheem kinta, halli nangni iteii naminpoong nunung.”"},{"book":"Matthew","chapter":"28","verse":"15","text":"Khan inthoa akangaak raalmi ngai'n sial kha inlei li inmani diang inminchu angnga inthojei; halli hiwa thurchi hi winikatung Jihudi ngai karra inlaril."},{"book":"Matthew","chapter":"28","verse":"16","text":"Siamruoi soomleikhat ngaikhan Galileeya Jisu'n ileirilpi chingkatung inleisijei. Matt 26:32; Mk 14:28"},{"book":"Matthew","chapter":"28","verse":"17","text":"Halli inmani'n ama kha inmupha chubei inhongtho; takkha lekkhat inchu inlei-inngamsamna."},{"book":"Matthew","chapter":"28","verse":"18","text":"Halli Jisu'n aheinaiya inmani diang ati, “Marwaan khat-um nuoipil chungnga kaom ranak rakip kei diang anapejei."},{"book":"Matthew","chapter":"28","verse":"19","text":"Khawa jarra nangni'n si-inlang, zaat rakip ngaikha siamruoi juoboolru; inmani kha Apa, Asa khat-um Ratha Inthiang ramingnga baptize thoru, Matt 26:32; Mk 14:28"},{"book":"Matthew","chapter":"28","verse":"20","text":"halli kei'n kinape chongpeii rakip juinasik ah inmani kha minchuru; halli, enru, manmasituol ahekkatung kei'n nangni kana-inruoipui chaksik eii.”"}]}