{"data":[{"book":"ମାତିଉ","chapter":"8","verse":"1","text":"ଜିସୁ ଗରନ୍‌ ମୁସ୍‌କୁରାନ୍‌ ରେତାତି ୱେନ୍‌କା ନାଣ୍ତ ଲୋକୁ ୱାନି ୱେନ୍‌କା ବୁଲାଦେଙ୍ଗ୍‍ ଆସ୍‍ତାର୍‍ ।"},{"book":"ମାତିଉ","chapter":"8","verse":"2","text":"ନାସ୍ତିୱାଲେ ଅରେନ୍‍ କୁସ୍ଟରୋଗ୍‌ତି ଲୋକ୍‌ ୱାନି ଲାକ୍‌ତୁ ୱାଜି ମାଡ଼ିସ୍‌ କିଜି ଇର୍ହାନ୍‌, “ଏ ପ୍ରବୁ, ନିନ୍‌ ଜଦି ବଦା କିନି, ନାଙ୍ଗିଁ ନେଗେଣ୍ତ୍‌ କିଦେଙ୍ଗ୍‌ ଆଟ୍‌ନି ।”"},{"book":"ମାତିଉ","chapter":"8","verse":"3","text":"ଜିସୁ କିୟୁ ପେର୍‌ଜି ୱାନିଙ୍ଗ୍‌ ମୁଟ୍‌ସି ଇର୍ହାନ୍‌, “ନାନ୍ ବଦା କିଜିନା, ନେଗେଣ୍ତ୍‌ ଆଆ ।” ଦାପେ ଦାପେ ଆୟା ଲୋକ୍‌ତି କୁସ୍ଟରୋଗ୍‌ ନେଗେନ୍‍ଆତାତ୍‍ ।"},{"book":"ମାତିଉ","chapter":"8","verse":"4","text":"ଜିସୁ ୱାନିଙ୍ଗ୍‌ ଇର୍ହାନ୍‌, “ୱେନ୍‍ଆ, ଜାଗାର୍‌ତା, ନିନ୍‌ ଏଣ୍ତେସ୍‌ ନେଗେନ୍‍ଆତି, ଏଙ୍ଗ୍‌ବା ଇନିକା ଇନ୍‍ମା; ମାତର୍‌ ସିଦା ଜାଜକରି ମାନୁ ସଲ୍‌ସି ନିଜେଦିଙ୍ଗ୍‍ ତରାଇଆଆ ମାରି ମୋସା ନେଗେନ୍‌ ଆତିମାନି ଇଜି ୱିଜେରିଙ୍ଗ୍‍ ସାକି ସିଦେଙ୍ଗ୍‍ ଇଜି ମୋସାଦି ଆଦେସ୍‌ ସିତିମାନି ପୁଜା ସିଆ ।”"},{"book":"ମାତିଉ","chapter":"8","verse":"5","text":"ଜିସୁ କପର୍‍ନାହୁମ୍‍ ଗାଡ଼୍‌ତୁ ଡ଼ୁଗିତି ଦାପ୍ରେ ଅରେନ୍‍ ରମିୟ ନେତା ୱାନିଙ୍ଗ୍‌ ବେଟ୍‍ବୁଡ଼ାଜି ମାଡ଼ିସ୍‍କିଜି ଇର୍ହାନ୍‌,"},{"book":"ମାତିଉ","chapter":"8","verse":"6","text":"“ପ୍ରବୁ, ନା ଅରେନ୍‍ ପାଣିକିନିକାନ୍‌ ନବ୍‍ତି ଉଣ୍ତିଙ୍ଗ୍‌ ଡରିତାମାନାନ୍‍ । ୱାନ୍‌ ବୁଲାସାଲାଦେଙ୍ଗ୍‍ ଆଟ୍‌ଏଜିନାନ୍‌, ନାଣ୍ତ ବାଦାଜି ଇଲୁଦୁ ଡରିତାମାନା ।”"},{"book":"ମାତିଉ","chapter":"8","verse":"7","text":"ଜିସୁ ଇର୍ହାନ୍‌, “ନାନ୍ ୱାଜି ୱାନିଙ୍ଗ୍‌ ନେଗେନ୍‍କିନା ।”"},{"book":"ମାତିଉ","chapter":"8","verse":"8","text":"ନେତା ଇର୍ହାନ୍‌, “ସିଲେ ପ୍ରବୁ” ନିନ୍‌ ଜେ ନା ଇଣ୍ତ୍ର ପାଦାମ୍‌ ଇଡ୍‌ନି ନାନ୍‌ ଇୟାୱାଜା ଜୋଗ୍‍ ସିଲେ । ନିନ୍‌ କେବଲ୍‌ ଉନ୍‌ଡ୍ରି ପଦ୍‍ମାଟାଦି ଆଦେସ୍‌ ଇନ୍‌ଆଁ, ନା ପାଣିକିନିକାନ୍‌ ନେଗେନ୍‍ ଆନାସନାନ୍‍ ।"},{"book":"ମାତିଉ","chapter":"8","verse":"9","text":"“ନା ପେରିୱାନି ଆଡ୍‍ଗିମାନ୍‍ଞ୍ଜି ନାନ୍ ପାଣି କିତିଙ୍ଗ୍‌ବା ନା ଆଡ୍‍ଗି ନାଣ୍ତ ସନ୍ୟ ଦଲ ମାନାର୍‌ । ୱାରି ଲୋଇ ଅରେନ୍‍ ୱାନିଙ୍ଗ୍‌ ଜଦି ନାନ୍ ସାଙ୍ଗ୍‍ଆ ଇଜି ଆଦେସ୍‌ ସିତିଙ୍ଗ୍‌, ୱାନ୍‌ ସନାନ୍‌ । ଆଇୱାନିଙ୍ଗ୍‍ ରାଆ, ଇଜି ଇରିଙ୍ଗ୍‌, ୱାନ୍‌ ୱାନାନ୍‌ । ନା ସାକର୍‌ତିଙ୍ଗ୍‌ ଇକା କିଆ, ଇଜି ଇନି ଦାପ୍ରେ ୱାନ୍‌ ଆକା କିନାନ୍‌ ।”"},{"book":"ମାତିଉ","chapter":"8","verse":"10","text":"ଜିସୁ ଇକା ୱେନ୍‌ଞ୍ଜି କାବାଆତାନ୍ ମାରି ୱାନି ୱେନ୍‌କା ୱାଜିମାରି ଲୋକାଙ୍ଗ୍‌ ଇର୍ହାନ୍‌, “ନାନ୍ ମିଙ୍ଗିଁ ସତ୍‍ଇଜିନା, ଇସ୍ରାଏଲ୍‌ତୁ ବା ଏମେ ଲୋକାମାନୁ ଇୟା ଲୋକ୍‌ତି ୱାଜା ବିସ୍‌ବାସ୍‌ ନାନ୍‍ ତଏ ।"},{"book":"ମାତିଉ","chapter":"8","verse":"11","text":"୮:୧୧ ଲୁକ ୧୩:୨୯.ନାନ୍ ସତ୍‌ ଇଜିନା, ୱେଡ଼ାସନି ତରିଟି ଦେସ୍‍ତାନ୍‍ ମାରି ୱେଡ଼ାଆର୍‌ନି ତରିଟି ଦେସ୍‍ତାନ୍‍ ନାଣ୍ତ ଲୋକୁ ୱାଜି ଅବ୍ରାହାମ, ଇସ୍‌ହାକ୍‌ ମାରି ଜାକୁବଦି ୱାଲେ ମୁସ୍‌କୁପୁର୍‌ତି ରାଜିଦୁ ଅର୍‌ସେ ବଜିଦୁ ଉଣ୍ତେଙ୍ଗ୍‌ ବାସ୍‍ନାର୍‍ ।"},{"book":"ମାତିଉ","chapter":"8","verse":"12","text":"୮:୧୨ ମାତିଉ ୨୨:୧୩; ୨୫:୩୦; ଲୁକ ୧୩:୨୮.ମାତର୍‌ ଏମେକାର୍‌ ଇୟା ମାପୁରୁଦି ରାଜିଦୁ ମାନି ମାଟା, ୱାରିଙ୍ଗ୍‌ ଆତ୍‌ରେ ସିକାଟିଦୁ ପକ୍‍ନାର୍‍ । ଆବେ ୱାର୍‌ ଆଡ଼୍‍ବାଜି ପାଲ୍‍କୁ କାତ୍ରେ କିନାର୍‌ ।”"},{"book":"ମାତିଉ","chapter":"8","verse":"13","text":"ଜିସୁ ନେତେଙ୍ଗ୍‍ ଇର୍ହାନ୍‌, “ଇନ୍‌ଡ୍ର ସାଙ୍ଗ୍‍ଆ । ନିନ୍‌ ଆମାକା ବିସ୍‌ବାସ୍‌ କିଜିନି, ଆକାନେ ଗଟାନାତ୍‌ ।”"},{"book":"ମାତିଉ","chapter":"8","verse":"14","text":"ତାନେ ୱେନ୍‌କା ଜିସୁ ପିତରକା ଇନ୍‌ଡ୍ର ସଲ୍‌ସି ସୁଡ଼ୁତାନ୍‌, ପିତରତି ମିମ୍‍ସି ନବ୍‍ଆଜି କାଟେଲ୍‍ତୁ ଡରିତାମାନାତ୍‍ ।"},{"book":"ମାତିଉ","chapter":"8","verse":"15","text":"ଜିସୁ ତାନି କିୟୁଦିଙ୍ଗ୍‍ ମୁଟ୍‍ତି ଦାପ୍ରେ ତାନିଙ୍ଗ୍‌ ନବ୍‌ ଡ଼ିସ୍‌ତାତ୍‌ ମାରି ୱାଦ୍‌ ନିଙ୍ଗ୍‍ଜି ୱାରିଙ୍ଗ୍‌ ସେବା କିଦେଙ୍ଗ୍‍ ଆସ୍‌ତାତ୍‌ ।"},{"book":"ମାତିଉ","chapter":"8","verse":"16","text":"ମିଲ୍‌ମିଲିକା ଆତାତ୍‌ଆକା ଲୋକୁ ନାଣ୍ତ ଦୁବେଙ୍ଗ୍‌ ଆସ୍‍ତି ଲୋକାଙ୍ଗ୍‌ ଜିସୁ ଲାକ୍‌ତୁ ତାତାର୍‌ । ଉଣ୍ତ୍ରି ପଦ୍‌ ମାତର୍‌ ମାଟାଦାନ୍‌ ୱାନ୍‌ ତାଗ୍‌ଇ ଆତ୍ମେଆଙ୍ଗ୍‍ଁ ପେରିତାନ୍‍ ମାରି ରଗ୍‌ ଲୋକାଙ୍ଗ୍‌ ନେଗେଣ୍ତ୍‌ କିତାନ୍‌ ।"},{"book":"ମାତିଉ","chapter":"8","verse":"17","text":"ଇୟାୱାଜା ୱାନ୍‌ ବାବବାଦି ଜିସାୟଦି ବବିସତ୍‍ବାଣି ସତ୍‌ କିତାନ୍‌ । ଜିସାୟ ଇର୍ହାମାର୍ହାନ୍‌, “ୱାନ୍‌ ମା ଦୁକୁକାସ୍ଟୁ ୱିଜୁ ଅତାନ୍‍ ମାରି ମା ରଗ୍‌ ନେଗେନ୍‌କିତାନ୍‌ ।”"},{"book":"ମାତିଉ","chapter":"8","verse":"18","text":"ୱାନି ସାରିବେଡ଼୍‍ତି ଲୋକୁ ୱିଜେରେ ଉଣ୍ତାନିକା ସୁଡ଼୍‌ଜି, ଜିସୁ ୱାନି ସିସୁରିଙ୍ଗ୍‌ ଗାଡାଦି ଆୟା ପାଡ଼ି ସନ୍‌ଡ଼୍ରେଙ୍ଗ୍‌ ଇର୍ହାନ୍‌ ।"},{"book":"ମାତିଉ","chapter":"8","verse":"19","text":"ଅରେନ୍‍ ଦାର୍ମୁଗୁରୁ ୱାଜି ଜିସୁଙ୍ଗୁଁ ଇର୍ହାନ୍‌, “ଗୁରୁ, ନିନ୍‌ ଏମେ ବାଡିଦୁ ସନି, ଆବେ ସନ୍‍ଡ୍ରେଙ୍ଗ୍‍ ଇଜି ନାନ୍ ତିଆର୍‍ଆତାମାନା ।”"},{"book":"ମାତିଉ","chapter":"8","verse":"20","text":"ଜିସୁ ୱାନିଙ୍ଗ୍‌ ଇର୍ହାନ୍‌, “ଗଲୁଦିଙ୍ଗ୍‍ ତେବାଦେଙ୍ଗ୍‍ ସାରାଆ ମାନାତ୍‌, ବାଦଡ଼୍‍ତି ପଟିଦିଙ୍ଗ୍‍ ତେବାଦେଙ୍ଗ୍‍ ଜାଲୁ ମାନାତ୍‌ । ମାତର୍‌ ଗୁର୍‍ଦେଙ୍ଗ୍‍ ନି ରମ୍‍ଦେଙ୍ଗ୍‍ ଇଜି ମନୁସ୍ୟପୁତ୍ରଦିଙ୍ଗ୍ ବାଡି ସିଲେତ୍‌ ।”"},{"book":"ମାତିଉ","chapter":"8","verse":"21","text":"ଜିସୁଦି ମାରି ଅରେନ୍‌ ସିସୁ ଇର୍ହାନ୍‌, “ପ୍ରବୁ, ଆଗ୍‌ଡ଼ି ଡ଼େସି ସଲ୍‌ସି ନା ବୁବେଙ୍ଗ୍‌ ମୁସ୍‍ତେଙ୍ଗ୍‍ ଇଜି ନାଙ୍ଗିଁ ସାରି ସିଦା ।”"},{"book":"ମାତିଉ","chapter":"8","verse":"22","text":"ଜିସୁ ୱାନିଙ୍ଗ୍‌ ଇର୍ହାନ୍‌, “ନା ୱେନ୍‌କା ୱେନ୍‌କା ରାଆ, ସାତି ୱାରିଙ୍ଗ୍‌ ନିଜେ ନିଜେଦି ସାତି ଲୋକାଙ୍ଗ୍‌ ମୁସ୍‍ତେଙ୍ଗ୍‍ ଇଜି ଡ଼ିସ୍‍ତୁ ।”"},{"book":"ମାତିଉ","chapter":"8","verse":"23","text":"ଅର୍‍ଲେନ୍‍ ଜିସୁ ଡଙ୍ଗାଁଦୁ ଏକ୍‍ତି ୱେନ୍‌କା ୱାନି ସିସୁର୍‍ ୱାନି ୱେନ୍‌କା ୱେନ୍‌କା ସର୍ହାର୍‍ ।"},{"book":"ମାତିଉ","chapter":"8","verse":"24","text":"ଦାପ୍ରେ ଗାଡାଦୁ ଉଣ୍ତ୍ରି ପେରି ଗାଲିପିର୍‍ରୁ ନିଙ୍ଗିଁତାତ୍‍ ମାରି ଡଙ୍ଗାଁ ଉଲ୍‍କାଏର୍‍ତୁ ମୁଡ଼ୁଗ୍‍ଦେଙ୍ଗ୍‍ ଆସ୍‌ତାତ୍‌ । ମାତର୍‌ ନାସ୍ତିୱାଲେ ଜିସୁ ସୁଜିତାମାର୍ହାନ୍‍ ।"},{"book":"ମାତିଉ","chapter":"8","verse":"25","text":"ସିସୁର୍‍ ଜିସୁଙ୍ଗୁଁ ନିକ୍‍ସି ଇର୍ହାର୍‌, “ଏ ପ୍ରବୁ, ମାଙ୍ଗିଁ ରକିୟାକିଆ । ଆଏତିଙ୍ଗ୍‍ ମାପ୍‌ ମୁଡ଼ୁଗିନା ସାନାପ୍‍ ।”"},{"book":"ମାତିଉ","chapter":"8","verse":"26","text":"ଜିସୁ ୱାରିଙ୍ଗ୍‌ ଇର୍ହାନ୍‌, “ଏନ୍ଦା ମିର୍‌ ନିସ ତିଲାଜିନିଦେର୍‌ ?” ମିର୍‌ ଇନିକା ନିସ ଅଡ଼ପ୍‍ ବିସ୍‍ବାସିର୍‍ ? “ତାନିୱେନ୍‍କା ୱାନ୍‌ ନିଙ୍ଗ୍‍ଜି ଗାଲି ନି ଉଲକାଏର୍‍ତିଙ୍ଗ୍‍ ତିର୍‍ ଆଦେଙ୍ଗ୍‍ ଇଜି ଆଦେସ୍‌ ସିତାନ୍‌ ।” ଦାପେ ଦାପେ ୱିଜୁ ତିର୍‌ ଆତାସର୍ହାତ୍‍ ।"},{"book":"ମାତିଉ","chapter":"8","verse":"27","text":"ଆବେଟ୍‌ ୱିଜେରେ କାବା ଆତାର୍‌ । ୱାର୍‌ ନିଜେ ନିଜେମାନୁ ୱାର୍‍ଗି ସତାର୍‍, “ଇକାନ୍‌ ଏଣ୍ତେସ୍‌ ନାନି ଲୋକୁ ? ଗାଲି ନି ଉଲ୍‍କା ବା ୱାନି ଆଦେସ୍‌ ମାନାଜିନେ ।”"},{"book":"ମାତିଉ","chapter":"8","verse":"28","text":"ୱେନ୍‌କା ଜିସୁ ଗାଡା ଆୟା ପାଡ଼ିଦି ଗାଦରିୟରି ରାଜିଦୁ ଇତି ଦାପ୍ରେ ରିଏର୍‌ ଲୋକାଙ୍ଗ୍‌ ବେଟ୍‌ବୁଡ଼ାତାନ୍‌ । ୱାର୍‌ ଆବେ ମାନି ଦୁକିଗୁଟାଦୁ ତେବାଜିମାର୍ହାର୍‍ । ୱାର୍‌ ଦୁବେଙ୍ଗ୍‍ କାସ୍ତିକାର୍‍ ମାରି ନିସ ତିୟେଲ୍‍ଜେ ଆୟା ସାରିସିଜି ସନିୱାନିକା କିଦେଙ୍ଗ୍‌ ଏନ୍‌ ସାସ୍‌ କିଏଜିମାର୍ହାର୍‍ ।"},{"book":"ମାତିଉ","chapter":"8","verse":"29","text":"ୱାର୍‌ ଜିସୁଙ୍ଗୁଁ ସୁଡ଼୍‍ତି ଦାପ୍ରେ ଆଉଲି ଆଜି ଇର୍ହାନ୍‌, “ଏ ମାପୁରୁଦି ମାରିସି ! ମାବାଣ୍‍କୁ ନିନ୍‌ ଇନିକା ବଦାକିନି ? ମା ବେଡ଼ା ଆଏନ୍‍ଣ୍ତା ମାଙ୍ଗିଁ ଇନିକା ଦଣ୍ଡ୍‌ ସିଦେଙ୍ଗ୍‍ ୱାତିମାନି ?”"},{"book":"ମାତିଉ","chapter":"8","verse":"30","text":"ଆବେଣ୍‌କୁ ଏସ ଆକଉଣ୍ତ୍ରି ପେରି ପାନ୍‍ଣ୍ତ୍ରିଙ୍ଗ୍‍ ମାନ୍ଦା ସାରାଜିମାର୍‌ଏ ।"},{"book":"ମାତିଉ","chapter":"8","verse":"31","text":"ଆୟା ଲୋକାମାନୁ ମାନି ତାଗ୍‌ଇ ଆତ୍‍ମେଙ୍ଗ୍‍ ଜିସୁଙ୍ଗୁଁ ମାଡ଼ିସ୍‍ କିଜି ଇର୍‌ଏ, “ମାଙ୍ଗିଁ ଜଦି ପେର୍‍ଦେଙ୍ଗ୍‍ ବଦାକିଜିନି, ଆୟା ପାନ୍‍ଡ୍ରି ମାନ୍ଦା ଲୋଇ ମାଙ୍ଗିଁ ପକ୍‍ଆ ।”"},{"book":"ମାତିଉ","chapter":"8","verse":"32","text":"ଜିସୁ ଇର୍ହାନ୍‌, “ସାନ୍‍ଡ୍ରୁ” ଦୁବେଙ୍ଗ୍‍ ଦାପେ ଦାପେ ଲୋକାଙ୍ଗ୍‌ ଡ଼ିସ୍‌ସି ପାନ୍‍ଡ୍ରି ମାନ୍ଦା ଲୋଇ ଡ଼ୁଗିତେ । ପାନ୍‍ଡ୍ରି ମାନ୍ଦା ଉରୁକ୍‍ସି ସର୍ହେ ମାରି ଗରନ୍‌ ଟିପୁଦାନ୍‍ ଉରୁକ୍‌ସି ସଲ୍‌ସି ସାମ୍‌ଦୁର୍‌ତୁ ଆର୍‌ଜି ମୁଡ଼ୁଗିତେ ସାତେ ।"},{"book":"ମାତିଉ","chapter":"8","verse":"33","text":"ପାନ୍‍ଡ୍ରିଆଙ୍ଗ୍‍ ସାଆରା କିନି ଲୋକୁ ଲାକ୍‌ତୁରି ଗାଡ଼୍‌କାଙ୍ଗ୍‌ ନି ନାର୍‍କାଙ୍ଗ୍‍ଁ ସଲ୍‌ସି ଦୁବେଙ୍ଗ୍‍ ଆସ୍‍ତି ଲୋକାଙ୍ଗ୍‌ ଇନିକା ଗଟାତାମାର୍ହାତ୍‍ ମାରି ଆଇ ୱିଜୁ ମାଟା ଆବେ ୱେର୍‌ତାର୍‌ ।"},{"book":"ମାତିଉ","chapter":"8","verse":"34","text":"ଆଦେଙ୍ଗ୍‌ ଆୟା ଗାଡ଼୍‌ତି ୱିଜେରେ ଜିସୁଙ୍ଗୁଁ ବେଟ୍‍ବୁଡ଼ାଦେଙ୍ଗ୍‍ ସହସି ୱାତାର୍‌ ମାରି ୱାନିଙ୍ଗ୍‌ ସୁଡ଼୍‍ତି ୱେନ୍‌କା ଆୟା ରାଜିଦାନ୍‍ ଡ଼ିସ୍‌ସି ସନ୍‌ଡ଼୍ରେଙ୍ଗ୍‌ ଜିସୁଙ୍ଗୁଁ ମାଡ଼ିସ୍‍କିତାର୍‍ ।"}]}