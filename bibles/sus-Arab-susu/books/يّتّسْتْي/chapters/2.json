{"data":[{"book":"يّتّ سْتْي","chapter":"2","verse":"1","text":"شّمّ نُن فِنّ ندٍ نَشَ عٍ بٌورٍ قُتِ، عٍ بِرِن قَتَن لٍوِ بْنسْي نَن نَ عِسِرَيِلَكَيٍ يَ مَ."},{"book":"يّتّ سْتْي","chapter":"2","verse":"2","text":"نَ فِنّ نَشَ تّيفّ، عَ دِ شّمّ بَرِ. عَ تٌ عَ تٌ دِ قَنيِ نَن نُ عَ رَ، عَ نَشَ عَ نْشُن كِكٍ سَشَن."},{"book":"يّتّ سْتْي","chapter":"2","verse":"3","text":"عَ تٌ مُ نُ نْمَ عَ نْشُندٍ سْنْن، عَ نَشَ كْلِمّ دٍبٍ مَسٌ دٌلٍ رَ، عَ دِيْرّ سَ عَ كُي، عَ قَ دٍبٍ دْشْ نِلِ شُرٍ مَ يٌقٌرٌي تَفِ."},{"book":"يّتّ سْتْي","chapter":"2","verse":"4","text":"نَ دِيْرّ تَارَ فِنّمَ نُ تِشِ يِرٍ ندٍ، عَ يَ تِشِ عَ شُنيَ رَ، عَلَكٌ عَ شَ عَ كٌلٌن قٍ نَشَن قَمَ نَ لِدٍ."},{"book":"يّتّ سْتْي","chapter":"2","verse":"5","text":"قِرَوُنَ شَ دِ فِنّ نَشَ فٌرٌ نِلِ شُرٍ مَ عَ مَشَدٍ. عَ تٌ دٍبٍ تٌ يٌقٌرٌي تَفِ، عَ نَشَ عَ شَ كٌنيِ فِنّ ندٍ شّي عَ تٌنفٌدٍ."},{"book":"يّتّ سْتْي","chapter":"2","verse":"6","text":"عَ تٌ عَ رَبِ، عَ نَشَ دِ شّمّ تٌ عَ كُي، عَ وَقٍ. عَ نَشَ كِنِكِنِ عَ مَ، عَ قَ عَ قَلَ، «عِسِرَيِلَكَ ندٍ شَ دِ نَ عَ رَ!»"},{"book":"يّتّ سْتْي","chapter":"2","verse":"7","text":"نَ تّمُي، دِيْرّ تَارَ نَشَ قِرَوُنَ شَ دِ فِنّ مَشْرِن، «ﭑ شَ سِفَ عِسِرَيِلَ دِنفّ ندٍ شِلِ عِ بّ، عَ شَ قَ شِحّ قِ عَ مَ؟»"},{"book":"يّتّ سْتْي","chapter":"2","verse":"8","text":"قِرَوُنَ شَ دِ فِنّ نَشَ عَ يَابِ، «عِيٌ.» دِيْرّ تَارَ نَشَ سِفَ، عَ سَ دِيْرّ نفَ شِلِ."},{"book":"يّتّ سْتْي","chapter":"2","verse":"9","text":"قِرَوُنَ شَ دِ فِنّ نَشَ عَ قَلَ دِيْرّ نفَ بّ، «يِ دِيْرّ شَنِن، عِ شَ شِحّ قِ عَ مَ ﭑ بّ. ﭑ عِ سَرٍ قِمَ نّ.» دِيْرّ نفَ نَشَ دِيْرّ تٌنفٌ، عَ شِحّ قِ عَ مَ."},{"book":"يّتّ سْتْي","chapter":"2","verse":"10","text":"دِيْرّ تٌ مْ، عَ نفَ نَشَ عَ شَنِن قِرَوُنَ شَ دِ فِنّ شْن مَ، عَ قِندِ نَ شَ دِ رَ. عَ تٌ عَ رَ مِنِشِ يٍ نَن شْورَ، عَ نَشَ عَ شِلِ سَ مُنسَ، نَشَن قَلَشِ «مِنِقٍ» عٍبُرُ شُي رَ."},{"book":"يّتّ سْتْي","chapter":"2","verse":"11","text":"مُنسَ تٌ قٌنِكٍيَ رَكَمَلِ، عَ نَشَ سِفَ عَ نفَشَكٍرٍنيِيٍ يِرٍ، عَ شَ عٍ شُن مَتٌ عَ رَ عٍ شَ وَلِ شْرْشْي كُي. عَ تٌ عَ نفَشَكٍرٍنيِيٍ يِرٍ لِ، عَ نَشَ مِسِرَكَ ندٍ تٌ عِسِرَيِلَكَ ندٍ بْنبْ رَ."},{"book":"يّتّ سْتْي","chapter":"2","verse":"12","text":"عَ تٌ مُ مِشِ يٌ تٌ نَ لٌنفٌرِ، عَ نَشَ نَ مِسِرَكَ قَشَ، عَ قَ عَ قُرٍ نْشُن مّيّنيِ كُي."},{"book":"يّتّ سْتْي","chapter":"2","verse":"13","text":"نَ كُيٍ عِبَ، مُنسَ مَن نَشَ مِنِ، عَ عِسِرَيِلَكَ قِرِن تٌ سْنشْ رَ. عَ نَشَ مِشِ مَشْرِن نْندِ مُ نَ نَشَن بّ، «عِ بَرِبٌورٍ بْنبْقٍ مُنقٍ رَ؟»"},{"book":"يّتّ سْتْي","chapter":"2","verse":"14","text":"عَ نَشَ عَ يَابِ، «ندٍ عِ قِندِشِ مَنفّ نُن كِيتِسَ رَ مُشُ شُن مَ؟ عِ وَ مَ ﭑ قَن قَشَقٍ نّ، عَلْ عِ نَ مِسِرَكَ قَشَ كِ نَشّ؟» مُنسَ نَشَ فَاشُ. عَ نَشَ عَ قَلَ عَ بْحّ مَ، «ﭑ نَشَن نَبَشِ عَ بَرَ كٌلٌن.»"},{"book":"يّتّ سْتْي","chapter":"2","verse":"15","text":"قِرَوُنَ تٌ عَ كٌلٌن مُنسَ نَشَن نَبَشِ، عَ نَشَ كَتَ مُنسَ قَشَدٍ. كْنْ مُنسَ نَشَ عَ فِ قِرَوُنَ مَ، عَ سَ سَبَتِ مَدِيَن بْشِ مَ. مُنسَ تٌ سِفَ نَا، عَ نَشَ كْلْنيِ ندٍ لِ، عَ قَ دْشْ عَ شَ عَ مَلَبُ."},{"book":"يّتّ سْتْي","chapter":"2","verse":"16","text":"مَدِيَن سّرّشّدُبّ شَ دِ فِنّ سٌلٌقٍرٍ نَشَ قَ يٍ بَدٍ نَ كْلْنيِ يِرٍ عٍ بَبَ شَ شُرُ سٍيٍ بّ."},{"book":"يّتّ سْتْي","chapter":"2","verse":"17","text":"كْنْ شُرُ سٍ دّمَدٌنيِ ندٍيٍ قَن نَشَ قَ، عٍ نَشَ وَ نَ فِنّيٍ كٍرِقٍ. مُنسَ تٌ نَ تٌ، عَ نَشَ كٍلِ، عَ نَ فِنّيٍ شُن مَفٍرٍ سٌ، عَ قَ يٍ قِ عٍ شَ شُرُ سٍيٍ مَ."},{"book":"يّتّ سْتْي","chapter":"2","verse":"18","text":"نَ فِنّيٍ تٌ فبِلٍن عٍ بَبَ رٍيُوٍلِ يِرٍ، عَ نَشَ عٍ مَشْرِن، «مُنسٍ عَ نِيَشِ وٌ فبِلٍنشِ سِننَنيِ مَ تٌ؟»"},{"book":"يّتّ سْتْي","chapter":"2","verse":"19","text":"عٍ نَشَ عَ يَابِ، «مِسِرَكَ ندٍ بَرَ مُشُ رَتَنفَ شُرُ سٍ دّمَدٌنيِ كٌبِيٍ مَ، عَ مَن قَ يٍ بَ وٌن مَ شُرُ سٍيٍ بّ.»"},{"book":"يّتّ سْتْي","chapter":"2","verse":"20","text":"رٍيُوٍلِ نَشَ عَ شَ دِ فِنّيٍ مَشْرِن، «عَ نَ مِندٍن؟ وٌ عَ لُشِ نَا مُنقٍ رَ؟ وٌ سَ عَ شِلِ، وٌ دٌنسٍ سٌ عَ يِ رَ.»"},{"book":"يّتّ سْتْي","chapter":"2","verse":"21","text":"مُنسَ نَشَ تِن سَبَتِدٍ رٍيُوٍلِ شْنيِ. رٍيُوٍلِ نَشَ عَ شَ دِ فِنّ سِثٌرَ قِ مُنسَ مَ، عَ شَ عَ دْشْ."},{"book":"يّتّ سْتْي","chapter":"2","verse":"22","text":"سِثٌرَ نَشَ دِ شّمّ بَرِ عَ بّ. شْحّ نَن تٌ لَنشِ مُنسَ مَ نَ بْشِ مَ، عَ نَشَ عَ شَ دِ شِلِ سَ فٍرِ سٌمِ، نَشَن وَ مَ عَ قَلَقٍ، «شْحّ نَن ﭑ نَ يِ بْشِ مَ.»"},{"book":"يّتّ سْتْي","chapter":"2","verse":"23","text":"حّ وُيَشِ دَنفِ شَنبِ، مِسِرَ مَنفّ نَشَ قَشَ. عِسِرَيِلَكَيٍ نُ عٍ مَوَقٍ عَلَ بّ عٍ شَ كٌنيِيَ شْرْشْي شَ قٍ رَ. نَ مَشَندِ نَشَ عَلَ لِ."},{"book":"يّتّ سْتْي","chapter":"2","verse":"24","text":"عَلَ نَشَ عٍ وَ شُي مّ. عَ نَشَ رَتُ عَ شَ سَاتّ مَ نَشَن شِرِشِ عَ تَن نُن عِبُرَهِمَ، عِسِيَفَ، نُن يَشُبَ تَفِ."},{"book":"يّتّ سْتْي","chapter":"2","verse":"25","text":"نَ كُي عَلَ نَشَ عَ يَ رَقِندِ عِسِرَيِلَكَيٍ مَ، عَ شَ عَ حّنفِ سَ عٍ شْن مَ."}]}