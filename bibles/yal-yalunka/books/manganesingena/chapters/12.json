{"data":[{"book":"Mangane Singena","chapter":"12","verse":"1","text":"Robowan yi siga Siken taani, amasɔtɔ Isirayila kaane birin bata yi fa Siken yi a findideni mangan na."},{"book":"Mangane Singena","chapter":"12","verse":"2","text":"Nebati a dii xɛmɛn Yerobowan yi na xibarun mɛma waxatin naxan yi, a mɔn yi Misiran yi, a bata yi a gi a siga dɛnaxan yi a makuya Manga Sulemani ra, a yi dɔxi Misiran nin."},{"book":"Mangane Singena","chapter":"12","verse":"3","text":"E yi muxune rasiga a xilideni. Nayi, Yerobowan nun Isirayila yamaan birin yi fa Robowan fɛma, e yi a fala a xa, e naxa,"},{"book":"Mangane Singena","chapter":"12","verse":"4","text":"“I fafe nxu suxi konyiyaan nan na. Iki, xa i tan goronni ito rayelefu nxu xun ma naxan binya nxu tungunna ma alo xun xidi wudin ɲingen xun ma, nxu tinxi nxu wali i xa.”"},{"book":"Mangane Singena","chapter":"12","verse":"5","text":"A yi e yabi, a naxa, “Ɛ siga, xi saxan na dangu ɛ fa n fɛma.” Yamaan yi siga."},{"book":"Mangane Singena","chapter":"12","verse":"6","text":"Manga Robowan yi fonne maxɔdin naxanye yi a fafe Sulemani fɛma a siimayani, a yi e maxɔdin, a naxa, “Ɛ maxadin mundun fima n ma yamani ito yabin na?”"},{"book":"Mangane Singena","chapter":"12","verse":"7","text":"Fonne yi a fala a xa, e naxa, “Xa i a yita e ra to, a i tinxi walideni yamaan xa, xa i e yabi fala faɲine ra, e findima nɛn i ya walikɛne ra habadan.”"},{"book":"Mangane Singena","chapter":"12","verse":"8","text":"Koni, Robowan yi fonne maxadi xuiin nabeɲin. A yi foningene maxɔdin naxanye yi a rabilinxi, a lanfane."},{"book":"Mangane Singena","chapter":"12","verse":"9","text":"A yi e maxɔdin, a naxa, “Muxuni itoe bata n maxɔdin a n xa goronna ndedi ba e xun ma, n fafe e ɲaxankataxi naxan na alo konyine. Ɛ n maxadima yabin mundun na n xa a so e yii?”"},{"book":"Mangane Singena","chapter":"12","verse":"10","text":"A lanfa foningene yi a fala a xa, e naxa, “Muxuni itoe e mawuga nɛn a i fafe bata e suxu alo konyine, e i maxɔdinma a i xa na goronna ndedi ba e xun ma. Awa, i lan i xa e yabi i kiini, i naxa,"},{"book":"Mangane Singena","chapter":"12","verse":"11","text":"N fafe bata ɛ konyiyaan naxɔdɔxɔ ayi."},{"book":"Mangane Singena","chapter":"12","verse":"12","text":"Yerobowan nun yamaan birin yi fa Robowan fɛma xi saxande lɔxɔni alo mangana a fala kii naxan yi, a xi saxan na dangu, e fa a fɛma."},{"book":"Mangane Singena","chapter":"12","verse":"13","text":"Mangan yi yamaan yabi a xɔdɛxɛn na. Fonne maxadi xuiin naxan fala a xa, a yi na lu na."},{"book":"Mangane Singena","chapter":"12","verse":"14","text":"A yi falan ti e xa iki fata foningene maxadi xuiin na, a yi a fala e xa, a naxa,"},{"book":"Mangane Singena","chapter":"12","verse":"15","text":"Na kiini mangan mi tin yamana maxandin na. Alatala yi feene liga na kiini alogo a xa a tulisaan nakamali a naxan tongo Yerobowan xa, Nebati a dii xɛmɛna, fata Nabi Axiya ra, Silo kaana."},{"book":"Mangane Singena","chapter":"12","verse":"16","text":"Isirayila kaane to a kolon a manga mi tinxi e maxandin ma, e yi a fala, e naxa,"},{"book":"Mangane Singena","chapter":"12","verse":"17","text":"Isirayila kaan naxanye lu Yuda taane yi, Robowan lu mangayani ne nan gbansan xun na."},{"book":"Mangane Singena","chapter":"12","verse":"18","text":"Nayi, Manga Robowan yi Adoran nasiga naxan yi findixi karahan wanle kuntigin na. Koni Isirayila kaane birin yi a magɔlɔn, e a faxa. Manga Robowan yi a mafura tedeni yɛngɛ so wontorona nde kui, a yi a gi, a siga Yerusalɛn yi."},{"book":"Mangane Singena","chapter":"12","verse":"19","text":"Isirayila kaane murutɛ Dawudaa denbayaan xili ma na kii nin han to."},{"book":"Mangane Singena","chapter":"12","verse":"20","text":"Isirayila kaane birin to Yerobowan xɛtɛ feen mɛ, e yi a xili yamani, e a findi mangan na Isirayila birin xun na. Yuda bɔnsɔnna keden peen nan lu Dawudaa denbayaan fɔxɔ ra."},{"book":"Mangane Singena","chapter":"12","verse":"21","text":"Robowan to so Yerusalɛn yi, a yi Yuda denbayane birin malan e nun Bunyamin bɔnsɔnna muxune. Sofa wuli kɛmɛ tonge solomasɛxɛ nan yi na Isirayila yamaan yɛngɛ xinla ma alogo e xa fa e ra Sulemani a dii xɛmɛn Robowan ma nɔɔn bun ma."},{"book":"Mangane Singena","chapter":"12","verse":"22","text":"Koni Alaa falan yi fa sayiba Semaya li, a naxa,"},{"book":"Mangane Singena","chapter":"12","verse":"23","text":"“Falan ti Robowan xa, Sulemani a dii xɛmɛna, Yuda mangana, e nun Yuda denbayaan birin nun Bunyamin bɔnsɔnna muxune nun yama dɔnxɛn birin, i naxa,"},{"book":"Mangane Singena","chapter":"12","verse":"24","text":"‘Alatala ito nan falaxi, a naxa: Ɛ nama fa ɛ Isirayila kaane yɛngɛ, naxanye ɛ ngaxakedenne ra. Ɛ tan birin xa xɛtɛ ɛ konni, amasɔtɔ feni ito fataxi n tan nan na.’ ” E yi Alatalaa falan suxu, e yi xɛtɛ alo Alatala a falaxi kii naxan yi."},{"book":"Mangane Singena","chapter":"12","verse":"25","text":"Yerobowan yi Siken taan ti Efirami geyaan fari, a yi dɔxɔ na. Na xanbi ra, a mɔn yi keli mɛnni, a yi sa Penuyɛli taan ti."},{"book":"Mangane Singena","chapter":"12","verse":"26","text":"Yerobowan yi a fala a bɔɲɛni, a naxa, “Iki, yamanan nɔɛ xɛtɛ nɛn Dawudaa denbayaan ma ki faɲi."},{"book":"Mangane Singena","chapter":"12","verse":"27","text":"Xa yamaan te Yerusalɛn yi saraxane badeni Alatala Batu Banxini, yamani ito bɔɲɛ xun xɛtɛma nɛn a kanna ma, Robowan ma, Yuda mangana. E n faxama nɛn e xɛtɛ Manga Robowan ma.”"},{"book":"Mangane Singena","chapter":"12","verse":"28","text":"Nayi, mangan yi xaxili fen, a yi ɲinge dii sawura xɛma daxin firin nafala, a yi a fala yamaan xa, a naxa, “Ɛ bata bu tɛ Yerusalɛn yi. Isirayila kaane, ɛ alane ni i ra, naxanye ɛ raminixi Misiran yamanani.”"},{"book":"Mangane Singena","chapter":"12","verse":"29","text":"A na ɲinge dii sawura keden ti Betɛli taani, a yi sa boden ti Dan yi."},{"book":"Mangane Singena","chapter":"12","verse":"30","text":"Na nan findi yulubin sabun na. Yamaan yi siga han Dan yi na ɲinge dii sawura keden yɛtagi."},{"book":"Mangane Singena","chapter":"12","verse":"31","text":"Yerobowan yi taan kide banxina ndee ti, a yi na kidene kii muxuna ndee sugandi naxanye mi yi kelixi Lewi bɔnsɔnni."},{"book":"Mangane Singena","chapter":"12","verse":"32","text":"Yerobowan yi sanla nde yitɔn kike solomasɛxɛden xi fu nun suulunde lɔxɔni, sanla naxan maligaxi alo naxan yi ligama Yuda yi. A yɛtɛɛn yi saraxane rali saraxa ganden fari. A na nan liga Betɛli yi, a saraxan ba ɲinge dii sawurane xa a naxanye rafala, a yi kide kiina ndee sugandi mɛnne xa a dɛnaxanye ti taan kidene ra."},{"book":"Mangane Singena","chapter":"12","verse":"33","text":"A yi saraxane rali saraxa ganden fari a naxan yitɔn Betɛli yi, kike solomasɛxɛden xi fu nun suulunde lɔxɔni, a kiken naxan sugandi a rafanna ra. A yi sanli tɔn Isirayila kaane xa, a yi te saraxa gandeni, a sa wusulanne gan."}]}