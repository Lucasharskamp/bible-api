{"data":[{"book":"Fweny","chapter":"7","verse":"1","text":"Bangʼe ne aneno malaike angʼwen kochungʼ e tunge angʼwen mag piny, ka gimako yembe angʼwen mag piny, mondo gigengʼ yamo kik kudhi e piny kata e nam kata e yath moro amora."},{"book":"Fweny","chapter":"7","verse":"2","text":"Eka naneno malaika machielo kalor piny kowuok yo wuok chiengʼ, kotingʼo gima igoyogo kido mar Nyasaye mangima. Noluongo malaike angʼwen mane osemi teko mondo ohiny piny kod nam gi dwol maduongʼ."},{"book":"Fweny","chapter":"7","verse":"3","text":"Nowachonigi, “Kik uhiny piny, kata nam, kata yiende nyaka chop waket kido e lela wangʼ jotich Nyasachwa.”"},{"book":"Fweny","chapter":"7","verse":"4","text":"Bangʼe nawinjo kar kwan joma ne oketnegi kido, ne gin ji alufu mia achiel gi piero angʼwen gangʼwen (144,000) mowuok e dhout Israel duto."},{"book":"Fweny","chapter":"7","verse":"5","text":"Koa e dhood Juda nowal ji alufu apar gariyo (12,000),"},{"book":"Fweny","chapter":"7","verse":"6","text":"Koa e dhood Asher ji alufu apar gariyo (12,000),"},{"book":"Fweny","chapter":"7","verse":"7","text":"Koa dhood Simeon ji alufu apar gariyo (12,000),"},{"book":"Fweny","chapter":"7","verse":"8","text":"Koa dhood Zebulun ji alufu apar gariyo (12,000),"},{"book":"Fweny","chapter":"7","verse":"9","text":"Bangʼ mani ne angʼicho, mi naneno oganda mar ji mangʼeny ma ok kwanre moa e pinje duto gi dhoudi kod ogendini kod dhok duto kochungo e nyim kom duongʼ, kendo e nyim Nyarombo. Negirwako kandhe marochere bende negitingʼo othidhe e lwetgi."},{"book":"Fweny","chapter":"7","verse":"10","text":"Ne giywak giduol maduongʼ kagiwacho niya,"},{"book":"Fweny","chapter":"7","verse":"11","text":"Malaike duto nochungʼ kolworo kom duongʼ kendo kolworo jodongo kod gik mangima angʼwen. Negikulore piny e nyim kom duongʼ mine gidendo Nyasaye."},{"book":"Fweny","chapter":"7","verse":"12","text":"Kagiwacho niya,"},{"book":"Fweny","chapter":"7","verse":"13","text":"Eka achiel kuom jodongogo nopenja niya, “Joma orwakore gi lewni marocheregi gin ngʼa gini, to gia kanye?”"},{"book":"Fweny","chapter":"7","verse":"14","text":"An to nadwoke niya, “Jaduongʼ in ema ingʼeyo, an ok angʼeyo.”"},{"book":"Fweny","chapter":"7","verse":"15","text":"Ma emomiyo,"},{"book":"Fweny","chapter":"7","verse":"16","text":"Kech ok nokagi ngangʼ"},{"book":"Fweny","chapter":"7","verse":"17","text":"Nimar Nyarombo mobedo e kom loch mar Nyasaye nobed jakwadhgi;"}]}