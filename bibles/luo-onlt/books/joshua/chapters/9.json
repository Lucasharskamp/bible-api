{"data":[{"book":"Joshua","chapter":"9","verse":"1","text":"Ruodhi duto mane odak yo podho chiengʼ mar aora Jordan nowinjo humb wechego; mane gin ruodhi moa e tiend gode mag pinyno, gi ruodhi moa yo podho chiengʼ mar gode gi mago moa e wedhe mag Nam Mediterania kaachiel gi ruodhi moa Lebanon (mane gin ruodhi mag jo-Hiti, jo-Amor, jo-Kanaan, jo-Perizi, jo-Hivi kod mago mag jo-Jebus);"},{"book":"Joshua","chapter":"9","verse":"2","text":"ruodhigo noriwore giduto mondo giked gi Joshua kod jo-Israel."},{"book":"Joshua","chapter":"9","verse":"3","text":"Kata kamano, kane jo-Gibeon owinjo gima Joshua notimone Jeriko kod Ai,"},{"book":"Joshua","chapter":"9","verse":"4","text":"negiparo mondo giwuonde. Negidhi kaka jogo man-gi punde motingʼo ogunde moti gi piende divai moti kendo obaw."},{"book":"Joshua","chapter":"9","verse":"5","text":"Jogi norwako wuoch moyiech kod lewni moti. Makati mane gin-go duto nokethore."},{"book":"Joshua","chapter":"9","verse":"6","text":"Eka negidhi ir Joshua e kambi man Gilgal mi giwachone Joshua kod jo-Israel niya, “Wawuok e piny mabor, omiyo yie watim kodu winjruok.”"},{"book":"Joshua","chapter":"9","verse":"7","text":"Jo-Israel nowacho ni jo-Hivi niya, “To ka dipo ni udak kodwa machiegni, ere kaka dwa los kodu winjruok?”"},{"book":"Joshua","chapter":"9","verse":"8","text":"Negiwachone Joshua niya, “Wan jotichu.”"},{"book":"Joshua","chapter":"9","verse":"9","text":"Negidwoko niya, “Jotichni oa e piny mabor ahinya nikech humb Jehova Nyasaye ma Nyasachi. Wasewinjo humb gik mane otimo Misri,"},{"book":"Joshua","chapter":"9","verse":"10","text":"kendo gigo duto mane otimone ruodhi ariyo mag jo-Amor man yo wuok chiengʼ mar aora Jordan, ma gin Sihon ruodh Heshbon kod Og ruodh Bashan, mane odak Ashtaroth."},{"book":"Joshua","chapter":"9","verse":"11","text":"Omiyo jodongwa kod ji duto modak e pinywa nowachonwa kama, ‘Kawuru gik mudhiyo godo e wuoth, dhiuru kendo urom kodgi ma uwachnegi niya, “Wan jotiju, losuru kodwa winjruok.” ’"},{"book":"Joshua","chapter":"9","verse":"12","text":"Neuru makati mwatingʼogi, ne giliet ka wachako wuoth, to koro sani gikethore."},{"book":"Joshua","chapter":"9","verse":"13","text":"Piend divai mane wapongʼo bende ne nyien, to koro neye kaka giyiech. Lepwa kod wuochewa bende oseti nikech wuoth marabora ahinya.”"},{"book":"Joshua","chapter":"9","verse":"14","text":"Jotelo moko mag jo-Israel nobilo chiemb jogo ka ok gipenjo Jehova Nyasaye wach."},{"book":"Joshua","chapter":"9","verse":"15","text":"Omiyo Joshua noketo winjruok mar kwe kodgi mondo oyienegi gidag kodgi, kendo jotelo ne opwodho ma ka gikwongʼore."},{"book":"Joshua","chapter":"9","verse":"16","text":"Ndalo adek bangʼ kane giseloso winjruok gi jo-Gibeon, jo-Israel nowinjo ni jogo gin mana joma odak kodgi machiegni."},{"book":"Joshua","chapter":"9","verse":"17","text":"Omiyo jo-Israel nowuok, to odiechiengʼ mar adek negichopo e miechgi madongo kaka: Gibeon, Kefira, Beeroth, kod Kiriath Jearim."},{"book":"Joshua","chapter":"9","verse":"18","text":"Jo-Israel ne ok omonjogi, nikech jotend kambi nosesingore ka kwongʼore kodgi e nyim Jehova Nyasaye, ma Nyasach jo-Israel."},{"book":"Joshua","chapter":"9","verse":"19","text":"to jotelogo duto nowacho niya, “Wasemiyogi singruok marwa e nying Jehova Nyasaye, ma Nyasach Israel, omiyo koro ok wanyal mulogi."},{"book":"Joshua","chapter":"9","verse":"20","text":"Ma e gima wabiro timonegi: ‘Wabiro wegi gidagi mondo kik mirima bi kuomwa nikech waketho kwongʼruok mane wasingonegi.’ ”"},{"book":"Joshua","chapter":"9","verse":"21","text":"Negidhi nyime kagiwacho niya, “Wegi gidagi, mondo gibednwa jobar yien gi joumb pi ni jowa duto.” Omiyo jotelo norito singruok margi."},{"book":"Joshua","chapter":"9","verse":"22","text":"Eka Joshua noluongo jo-Gibeon kendo owachonegi niya, “Angʼo momiyo ne uwuondowa ka uwacho ni, ‘Wadak mochwalore kodu,’ to kuom adier udak mana butwa?"},{"book":"Joshua","chapter":"9","verse":"23","text":"Un joma okwongʼ! Ok unuwe tiyonwa kaka jobar yien gi joumb pi e od Nyasacha.”"},{"book":"Joshua","chapter":"9","verse":"24","text":"Negidwoko Joshua niya, “Jotichni notimo kamano nikech Jehova Nyasaye ma Nyasachi nochiko Musa jatichne mondo omiu pinyni duto kendo uneg ji duto modakie. Omiyo ne waluor nikech un, kendo mano ema nomiyo watimo kamano."},{"book":"Joshua","chapter":"9","verse":"25","text":"Koro to wan e lweti. Timnwauru gimoro amora muneno ni ber kendo longʼonu.”"},{"book":"Joshua","chapter":"9","verse":"26","text":"Omiyo Joshua nokonyogi kuom jo-Israel ma ok ginegogi."},{"book":"Joshua","chapter":"9","verse":"27","text":"E odiechiengʼno noketo jo-Gibeon obedo jobar yien gi joumb pi ni jo-Israel duto kendo ni tich kendo mar misango mar Jehova Nyasaye kama Jehova Nyasaye biro yiero. Kendo mano e gima gin nyaka chil kawuono."}]}