{"data":[{"book":"Mabasa","chapter":"15","verse":"1","text":"Vamwe varume vakauya vachibva kuJudhea vakaenda kuAndioki, uye vakanga vachidzidzisa hama vachiti: “Kunze kwokunge madzingiswa, maererano netsika yakadzidziswa naMozisi, hamungaponeswi.”"},{"book":"Mabasa","chapter":"15","verse":"2","text":"Izvi zvakasvitsa Pauro naBhanabhasi pakupesana navo zvikuru uye nokukakavadzana navo. Saka Pauro naBhanabhasi vakasarudzwa kuti vaende kuJerusarema pamwe chete navamwe vatendi, kuti vandoona vapostori navakuru pamusoro peshoko iri."},{"book":"Mabasa","chapter":"15","verse":"3","text":"Kereke yakavatuma parwendo rwavo, uye pavakafamba vachipinda nomuFonisia nomuSamaria, vakarondedzera kuti veDzimwe Ndudzi vainge vachitendeuka sei. Shoko iri rakafadza hama dzose zvikuru."},{"book":"Mabasa","chapter":"15","verse":"4","text":"Vakati vasvika kuJerusarema, vakagamuchirwa nekereke navapostori uye navakuru, vakarondedzera kwavari zvinhu zvose zvakanga zvaitwa naMwari kubudikidza navo."},{"book":"Mabasa","chapter":"15","verse":"5","text":"Ipapo vamwe vatendi vakanga vari vebato ravaFarisi vakasimuka vakati, “VeDzimwe Ndudzi ava vanofanira kudzingiswa uye vanosungirwa kuti vateerere murayiro waMozisi.”"},{"book":"Mabasa","chapter":"15","verse":"6","text":"Vapostori navakuru vakasangana kuti vaongorore nyaya iyi."},{"book":"Mabasa","chapter":"15","verse":"7","text":"Shure kwehurukuro huru, Petro akasimuka akati, “Hama dzangu, munoziva imi kuti nguva dzakare Mwari akandisarudza pakati penyu kuti veDzimwe Ndudzi vanzwe shoko revhangeri rinobva pamiromo yangu vagotenda."},{"book":"Mabasa","chapter":"15","verse":"8","text":"Mwari, iye anoziva mwoyo yavanhu akaratidza kuti anovagamuchira nokuvapa Mweya Mutsvene, sezvaakangoitawo kwatiri."},{"book":"Mabasa","chapter":"15","verse":"9","text":"Haana kuisa mutsauko pakati pedu navo, nokuti akanatsa mwoyo yavo nokutenda."},{"book":"Mabasa","chapter":"15","verse":"10","text":"Naizvozvo zvino, munodireiko kuedza Mwari nokuisa pamitsipa yavadzidzi joko risina kugona kutakurwa nesu kana namadzibaba edu?"},{"book":"Mabasa","chapter":"15","verse":"11","text":"Kwete! Isu tinotenda kuti takaponeswa kubudikidza nenyasha dzaShe wedu Jesu sezvavakangoitwawo.”"},{"book":"Mabasa","chapter":"15","verse":"12","text":"Sangano rose rakanyarara pavakanga vakateerera kuna Bhanabhasi naPauro vachirondedzera pamusoro pezviratidzo nezvishamiso zvakanga zvaitwa naMwari pakati peveDzimwe Ndudzi kubudikidza navo."},{"book":"Mabasa","chapter":"15","verse":"13","text":"Vakati vapedza, Jakobho akapindura achiti, “Hama dzangu, nditeererei."},{"book":"Mabasa","chapter":"15","verse":"14","text":"Simoni arondedzera kwatiri kuti pakutanga Mwari akaratidza nyasha dzake sei paakazvitorera vanhu vake kubva kune veDzimwe Ndudzi."},{"book":"Mabasa","chapter":"15","verse":"15","text":"Mashoko avaprofita anotenderana naizvozvi, sezvazvakanyorwa zvichinzi:"},{"book":"Mabasa","chapter":"15","verse":"16","text":"“ ‘Shure kwaizvozvo ndichadzoka"},{"book":"Mabasa","chapter":"15","verse":"17","text":"kuti vakasara vavanhu vatsvake Ishe,"},{"book":"Mabasa","chapter":"15","verse":"18","text":"zvakangova zvazivikanwa kubva kare."},{"book":"Mabasa","chapter":"15","verse":"19","text":"“Naizvozvo, kufunga kwangu ini ndinoti hatifaniri kuomesera veDzimwe Ndudzi ava vari kutendeukira kuna Mwari."},{"book":"Mabasa","chapter":"15","verse":"20","text":"Asi ngativanyorerei tsamba tichivataurira kuti varege kudya zvakasvibiswa nezvifananidzo, vabve paupombwe, nokudya nyama yemhuka dzakadzipwa, uye neropa."},{"book":"Mabasa","chapter":"15","verse":"21","text":"Nokuti kubva kare Mozisi akanga achiparidzwa muguta rimwe nerimwe uye anoverengwa musinagoge paSabata rimwe nerimwe.”"},{"book":"Mabasa","chapter":"15","verse":"22","text":"Ipapo vapostori navakuru, nekereke yose, vakafunga kusarudza vamwe varume pakati pavo kuti vagovatuma kuAndioki pamwe chete naPauro naBhanabhasi. Vakasarudza Judhasi (ainzi Bhanabhasi) naSirasi, varume vaviri ava vakanga vari vatungamiri pakati pehama."},{"book":"Mabasa","chapter":"15","verse":"23","text":"Vakatumira tsamba yaiti:"},{"book":"Mabasa","chapter":"15","verse":"24","text":"Takanzwa kuti vamwe vakabva kwatiri vasina mvumo yedu vakakanganisa pfungwa dzenyu nezvavakataura."},{"book":"Mabasa","chapter":"15","verse":"25","text":"Saka tose takatenderana kuti tisarudze varume pakati pedu tigovatuma kwamuri pamwe chete neshamwari dzedu dzinodikanwa ivo Bhanabhasi naPauro,"},{"book":"Mabasa","chapter":"15","verse":"26","text":"varume vakaisa upenyu hwavo panjodzi nokuda kwezita raIshe wedu Jesu Kristu."},{"book":"Mabasa","chapter":"15","verse":"27","text":"Naizvozvo tiri kutumira Judhasi naSirasi kuti vagotsigira namashoko omuromo wavo pane zvatanyora."},{"book":"Mabasa","chapter":"15","verse":"28","text":"Zvinenge zvakanaka kuMweya Mutsvene nesu kuti tirege kukuremedzai nomutoro upi zvawo unopfuura zvinodikanwa izvi:"},{"book":"Mabasa","chapter":"15","verse":"29","text":"Munofanira kurega zvokudya zvakabayirwa kuzvifananidzo, neropa, nenyama yemhuka dzakadzipwa uye noupombwe. Muchaita zvakanaka kuti murege izvi."},{"book":"Mabasa","chapter":"15","verse":"30","text":"Varume ava vakaenda ndokubva vaburuka vakaenda kuAndioki, kwavakandounganidza kereke pamwe chete ndokubva vavapa tsamba."},{"book":"Mabasa","chapter":"15","verse":"31","text":"Vanhu vakaiverenga vakafara kwazvo nokuda kweshoko rayo rokukurudzira."},{"book":"Mabasa","chapter":"15","verse":"32","text":"Judhasi naSirasi avo vakanga vari vaprofita, vakataura zvakawanda zvokukurudzira nokusimbisa hama."},{"book":"Mabasa","chapter":"15","verse":"33","text":"Shure kwokunge vambogara kwechinguva ikoko, vakaperekedzwa nehama namaropafadzo orugare kuti vachidzokera havo kuna avo vakanga vavatuma."},{"book":"Mabasa","chapter":"15","verse":"34","text":"Kunyange zvakadaro, Sirasi akasarudza kusarapo."},{"book":"Mabasa","chapter":"15","verse":"35","text":"Asi Pauro naBhanabhasi vakasara muAndioki, uko ivo navamwe vazhinji vakadzidzisa uye vakaparidza shoko raShe."},{"book":"Mabasa","chapter":"15","verse":"36","text":"Mushure mechinguva Pauro akati kuna Bhanabhasi, “Ngatimbodzokera timbondoshanyira hama kuna mamwe maguta atakaparidza shoko raShe tinoona kuti vakadii zvavo.”"},{"book":"Mabasa","chapter":"15","verse":"37","text":"Bhanabhasi akanga achida kutora Johani, ainziwo Mako, kuti vaende pamwe chete naye,"},{"book":"Mabasa","chapter":"15","verse":"38","text":"asi Pauro haana kuona zvakanaka kuti vaende naye, nokuti akanga ambovasiya paPamufiria uye haana kuramba ainavo pabasa."},{"book":"Mabasa","chapter":"15","verse":"39","text":"Vakava nokupesana kukuru zvokuti vakaparadzana. Bhanabhasi akatora Mako akakwira chikepe vakaenda kuSaipurasi,"},{"book":"Mabasa","chapter":"15","verse":"40","text":"asi Pauro akasarudza Sirasi akaenda akakumikidzwa kunyasha dzaShe nehama."},{"book":"Mabasa","chapter":"15","verse":"41","text":"Akapinda nomuSiria nokuSirisia, achisimbisa kereke."}]}