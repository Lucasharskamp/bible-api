{"data":[{"book":"ДЗЕІ","chapter":"15","verse":"1","text":"Некаторыя, што прыйшлі зь Юдэі, вучылі братоў: калі не абрэжацеся паводле абраду Майсеевага, ня можаце ўратавацца."},{"book":"ДЗЕІ","chapter":"15","verse":"2","text":"Калі ж пачаліся нязгоды і немалое змаганьне ў Паўла і Варнавы зь імі, дык пастанавілі Паўлу і Варнаву і некаторым іншым зь іх выправіцца ў гэтай справе да апосталаў і прасьвітараў у Ерусалім."},{"book":"ДЗЕІ","chapter":"15","verse":"3","text":"І вось, праведзеныя царквою, яны праходзілі Фінікію і Самарыю, расказваючы пра наварот язычнікаў, і рабілі вялікую радасьць ва ўсіх брацтвах."},{"book":"ДЗЕІ","chapter":"15","verse":"4","text":"А як прыйшлі ў Ерусалім, яны былі прынятыя царквою, апосталамі і прасьвітарамі, і абвясьцілі ўсё, што Бог учыніў зь імі, і як адчыніў дзьверы веры язычнікам."},{"book":"ДЗЕІ","chapter":"15","verse":"5","text":"Тады паўсталі некаторыя з фарысэйскай ерасі, якія ўверавалі, і казалі, што трэба абразаць язычнікаў і наказаць трымацца закона Майсеевага."},{"book":"ДЗЕІ","chapter":"15","verse":"6","text":"Апосталы і прасьвітары сабраліся на разгляд гэтай справы."},{"book":"ДЗЕІ","chapter":"15","verse":"7","text":"Пасьля доўгага разважаньня Пётр, устаўшы, сказаў ім: мужы браты! вы ведаеце, што Бог ад першых дзён абраў з нас мяне, каб з вуснаў маіх язычнікі пачулі слова Дабравесьця і ўверавалі;"},{"book":"ДЗЕІ","chapter":"15","verse":"8","text":"і Знаўца Сэрцаў Бог даў ім сьведчаньне, даўшы ім Духа Сьвятога, як і нам;"},{"book":"ДЗЕІ","chapter":"15","verse":"9","text":"і не паклаў ніякае розьніцы паміж намі і імі, вераю ачысьціўшы сэрцы іхнія."},{"book":"ДЗЕІ","chapter":"15","verse":"10","text":"Чаго ж вы цяпер спакушаеце Бога, каб ускласьці на шыі вучняў ярмо, якога не маглі несьці ні бацькі нашыя, ні мы?"},{"book":"ДЗЕІ","chapter":"15","verse":"11","text":"Але мы верым, што мілатою Госпада Ісуса Хрыста ўратуемся, як і яны."},{"book":"ДЗЕІ","chapter":"15","verse":"12","text":"Тады змоўк увесь сход і слухаў Варнаву і Паўла, якія расказвалі, якія азнакі і цуды ўтварыў Бог празь іх сярод язычнікаў."},{"book":"ДЗЕІ","chapter":"15","verse":"13","text":"А пасьля таго, як яны змоўклі, пачаў прамову Якаў і сказаў: мужы браты! паслухайце мяне:"},{"book":"ДЗЕІ","chapter":"15","verse":"14","text":"Сымон вытлумачыў, як Бог на пачатку дагледзеў язычнікаў, каб скласьці зь іх народ у імя Сваё;"},{"book":"ДЗЕІ","chapter":"15","verse":"15","text":"і з гэтым згодныя словы прарокаў, як напісана:"},{"book":"ДЗЕІ","chapter":"15","verse":"16","text":"«потым вярнуся і аднаўлю скінію Давідаву заняпалую, і тое, што ў ёй разбурана, узнаўлю, і папраўлю яе,"},{"book":"ДЗЕІ","chapter":"15","verse":"17","text":"каб знайшлі Госпада астатнія людзі і ўсе народы, паміж якімі абвесьціцца імя Маё, кажа Гасподзь, Які творыць усё гэта»."},{"book":"ДЗЕІ","chapter":"15","verse":"18","text":"Вядомыя Богу спрадвеку ўсе справы Ягоныя."},{"book":"ДЗЕІ","chapter":"15","verse":"19","text":"Таму я лічу, што ня сьлед заважаць тым язычнікам, якія да Бога зьвяртаюцца,"},{"book":"ДЗЕІ","chapter":"15","verse":"20","text":"а напісаць ім, каб яны ўстрымаліся ад апаганенага ідаламі, ад распусты, ад душанага і крыві, і каб не рабілі іншым таго, чаго ня зычаць сабе:"},{"book":"ДЗЕІ","chapter":"15","verse":"21","text":"бо закон Майсееў старажытных родаў па ўсіх гарадах мае прапаведнікаў ягоных і чытаецца ў сынагогах кожнае суботы."},{"book":"ДЗЕІ","chapter":"15","verse":"22","text":"Тады апосталы і прасьвітары з усёю царквою разважылі, выбраўшы спаміж сябе мужоў, паслаць іх у Антыахію з Паўлам і Варнавам, менавіта: Юду, якога празвалі Варсавам, і Сілу, мужоў начальных сярод братоў,"},{"book":"ДЗЕІ","chapter":"15","verse":"23","text":"напісаўшы і ўручыўшы ім наступнае: апосталы і прасьвітары і браты братам зь язычнікаў у Антыахіі, Сірыі і Кілікіі: радавацца."},{"book":"ДЗЕІ","chapter":"15","verse":"24","text":"Таму што мы пачулі, што некаторыя, выйшаўшы ад нас, устрывожылі вас сваімі казанямі і пахіснулі вашыя душы, кажучы, што трэба абразацца і трымацца закона, чаго мы ім не даручалі;"},{"book":"ДЗЕІ","chapter":"15","verse":"25","text":"дык мы, сабраўшыся, аднадушна разважылі паслаць да вас выбраных мужоў зь любаснымі нашымі Варнавам і Паўлам,"},{"book":"ДЗЕІ","chapter":"15","verse":"26","text":"людзьмі, якія аддалі душы свае за імя Госпада нашага Ісуса Хрыста."},{"book":"ДЗЕІ","chapter":"15","verse":"27","text":"І вось мы паслалі Юду і Сілу, якія высьветляць вам тое самае і словамі."},{"book":"ДЗЕІ","chapter":"15","verse":"28","text":"Бо заўгодна Сьвятому Духу і нам не ўскладаць на вас ніякага цяжару болей, апрача гэтага неабходнага:"},{"book":"ДЗЕІ","chapter":"15","verse":"29","text":"устрымлівацца ад ідалаахвярнага і крыві, і душанага і распусты, і не рабіць іншым таго, чаго сабе ня зычыце; трымаючыся гэтага, добра зробіце. Будзьце здаровыя»."},{"book":"ДЗЕІ","chapter":"15","verse":"30","text":"І вось пасланцы прыйшлі ў Антыахію і, склікаўшы людзей, уручылі пісьмо."},{"book":"ДЗЕІ","chapter":"15","verse":"31","text":"А яны, прачытаўшы, узрадаваліся настаўленьню гэтаму."},{"book":"ДЗЕІ","chapter":"15","verse":"32","text":"Юда і Сіла, якія таксама былі прарокі, шчодрым словам далі настаўленьне братам і ўмацавалі іх."},{"book":"ДЗЕІ","chapter":"15","verse":"33","text":"Пабыўшы там якісь час, яны зь мірам адпушчаны былі братамі да апосталаў;"},{"book":"ДЗЕІ","chapter":"15","verse":"34","text":"але Сілу надумалася застацца там, а Юда вярнуўся ў Ерусалім."},{"book":"ДЗЕІ","chapter":"15","verse":"35","text":"А Павал і Варнава жылі ў Антыахіі, навучаючы і зьвястуючы, разам зь іншымі многімі, слова Гасподняе."},{"book":"ДЗЕІ","chapter":"15","verse":"36","text":"Па пэўным часе Павал сказаў Варнаву: хадзем зноў, наведаем братоў нашых ва ўсіх гарадах, у якіх мы прапаведалі слова Гасподняе, як яны жывуць."},{"book":"ДЗЕІ","chapter":"15","verse":"37","text":"Варнава хацеў узяць з сабою Яна, якога звалі Маркам,"},{"book":"ДЗЕІ","chapter":"15","verse":"38","text":"але Павал разважыў ня браць з сабою таго, хто адстаў ад іх у Памфіліі і не пайшоў зь імі на дзею, на якую яны былі пасланыя."},{"book":"ДЗЕІ","chapter":"15","verse":"39","text":"Адгэтуль і сталася крыўда, так што яны разлучыліся адзін з адным; і Варнава, узяўшы Марка, адплыў на Кіпр;"},{"book":"ДЗЕІ","chapter":"15","verse":"40","text":"а Павал, выбраўшы сабе Сілу, выправіўся, даручаны братамі мілаце Божай,"},{"book":"ДЗЕІ","chapter":"15","verse":"41","text":"і праходзіў Сірыю і Кілікію, умацоўваючы цэрквы."}]}