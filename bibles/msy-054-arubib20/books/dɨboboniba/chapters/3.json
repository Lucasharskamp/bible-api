{"data":[{"book":"Dɨboboniba","chapter":"3","verse":"1","text":"Ikiavɨra Itir God, Sainain Mɨghsɨamɨn Moses ko mɨgeir dughiamɨn, Aron ko Mosesɨn ikɨzim kamakɨn."},{"book":"Dɨboboniba","chapter":"3","verse":"2","text":"3:2 Dɨboboniba 26:60Aron otarir 4pla iti, Nadap, an otarir ivariam, ezɨ an gɨn, Abihu, Eleasar ko Itamar."},{"book":"Dɨboboniba","chapter":"3","verse":"3","text":"Aronɨn otarir kaba, me ofa gamir gumazibar ikiasa, Moses olivɨn borem isa men dapanibagh inga me amɨsevegha Ikiavɨra Itir Godɨn ofa damuamin ingangarim me ganɨngi."},{"book":"Dɨboboniba","chapter":"3","verse":"4","text":"3:4 Ofa Gami 10:1-2; Dɨboboniba 26:61Israelia, Sainain gumazamiziba puvatɨzir danganimɨn itima, Nadap ko Abihu ofa gamir gumazibar ingangarim gamua Ikiavɨra Itir God ifongezir puvatɨzir avimɨn, an damazimɨn ofa gami. Kamaghɨn amizɨ, aning areme. Nadap ko Abihu, boriba puvatɨgha areme. Ezɨ kamaghɨn, Eleasar ko Itamar aningɨn danganim inigha ofa gamir gumazimningɨn otogha, Ikiavɨra Itir Godɨn ofa gami. Aningɨn afeziam Aron ikiavɨra itima, aning ingangarir kam gamua izi."},{"book":"Dɨboboniba","chapter":"3","verse":"5","text":"Ikiavɨra Itir God kamaghɨn Moses mɨgei,"},{"book":"Dɨboboniba","chapter":"3","verse":"6","text":"“Nɨ Livain anabamɨn adarazi inigh men aku izɨ ofa gamir gumazim Aronɨn damazimɨn izegh, me amɨseveghtɨ, me an ingangarir gumazibar otivigham."},{"book":"Dɨboboniba","chapter":"3","verse":"7","text":"Me Aron ko Israelian gumazamiziba bar men akurvagh nan Purirpenimɨn ingangarim damuam. Me na bativamin Purirpenimɨn guamɨn, na bagh ingangaribar amuam."},{"book":"Dɨboboniba","chapter":"3","verse":"8","text":"Me Israelian danganim inigh, na bativamin Purirpenimɨn aven itir biziba bar deraghvɨra dar ganɨva dagh ativagham. Me arazir kamɨn, Purirpenimɨn ingangaribar amuam."},{"book":"Dɨboboniba","chapter":"3","verse":"9","text":"Nɨ Livaiba isɨ Aron ko an ovavir boribar anɨngigh. Kɨ Israelian tongɨn Aron ko an otaribar akurvaghasa Livaibav sefe."},{"book":"Dɨboboniba","chapter":"3","verse":"10","text":"Nɨ Aron ko an ovavir boriba, ofa gamir ingangarim bagh me amɨseveghtɨ, merara ingangarir kam damuva ofa gamir gumazibar mɨn ikɨ. Eghtɨ gumazir kɨnitam, nan bizir bar zuruzibar boroghɨn izɨsɨ damutɨ, ia a mɨsueghtɨ an aremegh.”"},{"book":"Dɨboboniba","chapter":"3","verse":"11","text":"Egha Ikiavɨra Itir God ua kamaghɨn Moses mɨgei,"},{"book":"Dɨboboniba","chapter":"3","verse":"12-13","text":"3:12-13 Ua Me Ini 13:2“Ia oragh! Kɨ datɨrɨghɨn ua bagh Israelian gumazamizibar tongɨn Livaiba amɨseveghtɨ, me na baghvɨra ikiam. Ia fo, kɨ faragha Isipian otarir ivariaba bar me mɨsoghezir dughiamra, kɨ Israelian otarir ivariaba bar ua bagha dagh inaba, kar gumazamizibar otarir ivariaba ko asɨzibar nguzir ivariaba sara. Kamaghɨn amizɨ, ian otarir ivariaba bar nana. Egha kɨ datɨrɨghɨn otarir ivariabar danganim iniasa Livaibagh inaba. Me datɨrɨghɨn nan ingangarir gumazibar mɨn ikɨ na baghvɨra ikiam. Kɨ Ikiavɨra Itir God, kɨ kamaghɨn mɨkeme.”"},{"book":"Dɨboboniba","chapter":"3","verse":"14","text":"Egha Ikiavɨra Itir God, Sainain gumazamiziba puvatɨzir danganimɨn ua kamaghɨn Moses mɨgei,"},{"book":"Dɨboboniba","chapter":"3","verse":"15","text":"“Nɨ Livain anabamɨn adarazi ko men ikɨziba bar me mengegh. Nɨ gumaziba bar vaghvagh, kar otarir iakɨnir vamɨra itibar ikegh mangɨ gumazir ghuribar tugh, nɨ bar me mengegh men ziaba osirigh.”"},{"book":"Dɨboboniba","chapter":"3","verse":"16","text":"Ezɨ Moses Ikiavɨra Itir Godɨn Akar Gavgavim baregha, an gɨn ghua bar me menge."},{"book":"Dɨboboniba","chapter":"3","verse":"17","text":"Fomɨra, Livai otarir 3pla iti, men ziabar kara: Gerson, Kohat, ko Merari."},{"book":"Dɨboboniba","chapter":"3","verse":"18","text":"Ezɨ Gersonɨn otarimningɨn ziamning kara, Lipni ko Simei, aning gɨn uan ikɨzimɨn afeziamningɨn oto."},{"book":"Dɨboboniba","chapter":"3","verse":"19","text":"Ezɨ Kohatɨn otaribar ziabar kara: Amram, Ishar, Hebron ko Usiel, me gɨn uan ikɨzibar afeziabar otifi."},{"book":"Dɨboboniba","chapter":"3","verse":"20","text":"Ezɨ Merarin otarimningɨn ziamning kara, Mali ko Musi, aning gɨn uan ikɨzimningɨn afeziamningɨn oto. Livain anabamɨn adarasi, men ikɨzibar ziaba, uan inazir afeziabar ziar kabar gɨn zui."},{"book":"Dɨboboniba","chapter":"3","verse":"21","text":"Ezɨ Gersonɨn adarasi, ikɨzir pumuning iti, kar Lipnin ikɨzim ko Simein ikɨzim."},{"book":"Dɨboboniba","chapter":"3","verse":"22","text":"Men gumaziba bar, kar men otarir iakɨnir vamɨra itibar ikegha ghua gumazir ghuribar tuzɨba, men dɨbobonim, 7,500ɨn tu."},{"book":"Dɨboboniba","chapter":"3","verse":"23","text":"Gersonɨn ikɨzimɨn adarasi, aruem uaghiri naghɨn Purirpenimɨn akɨrangɨn uan purirpeniba asam."},{"book":"Dɨboboniba","chapter":"3","verse":"24","text":"Ezɨ Gersonɨn ikɨzimɨn gumazir dapanim, a Laelɨn otarim Eliasap."},{"book":"Dɨboboniba","chapter":"3","verse":"25-26","text":"Gersonɨn ikɨzimɨn gumaziba, me ingangarir kaba iti. Me God bativamin Purirpenimɨn iniba bar dar ganam, dar kara: an aven itir bɨribar inir duiba bar, ko azenan anevamin inir ekiaba, ko an tiar akamɨn inim ko, Purirpenim ko ofa gamir dakozim avɨnizir dɨvazimɨn iniba, ko dɨvazimɨn azenan zuir tiar akamɨn iniba, ko inir kaba duir beniba. Me bizir kaba bar dar ganamin ingangarim iti."},{"book":"Dɨboboniba","chapter":"3","verse":"27","text":"Ezɨ Kohatɨn ikɨzimɨn adarasi, ikɨzir 4pla iti. Kar Amramɨn ikɨzim, ko Isharɨn ikɨzim, ko Hebronɨn ikɨzim, ko Usielɨn ikɨzim."},{"book":"Dɨboboniba","chapter":"3","verse":"28","text":"Men gumaziba bar, kar men otarir iakɨnir vamɨra itibar ikegha ghua gumazir ghuribar tuzɨba, men dɨbobonim, 8,300ɨn tu.3:28 Hibrun akam ghaze, 8,600plan gumaziba. Ezɨ fomɨra gumazir maba akar kam Grighɨn akamɨn a gɨra, egha me 8,300plan gumaziba osiri. Ezɨ ves 39 kamaghɨn mɨgei, gumazibar dɨbobonim 22,000ɨn tu. Kamaghɨn ami, dɨbobonir kam, 8,300, a dera. E 8,600 kagh anetɨgham, eghtɨ men dɨbobonim bar moghɨra 22,300ɨn otogham. Me Purirpenimɨn ganamin ingangarir maba iti."},{"book":"Dɨboboniba","chapter":"3","verse":"29","text":"Kohatɨn ikɨzimɨn adarasi, Purirpenimɨn sautɨn amadaghan uan purirpeniba asam."},{"book":"Dɨboboniba","chapter":"3","verse":"30","text":"Ezɨ men gumazir dapanim, Usielɨn otarim Elisafan."},{"book":"Dɨboboniba","chapter":"3","verse":"31","text":"Ingangarir me damuamimra kara, me Akar Dɨkɨrɨzir Gavgavimɨn Boksiam, ko dakozim, ko lamɨn agharim, ko ofa gamir dakozir pumuning, ko Anogoroghezir Danganimɨn itariba ko bizir igharaziba, ko Bar Anogoroghezir Danganim modir inim, me bizir kaba bar dar ganamin ingangarim iti."},{"book":"Dɨboboniba","chapter":"3","verse":"32","text":"Ezɨ Livaiba bar, men gumazir dapanim Eleasar, a ofa gamir gumazim Aronɨn otarim. A Godɨn Purirpenimɨn aven ingangarim gamir gumazibagh, ativagha men gari."},{"book":"Dɨboboniba","chapter":"3","verse":"33","text":"Ezɨ Merarin ikɨzimɨn adarasi, me ikɨzir pumuning iti, Malin ikɨzim, ko Musin ikɨzim."},{"book":"Dɨboboniba","chapter":"3","verse":"34","text":"Men gumaziba bar, kar men otarir iakɨnir vamɨran itibar ikegha ghua gumazir ghuribar tuzɨba, men dɨbobonim, 6,200ɨn tu."},{"book":"Dɨboboniba","chapter":"3","verse":"35","text":"Merarin ikɨzimɨn adarazir gumazir dapanim, Abihailɨn otarim Suriel. Egh me Purirpenimɨn notɨn amadaghan uan purirpeniba asam."},{"book":"Dɨboboniba","chapter":"3","verse":"36-37","text":"Merarin ikɨzimɨn adarasi, me ingangarir kaba iti. Me, Purirpenimɨn bɨrir aghariba, ko an bɨribar ighuvir ruariba, ko an dɨpenir akɨniba, ko boksiar bɨrir agharibar poviba gavgavim dagh anɨdiba, ko dar bizir muziariba sara, ko Purirpenim avɨnizir dɨvazir ekiamɨn dɨpenir akɨniba, ko dɨpenir akɨnir kabar poviba gavgavim dagh anɨdir boksiaba, ko dɨvazimɨn suizir afughafuziba ko beniba, me bizir kaba bar dar ganamin ingangarim iti."},{"book":"Dɨboboniba","chapter":"3","verse":"38","text":"Egh Moses ko Aron uan otariba ko, God bativamin Purirpenimɨn guamɨn, aruem anadi naghɨn uan purirpeniba asam. Me Anogoroghezir Danganimɨn aven ingangaribar ganamin ingangarim iti. Me Israelia bar men akurvaghasa kamaghɨn ami. Eghtɨ gumazir kɨnitam danganir kamɨn boroghɨn izɨtɨ, me a mɨsueghtɨ, an aremegham."},{"book":"Dɨboboniba","chapter":"3","verse":"39","text":"Ikiavɨra Itir God, Moses ko Aron Akar Gavgavim aning ganɨngizɨ moghɨn, aning an gɨn ghua Livain anabamɨn gumaziba ko me itir ikɨziba bar men ziaba osiri. Aning men otarir iakɨnir vamɨran itibar ikegha ghua gumazir ghuribar tuzɨba, bar me menge, ezɨ men dɨbobonim 22,000ɨn tu."},{"book":"Dɨboboniba","chapter":"3","verse":"40","text":"Ezɨ Ikiavɨra Itir God Moses mɨgɨa ghaze, “Nɨ Israelian otarir ivariabar ziaba bar da osirigh. Nɨ otarir iakɨnir vamɨran itibar ikegh men ziaba meng mangɨ gumazir ghuribar tugh."},{"book":"Dɨboboniba","chapter":"3","verse":"41","text":"Kɨ Ikiavɨra Itir God, kɨ Israelian otarir ivariaba iniamin danganim, kɨ Livaiba iniam. Egh kɨ uaghan Israelian asɨzir ivariaba iniamin danganim, kar bulmakauba, ko sipsipba, ko memen ivariaba, kɨ uaghan Livaibar asɨzir ivariaba iniam.”"},{"book":"Dɨboboniba","chapter":"3","verse":"42","text":"Kamaghɨn amizɨ, Moses Ikiavɨra Itir God mɨkemezɨ moghɨn ami. A Israelian otarir ivariaba bar me mengegha men ziaba osiri."},{"book":"Dɨboboniba","chapter":"3","verse":"43","text":"Ezɨ men otarir ivariaba bar, kar otarir iakɨnir vamɨran itibar ikegha ghua men gumazir ghuribar tu, men dɨbobonim 22,273ɨn tu."},{"book":"Dɨboboniba","chapter":"3","verse":"44","text":"Egha Ikiavɨra Itir God ua kamaghɨn Moses mɨgei,"},{"book":"Dɨboboniba","chapter":"3","verse":"45","text":"“Nɨ datɨrɨghɨn Israelian borir ivariabar danganim inisɨ, Livaiba na danɨngigh. Eghtɨ Livaiba nan gumazamizibara ikiam. Egh men asɨziba, Israelian asɨzir ivariabar danganim inisɨ me na danɨngigh. Kɨ Ikiavɨra Itir God, kɨ kamaghɨn mɨkeme."},{"book":"Dɨboboniba","chapter":"3","verse":"46","text":"Israelian otarir ivariabar dɨbobonim, mong pɨn iti, ezɨ Livaibar gumazibar dɨbobonim, a 273plan gumazibagh afira, Kamagh, 273plan gumazir kaba, ia nan dafarim dama ua me givezeghɨva ua me iniam."},{"book":"Dɨboboniba","chapter":"3","verse":"47","text":"Ezɨ ua gumazir vamɨra, iniamin ivezim, a 50 kina. Kamaghɨn amizɨ, ia ua 273plan gumazir kaba vaghvagh me givesɨ, me bagh vaghvagh 50 kina 50 kina inigh na bagh izɨ."},{"book":"Dɨboboniba","chapter":"3","verse":"48","text":"Egh dagɨar kaba, nɨ Aron ko an otaribar anɨngigh, egh ua gumazir kaba iniam.”"},{"book":"Dɨboboniba","chapter":"3","verse":"49-51","text":"Moses Ikiavɨra Itir Godɨn Akar Gavgavir kam baregha an gɨn ghu. A 13,650 kina, otarir ivariar kabar dafarim dama da inigha ghua, ua me iniamin ivezimɨn mɨn Aron ko an otaribagh anɨngi."}]}