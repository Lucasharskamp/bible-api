{"data":[{"book":"Hisqiʼeel","chapter":"48","verse":"1","text":"“Gosoonni maqaan isaanii galmeeffame kanneenii dha:"},{"book":"Hisqiʼeel","chapter":"48","verse":"2","text":"Gosti Aasheer qooda tokko qabaata; kunis biyya Daan kan baʼaa hamma lixaatti jiru daangessa."},{"book":"Hisqiʼeel","chapter":"48","verse":"3","text":"Gosti Niftaalem qooda tokko qabaata; kunis biyya Aasheer kan baʼaa hamma lixaatti jiru daangessa."},{"book":"Hisqiʼeel","chapter":"48","verse":"4","text":"Gosti Minaasee qooda tokko qabaata; kunis biyya Niftaalem kan baʼaa hamma lixaatti jiru daangessa."},{"book":"Hisqiʼeel","chapter":"48","verse":"5","text":"Gosti Efreem qooda tokko qabaata; kunis biyya Minaasee kan baʼaa hamma lixaatti jiru daangessa."},{"book":"Hisqiʼeel","chapter":"48","verse":"6","text":"Gosti Ruubeen qooda tokko qabaata; kunis biyya Efreem kan baʼaa hamma lixaatti jiru daangessa."},{"book":"Hisqiʼeel","chapter":"48","verse":"7","text":"Gosti Yihuudaa qooda tokko qabaata; kunis biyya Ruubeen kan baʼaa hamma lixaatti jiru daangessa."},{"book":"Hisqiʼeel","chapter":"48","verse":"8","text":"“Biyyi baʼa biiftuutii gara lixa biiftuutti Yihuudaa daangessu qooda isin kennaa addaa gootanii dhiʼeessuu qabdanii dha. Balʼinni isaas dhundhuma 25,000, dheerinni isaa immoo baʼa biiftuutii gara lixa biiftuutti qooda gosaa keessaa isa tokko wajjin wal qixxee taʼa; iddoon qulqulluun sunis biyya sana gidduutti argama."},{"book":"Hisqiʼeel","chapter":"48","verse":"9","text":"“Qoodni addaa kan isin Waaqayyoof dhiʼeessuu qabdan dheerinni isaa dhundhuma 25,000, balʼinni isaa immoo dhundhuma 10,000 taʼa."},{"book":"Hisqiʼeel","chapter":"48","verse":"10","text":"Kunis lubootaaf qooda qulqulluu taʼa. Innis karaa kaabaatiin dhundhuma 25,000 dheerata; karaa lixa biiftuutiin dhundhuma 10,000 balʼata; karaa baʼa biiftuun dhundhuma 10,000 balʼata; karaa kibbaatiin immoo dhundhuma 25,000 dheerata. Manni qulqullummaa Waaqayyoos gidduu isaatti argama."},{"book":"Hisqiʼeel","chapter":"48","verse":"11","text":"Kunis luboota qulqullaaʼoo jechuunis ilmaan Zaadoq kanneen amanamummaadhaan na tajaajilaa turan kanneen yeroo Israaʼeloonni karaa irraa badanitti akka Lewwonni karaa irraa badan sana karaa irraa hin badin sanaaf taʼa."},{"book":"Hisqiʼeel","chapter":"48","verse":"12","text":"Innis qooda biyyattii isa qulqulluu irraa jechuunis qooda qulqulluu kan qooda hunda caalaa qulqulluu taʼe irraa kan biyya Lewwotaa daangessu sun isaaniif kennaa addaa taʼa."},{"book":"Hisqiʼeel","chapter":"48","verse":"13","text":"“Biyya lubootaa biraan Lewwonni lafa dheerinni isaa dhundhuma 25,000, balʼinni isaa immoo dhundhuma 10,000 qabaatu. Walumaa galatti dheerinni isaa dhundhuma 25,000 balʼinni isaa immoo dhundhuma 10,000 taʼa."},{"book":"Hisqiʼeel","chapter":"48","verse":"14","text":"Isaanis lafa sana irraa waan tokko illee gurguruu yookaan geeddaruu hin qaban. Lafti kun biyyattii keessaa filatamaa dha; sababii Waaqayyoof qulqulluu taʼeefis harka nama biraatti darbuu hin qabu."},{"book":"Hisqiʼeel","chapter":"48","verse":"15","text":"“Lafti hafe kan balʼinni isaa dhundhuma 5,000, dheerinni isaa immoo dhundhuma 25,000 taʼe faayidaa magaalattiitiif oola; kunis ijaarsa manneeniitii fi lafa dheedaatiif taʼa. Magaalattiin immoo isa gidduu jiraatti;"},{"book":"Hisqiʼeel","chapter":"48","verse":"16","text":"magaalattiinis karaa kaabaatiin dhundhuma 4,500, karaa kibbaatiin dhundhuma 4,500, karaa baʼaatiin dhundhuma 4,500 karaa lixaatiinis dhundhuma 4,500 balʼatti."},{"book":"Hisqiʼeel","chapter":"48","verse":"17","text":"Magaalattiin kaabaan dhundhuma 250, kibbaan dhundhuma 250, baʼaan dhundhuma 250, dhiʼaanis dhundhuma 250 lafa dheedaa ni qabaatti."},{"book":"Hisqiʼeel","chapter":"48","verse":"18","text":"Wanni lafa sana irraa hafe kan kutaa qulqulluu daangessuu fi dheerina lafa sanaa qabatee jiru karaa baʼaatiin dhundhuma 10,000, karaa dhiʼaatiin illee dhundhuma 10,000 ni taʼa. Oomishni lafa sanaas hojjettoota magaalattiitiif nyaata ni taʼa."},{"book":"Hisqiʼeel","chapter":"48","verse":"19","text":"Hojjettoonni magaalattii kanneen lafa qotatan gosoota Israaʼel hunda keessaa dhufu."},{"book":"Hisqiʼeel","chapter":"48","verse":"20","text":"Kutaan lafa sanaa hundi roga wal qixxee afur qabaata; tokkoon tokkoon roga sanaas dhundhuma 25,000 taʼa. Qabeenya magaalaa wajjinis akka kennaa addaa taʼuuf kutaa qulqulluu hambisaa."},{"book":"Hisqiʼeel","chapter":"48","verse":"21","text":"“Wanni karaa kutaa qulqulluu lamaanii fi qabeenya magaalattii irraa hafe bulchaa sanaaf taʼa. Innis karaa baʼaa kutaa qulqulluu kan dhundhuma 25,000 dheeratu sana irraa jalqabee gara daangaa baʼaatti, karaa dhiʼaa immoo lafa dhundhuma 25,000 dheeratu sana irraa jalqabee gara daangaa dhiʼaatti balʼata. Lafti dheerina qoodawwan gosaa qabatee jiru sun lamaan bulchaa sanaaf taʼa; kutaan qulqulluun iddoo qulqulluu kan mana qulqullummaa wajjin jiru sun isaan gidduutti argama."},{"book":"Hisqiʼeel","chapter":"48","verse":"22","text":"Kanaafuu qabeenyi Lewwotaatii fi qabeenyi magaalattii lafa bulchaa sanaaf kenname sana walakkaatti argama. Lafti bulchaa sanaaf kenname sunis daangaa Yihuudaatii fi daangaa Beniyaam gidduutti argama."},{"book":"Hisqiʼeel","chapter":"48","verse":"23","text":"“Qoodni gosoota hafanii kan armaan gad jiruu dha:"},{"book":"Hisqiʼeel","chapter":"48","verse":"24","text":"Gosti Simiʼoon qooda tokko qabaata; kunis baʼaa hamma lixaatti biyya Beniyaam daangessa."},{"book":"Hisqiʼeel","chapter":"48","verse":"25","text":"Gosti Yisaakorii qooda tokko qabaata; kunis baʼaa hamma lixaatti biyya Simiʼoon daangessa."},{"book":"Hisqiʼeel","chapter":"48","verse":"26","text":"Gosti Zebuuloon qooda tokko qabaata; kunis baʼaa hamma lixaatti biyya Yisaakor daangessa."},{"book":"Hisqiʼeel","chapter":"48","verse":"27","text":"Gosti Gaad qooda tokko qabaata; kunis baʼaa hamma lixaatti biyya Zebuuloon daangessa."},{"book":"Hisqiʼeel","chapter":"48","verse":"28","text":"Daangaan Gaad kan karaa kibbaa sun Taamaarii jalqabee hamma bishaan Mariibaa Qaadeshiitti, ergasiis ededa Laga Gibxi irra hamma Galaana Guddichaatti gara Kaabaa deema."},{"book":"Hisqiʼeel","chapter":"48","verse":"29","text":"“Kunis biyya isin dhaala gootanii ixaadhaan gosoota Israaʼeliif qoqqooduu qabdanii dha; isaan kunneenis qoodawwan isaanii taʼan” jedha Waaqayyo Gooftaan."},{"book":"Hisqiʼeel","chapter":"48","verse":"30","text":"“Karrawwan magaalaa sana keessaa ittiin baʼan kanneenii dha:"},{"book":"Hisqiʼeel","chapter":"48","verse":"31","text":"karrawwan magaalaa sanaa maqaa gosoota Israaʼeliin moggaafamu. Karrawwan sadan karaa kaabaatiin jiran karra gosa Ruubeen, karra gosa Yihuudaa fi karra gosa Lewwii taʼu."},{"book":"Hisqiʼeel","chapter":"48","verse":"32","text":"Karaa baʼaa karrawwan dhundhuma 4,500 dheeratan sadiitu jira; isaanis karra Yoosef, karra Beniyaamii fi karra Daan."},{"book":"Hisqiʼeel","chapter":"48","verse":"33","text":"Karaa kibbaa karrawwan dhundhuma 4,500 dheeratan sadiitu jira; isaanis karra Simiʼoon, karra Yisaakorii fi karra Zebuuloon."},{"book":"Hisqiʼeel","chapter":"48","verse":"34","text":"Karaa dhiʼaa karrawwan dhundhuma 4,500 dheeratan sadiitu jira; isaanis karra Gaad, karra Aasheerii fi karra Niftaalem."},{"book":"Hisqiʼeel","chapter":"48","verse":"35","text":"“Naannoon magaalaa sanaa guutumaan guutuutti dhundhuma 18,000 taʼa."}]}