{"data":[{"book":"Job","chapter":"7","verse":"1","text":"Heeft de mens niet een krijgsdienst op aarde, Gelijken zijn dagen niet op die van een knecht?"},{"book":"Job","chapter":"7","verse":"2","text":"Zoals een slaaf, die naar de schaduw verlangt, Zoals een knecht, die op zijn loon staat te wachten:"},{"book":"Job","chapter":"7","verse":"3","text":"Zo werden maanden van ellende mijn deel, En nachten van lijden mijn lot;"},{"book":"Job","chapter":"7","verse":"4","text":"Ga ik slapen, dan denk ik: wanneer wordt het dag, Als ik opsta: wanneer wordt het avond? Maar de avond blijft zich eindeloos rekken, En ik blijf vol onrust tot aan de morgen;"},{"book":"Job","chapter":"7","verse":"5","text":"Mijn vlees is met maden en korsten bedekt, Mijn huid splijt open en draagt;"},{"book":"Job","chapter":"7","verse":"6","text":"Mijn dagen zijn sneller dan een weversspoel, En lopen af, bij gebrek aan draad."},{"book":"Job","chapter":"7","verse":"7","text":"Bedenk, dat mijn leven een ademtocht is, Dat mijn oog nooit meer het geluk zal aanschouwen;"},{"book":"Job","chapter":"7","verse":"8","text":"Dat het oog van hem, die mij ziet, mij niet meer zal speuren, En wanneer gij uw blik op mij richt, ik er niet meer zal zijn."},{"book":"Job","chapter":"7","verse":"9","text":"Zoals een wolk vervliegt en verdwijnt, Zo stijgt, die in het dodenrijk daalt, er niet meer uit op;"},{"book":"Job","chapter":"7","verse":"10","text":"Hij keert naar zijn huis niet meer terug, En zijn eigen woonplaats kent hem niet langer!"},{"book":"Job","chapter":"7","verse":"11","text":"En daarom zal ik mijn mond niet snoeren, Maar spreken in de benauwdheid van mijn geest, En klagen in de bitterheid van mijn ziel: Gij dwingt mij er toe!"},{"book":"Job","chapter":"7","verse":"12","text":"Ik ben toch geen zee, of geen monster der zee Dat gij mij een slot oplegt!"},{"book":"Job","chapter":"7","verse":"13","text":"Wanneer ik denk: mijn bed brengt mij troost, Mijn sponde zal mijn zuchten verlichten:"},{"book":"Job","chapter":"7","verse":"14","text":"Dan gaat Gij mij door dromen verschrikken, En jaagt mij door visioenen ontsteltenis aan;"},{"book":"Job","chapter":"7","verse":"15","text":"Zodat ik nog liever word gewurgd, En de dood boven mijn smarten verkies."},{"book":"Job","chapter":"7","verse":"16","text":"Ik verdwijn, ik blijf niet altijd in leven, Laat mij met rust, want mijn dagen zijn enkel een zucht!"},{"book":"Job","chapter":"7","verse":"17","text":"Wat is de mens, dat Gij zoveel belang in hem stelt, En hem uw aandacht blijft wijden;"},{"book":"Job","chapter":"7","verse":"18","text":"Dat Gij morgen aan morgen hem nagaat, En hem elk ogenblik toetst?"},{"book":"Job","chapter":"7","verse":"19","text":"Wanneer wendt Gij eindelijk eens uw oog van mij af, En laat Gij mij tijd, om mijn speeksel te slikken?"},{"book":"Job","chapter":"7","verse":"20","text":"Heb ik gezondigd: wat deed ik U, Gij Mensenbewaker! Waarom hebt Gij mij tot uw mikpunt gemaakt, En ben ik U maar tot last;"},{"book":"Job","chapter":"7","verse":"21","text":"Waarom niet liever mijn zonde vergeven, En mijn misdaad vergeten? Want weldra lig ik neer in het stof: Dan kunt Gij me zoeken, maar ik ben er niet meer!"}]}