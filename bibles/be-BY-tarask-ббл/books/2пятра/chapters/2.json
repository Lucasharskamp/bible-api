{"data":[{"book":"2 ПЯТРА","chapter":"2","verse":"1","text":"Былі й ілжэпрарокі ў народзе, як і ў вас будуць ілжэнастаўнікі, якія ўвядуць згубныя ерасі, і адракаючыся ад Госпада, Які адкупіў іх, навядуць самі на сябе неўзабаўную пагібель."},{"book":"2 ПЯТРА","chapter":"2","verse":"2","text":"І многія пасьледуюць іхняй распусьце, і празь іх шлях праўды будзе зьняважаны."},{"book":"2 ПЯТРА","chapter":"2","verse":"3","text":"І ў любазьдзірстве будуць лавіць вас лісьлівымі словамі; суд ім даўно гатовы і пагібель іхняя ня дрэмле."},{"book":"2 ПЯТРА","chapter":"2","verse":"4","text":"Бо калі Бог анёлаў нашых ня літаваў, а, павязаўшы кайданамі пякельнага мораку, перадаў захаваць іх суду на пакараньне,"},{"book":"2 ПЯТРА","chapter":"2","verse":"5","text":"і калі не пашкадаваў першага сьвету, а ў васьмі душах захаваў сям'ю Ноя, вястуна праўды, калі навёў патоп на сьвет бязбожных;"},{"book":"2 ПЯТРА","chapter":"2","verse":"6","text":"і калі гарады Садомскія і Гаморскія, асудзіўшы на вынішчэньне, абярнуў у попел, паказаўшы прыклад будучым бязбожнікам,"},{"book":"2 ПЯТРА","chapter":"2","verse":"7","text":"а праведнага Лота, стомленага адносінамі паміж людзьмі шалёна разбэшчанымі, выбавіў,"},{"book":"2 ПЯТРА","chapter":"2","verse":"8","text":"бо гэты праведнік, жывучы сярод іх, кожны дзень мучыўся ў справядлівай душы, бачачы і чуючы справы беззаконныя, -"},{"book":"2 ПЯТРА","chapter":"2","verse":"9","text":"дык, вядома, ведае Гасподзь, як асланяць пабожных ад спакусы, а беззаконцаў захаваць да дня суднага, на пакараньне,"},{"book":"2 ПЯТРА","chapter":"2","verse":"10","text":"а асабліва тых, якія ідуць па сьледзе брудных пахацінстваў плоці, пагарджаюць уладамі, дзёрзкія, самавольнікі, і не баяцца ліхасловіць вышэйшых,"},{"book":"2 ПЯТРА","chapter":"2","verse":"11","text":"тым часам як анёлы, большыя за іх моцай і сілай, не нясуць на іх да Госпада дакорлівай асуды."},{"book":"2 ПЯТРА","chapter":"2","verse":"12","text":"Яны, як бязмоўныя жывёлы, якіх водзіць іхняя прырода, народжаныя на ўпаляваньне і вынішчэньне, ліхасловячы тое, чаго не разумеюць, у разбэшчанасьці сваёй вынішчацца;"},{"book":"2 ПЯТРА","chapter":"2","verse":"13","text":"яны атрымаюць помсту за беззаконьне: бо яны бачаць асалоду ў штодзённай распусьце; паганьбенцы і паскуднікі, яны цешацца з ашукаў сваіх, банкетуючы з вамі;"},{"book":"2 ПЯТРА","chapter":"2","verse":"14","text":"вочы ў іх поўныя юру і няспыннага грэху; яны вабяць нямоцныя душы; сэрца ў іх прывучана да любазьдзірства: гэта - сыны пракляцьця;"},{"book":"2 ПЯТРА","chapter":"2","verse":"15","text":"пакінуўшы простую дарогу, яны заблудзіліся і пайшлі па сьлядах Валаама, сына Васоравага, які палюбіў плату несправядлівую,"},{"book":"2 ПЯТРА","chapter":"2","verse":"16","text":"але быў выкрыты ў сваім беззаконьні: нямая асьліца, загаварыўшы чалавечым голасам, спыніла безгалоўе прарока."},{"book":"2 ПЯТРА","chapter":"2","verse":"17","text":"Гэта - бязводныя крыніцы, хмары і туманы, гнаныя бураю: ім падрыхтаваны морак вечнай цемрадзі."},{"book":"2 ПЯТРА","chapter":"2","verse":"18","text":"Бо, прамаўляючы пыхлівае пустаслоўе, яны надзяць пажадаю цела і распустаю тых, што ледзьве ўцяклі ад замарочаных аблудаю;"},{"book":"2 ПЯТРА","chapter":"2","verse":"19","text":"абяцаюць ім свабоду, а самыя рабы тленьня; бо, хто кім пераможаны, той таму і раб."},{"book":"2 ПЯТРА","chapter":"2","verse":"20","text":"Бо, калі, унікнуўшы нечысьці сьвету праз спазнаньне Госпада і Збаўцы нашага Ісуса Хрыста, зноў заблытваюцца ў іх і перамагаюцца імі, дык апошняе для такіх бывае горш за першае."},{"book":"2 ПЯТРА","chapter":"2","verse":"21","text":"Лепей бы ім не спазнаць дарогі праўды, чым, спазнаўшы, вярнуцца назад ад перададзенай ім сьвятой запаведзі."},{"book":"2 ПЯТРА","chapter":"2","verse":"22","text":"Бо здараецца зь імі як у той праўдзівай прымаўцы: сабака вяртаецца на ваніты свае, і: памытая сьвіньня ідзе качацца ў балоце."}]}