{"data":[{"book":"VaEfeso","chapter":"6","verse":"1","text":"Vana, teererai vabereki venyu muna She, nokuti ndizvo zvakanaka."},{"book":"VaEfeso","chapter":"6","verse":"2","text":"“Kudza baba namai vako,” ndiwo murayiro wokutanga une chipikirwa,"},{"book":"VaEfeso","chapter":"6","verse":"3","text":"“kuti uitirwe zvakanaka uye kuti ugare upenyu hurefu panyika.”"},{"book":"VaEfeso","chapter":"6","verse":"4","text":"Vanababa, regai kutsamwisa vana venyu; asi, muvarere mukurovedza nokurayira kwaShe."},{"book":"VaEfeso","chapter":"6","verse":"5","text":"Varanda, teererai vatenzi venyu vapanyika noruremekedzo uye nokutya, uye nomwoyo wakatendeka, sokuteerera kwamunoita Kristu."},{"book":"VaEfeso","chapter":"6","verse":"6","text":"Musangovateerera kuti vakufarirei pavanenge vachikuonai chete, asi savaranda vaKristu, vanoita kuda kwaMwari zvichibva pamwoyo yavo."},{"book":"VaEfeso","chapter":"6","verse":"7","text":"Mushande nomwoyo wose, sokunge munoshandira Ishe, kwete munhu,"},{"book":"VaEfeso","chapter":"6","verse":"8","text":"nokuti munoziva kuti Ishe achapa mubayiro mumwe nomumwe pane zvose zvakanaka zvaanoita, angava muranda kana akasununguka."},{"book":"VaEfeso","chapter":"6","verse":"9","text":"Uye imi vatenzi, mubate varanda venyu nenzira imwe cheteyo. Musavatyisa, sezvo muchiziva kuti Tenzi wavo nowenyu ari kudenga, uye haana rusaruro maari."},{"book":"VaEfeso","chapter":"6","verse":"10","text":"Pakupedzisira, ivai nesimba muna She nomusimba rake guru."},{"book":"VaEfeso","chapter":"6","verse":"11","text":"Shongai nhumbi dzose dzokurwa nadzo dzaMwari kuti mugogona kumira muchirwa namano adhiabhori."},{"book":"VaEfeso","chapter":"6","verse":"12","text":"Nokuti hatirwi nenyama neropa, asi navabati, navanesimba, namasimba enyika ino yerima uye namasimba emweya yakaipa ari muchadenga."},{"book":"VaEfeso","chapter":"6","verse":"13","text":"Naizvozvo shongai nhumbi dzose dzokurwa nadzo dzaMwari, kuti panosvika zuva rakaipa, mugokwanisa kumira, uye mushure mokunge maita zvinhu zvose, kuti mumire."},{"book":"VaEfeso","chapter":"6","verse":"14","text":"Zvino mirai nesimba, makasunga bhanhire rechokwadi muchiuno chenyu, nechidzitiro chechipfuva chokururama,"},{"book":"VaEfeso","chapter":"6","verse":"15","text":"uye tsoka dzenyu dzakashongedzwa negadziriro inobva pavhangeri rorugare."},{"book":"VaEfeso","chapter":"6","verse":"16","text":"Pamusoro paizvozvi zvose, torai nhoo yokutenda, iyo yamunogona kudzima nayo miseve inopfuta yowakaipa."},{"book":"VaEfeso","chapter":"6","verse":"17","text":"Torai nguwani yoruponeso nomunondo womweya, iro shoko raMwari."},{"book":"VaEfeso","chapter":"6","verse":"18","text":"Uye munyengetere muMweya nguva dzose nemhando dzose dzeminyengetero nemikumbiro. Muine izvi mupfungwa dzenyu, murinde uye murambe muchinyengeterera vatsvene."},{"book":"VaEfeso","chapter":"6","verse":"19","text":"Munyengeterere neniwo, kuti pose pandinoshama muromo wangu, ndipiwe mashoko kuitira kuti ndigozivisa chakavanzika chevhangeri ndisingatyi,"},{"book":"VaEfeso","chapter":"6","verse":"20","text":"iro randiri nhume yakasungwa nengetani. Nyengeterai kuti ndiritaure ndisingatyi, sezvandinofanira."},{"book":"VaEfeso","chapter":"6","verse":"21","text":"Tikikasi, hama inodikanwa nomuranda akatendeka muna She, achakuudzai zvinhu zvose, kuitira kuti nemiwo muzive zvandiri nezvandinoita."},{"book":"VaEfeso","chapter":"6","verse":"22","text":"Ndiri kumutuma kwamuri nokuda kwechinangwa ichi, kuti muzive zvatiri, uye kuti akukurudzirei."},{"book":"VaEfeso","chapter":"6","verse":"23","text":"Rugare kuhama, norudo nokutenda zvinobva kuna Mwari Baba naIshe Jesu Kristu."},{"book":"VaEfeso","chapter":"6","verse":"24","text":"Nyasha kuna vose vanoda Ishe wedu Jesu Kristu norudo rusingaperi."}]}