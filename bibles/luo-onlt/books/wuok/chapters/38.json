{"data":[{"book":"Wuok","chapter":"38","verse":"1","text":"Negigero kendo mar misango miwangʼo pep gi yiend siala ka borne madhi malo romo fut angʼwen gi nus; to lachne kod borne romo fut abiriyo gi nus maromre."},{"book":"Wuok","chapter":"38","verse":"2","text":"Negiloso tungʼ e konde angʼwen mag kendono, mondo omi tungego kod kendo mar misango obed gimoro achiel, kendo ne gimuono kendo mar misangono gi mula."},{"book":"Wuok","chapter":"38","verse":"3","text":"Gik moko duto mitiyogo e kendo mar misango nolos gi mula. Gigo ne gin agulni, opawo, bakunde mikirogo remo, gi uma michiwogo ringʼo kod tegni mag mach."},{"book":"Wuok","chapter":"38","verse":"4","text":"Negiloso singʼenge ne kendo mar misango gi mula mondo oketi e bwoye nyaka chopi e kore gi yo ka malo"},{"book":"Wuok","chapter":"38","verse":"5","text":"Negiloso chuma molworore mag mula mondo omak ludhe ma itingʼego e kondene angʼwen-go."},{"book":"Wuok","chapter":"38","verse":"6","text":"Negiloso ludhego gi yiend siala mi gibawe gi mula"},{"book":"Wuok","chapter":"38","verse":"7","text":"Negirwako ludhego ei nyangeyego mondo gibedi e bath kendo mar misangono kitingʼego, bende ne gitucho bugo e chunye mondo owe iye thuolo ka gitiyo gi bao mayom."},{"book":"Wuok","chapter":"38","verse":"8","text":"Negiloso karaya mar mula gi rachungi miketoe karayano mag mula ka gitiyo gi kiyo mag mon mane tiyo e dho Hemb Romo."},{"book":"Wuok","chapter":"38","verse":"9","text":"Bangʼe negiloso laru. Yo milambo mar laruno borne ne romo fut mia achiel gi piero abich gachiel kendo ne en gi pasia momin molos gi law mayom,"},{"book":"Wuok","chapter":"38","verse":"10","text":"pasiani nolierie sirni piero ariyo gi rachungi piero ariyo mag mula, kod ramaki mag fedha kod rangʼaw miriwogo sirnigo."},{"book":"Wuok","chapter":"38","verse":"11","text":"Koma odok yo nyandwat mar laruno nobed maromo fut mia achiel piero abich gachiel kendo nobed gi sirni piero ariyo gi rachungi piero ariyo mag mula man-gi ramaki kod rangʼaw miriwogo kor sirni molos gi fedha."},{"book":"Wuok","chapter":"38","verse":"12","text":"Kochomo yo podho chiengʼ mar laruno lachne ne romo fut piero ochiko gaboro kendo ne en gi pasia mongʼaw e sirni apar morwakie rachungi apar kaachiel gi ramaki molos gi fedha kod rangʼaw miriwogo sirnigo."},{"book":"Wuok","chapter":"38","verse":"13","text":"Kochomo yo wuok chiengʼ mar laruno bende lachne ne romo fut piero abiriyo gabich."},{"book":"Wuok","chapter":"38","verse":"14","text":"Pasia ma borgi romo fut piero ariyo gadek ne nitie e bath rangach konchiel ka pasiago ongʼaw ewi sirni adek man-gi rachungi adek,"},{"book":"Wuok","chapter":"38","verse":"15","text":"kendo pasia mamoko ma borgi romo fut piero ariyo gadek ne nitie e bath rangach komachielo kongʼawgi e sirni adek man-gi rachungi adek."},{"book":"Wuok","chapter":"38","verse":"16","text":"Pasiago duto molworo laruno molos gi law mayom momin."},{"book":"Wuok","chapter":"38","verse":"17","text":"Rachungi mag sirnigo nolos gi mula. Ramaki gi rangʼaw mag sirnigo nolos gi fedha, kendo nobaw wi sirnigo gi fedha; rangʼaw mag sirnigo duto mag laru nolos gi fedha."},{"book":"Wuok","chapter":"38","verse":"18","text":"Pasia duto mag dhorangach nolos gi law mayom momin marambulu gi maralik kod makwar molos gi jatwengʼo molony. Borne ne romo fut piero adek kendo kaka pasia mag laru borne ne romo fut aboro,"},{"book":"Wuok","chapter":"38","verse":"19","text":"gi sirni angʼwen kod rachungi mag mula angʼwen. Ramekigi gi rangʼawgi nolos gi fedha."},{"book":"Wuok","chapter":"38","verse":"20","text":"Loye duto mag Hemb Romo kod loye mag alwora mar laru nolos gi mula."},{"book":"Wuok","chapter":"38","verse":"21","text":"Magi e kar romb gik moko duto mane otigo kigero Hemb Romo, ma en Hema mar singruok kaka nokwan-gi gi chik mane Musa ogolo ne jo-Lawi kotelnegi gi Ithamar wuod Harun jadolo."},{"book":"Wuok","chapter":"38","verse":"22","text":"(Bezalel wuod Uri ma wuod Hur ja-dhood Juda noloso gik moko duto kaka Jehova Nyasaye nochiko Musa;"},{"book":"Wuok","chapter":"38","verse":"23","text":"ne en gi Oholiab wuod Ahisamak ma ja-dhood Dan ma jatich lwedo kendo jagoro kendo jatwangʼ lewni marambulu gi maralik kod marakwaro.)"},{"book":"Wuok","chapter":"38","verse":"24","text":"Kar dhahabu duto mane okel kawuok e misango mifwayo mane otigo e tich duto mar kama ler mar lemo ne romo kilo alufu achiel (1,000) kaluwore gi rapim mar kama ler mar lemo."},{"book":"Wuok","chapter":"38","verse":"25","text":"Fedha mane oyudi koa kuom oganda duto mane okwan e kweno maduongʼ ne romo kilo alufu adek mia angʼwen (3,400) kaluwore gi rapim mar kama ler mar lemo,"},{"book":"Wuok","chapter":"38","verse":"26","text":"fedhago ema nochok kane ngʼato ka ngʼato mane okwan ogolo nus shekel kaluwore gi rapim mar kama ler mar lemo nimar kar romb joma nokwan machwo mahikgi oromo piero ariyo kadhi nyime ne gin ji alufu mia auchiel gadek mia abich gi piero abich (603,550)."},{"book":"Wuok","chapter":"38","verse":"27","text":"Fedha maromo kilo alufu adek mia angʼwen-go (3,400) notigo kuom loso rachungi mag kama ler mar lemo kod mag pasia, ka rachungi ka rachungi kawo kilo piero adek gangʼwen (34,000)."},{"book":"Wuok","chapter":"38","verse":"28","text":"To kilo piero ariyo negitiyogo kuom loso ramaki mag sirni kendo bawo wi sirnigo kod loso rangʼepegi."},{"book":"Wuok","chapter":"38","verse":"29","text":"Mula mane oyudi e misango mifwayo ne romo kilo alufu ariyo mia angʼwen (2,400)."},{"book":"Wuok","chapter":"38","verse":"30","text":"Negitiyo kode kuom loso rachungi mag dho Hemb Romo gi kendo mar misango mar mula gi singʼengene gi gik moko duto mitiyogo e kendono,"},{"book":"Wuok","chapter":"38","verse":"31","text":"kaachiel rachungi mag laru kod mag dhorangach kod sigingigi mag Hemb Romo kod laru molwore."}]}