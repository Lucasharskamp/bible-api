{"data":[{"book":"Yeremi","chapter":"25","verse":"1","text":"Ala yi falan ti Yeremi xa lan Yuda yamaan birin ma, Yosiyaa dii xɛmɛn Yehoyakimi a mangayaan ɲɛɛ naanindeni Yuda yamanani, naxan mɔn findixi Nebukadanesari a mangayaan ɲɛɛ singen na Babilɔn yi."},{"book":"Yeremi","chapter":"25","verse":"2","text":"Nayi, Nabi Yeremi yi falan ti Yerusalɛn kaane nun Yuda yamaan birin xa, a naxa,"},{"book":"Yeremi","chapter":"25","verse":"3","text":"“Xabu Amɔn ma dii xɛmɛn Yosiyaa mangayaan ɲɛɛ fu nun saxandena, Yuda mangana, han to, na ɲɛɛ mɔxɔɲɛn nun saxanna nan ito ra Alatala falan tima n xa, n fan a falama ɛ xa yɛyɛ, koni ɛ mi ɛ tuli matixi n na."},{"book":"Yeremi","chapter":"25","verse":"4","text":"Alatala bata a walikɛne birin nafa ɛ ma waxatin birin, nabine, koni ɛ mi e xuiin namɛ, ɛ mi ɛ tuli mati e ra."},{"book":"Yeremi","chapter":"25","verse":"5","text":"E yi a falama nɛn, e naxa, ‘Ɛ birin xa xɛtɛ ɛ kira ɲaxine nun ɛ kɛwali ɲaxine fɔxɔ ra, alogo ɛ xa lu bɔxɔni Alatala dɛnaxan soxi ɛ nun ɛ benbane yii, habadan han habadan."},{"book":"Yeremi","chapter":"25","verse":"6","text":"Ɛ nama bira ala gbɛtɛne fɔxɔ ra, ɛ yi ɛ xinbi sin e bun, ɛ yi e batu. Ɛ nama n naxɔlɔ batu seene ra ɛ naxanye rafalaxi. Nayi, n mi sese ɲaxi ligama ɛ ra.’"},{"book":"Yeremi","chapter":"25","verse":"7","text":"Koni ɛ mi ɛ tuli mati n na, ɛ yi n naxɔlɔ batu seene ra ɛ naxanye rafala, ɛ yi tɔrɔyaan nafa ɛ yɛtɛ ma.” Alatalaa falan nan na ra."},{"book":"Yeremi","chapter":"25","verse":"8","text":"Na ma, Alatala Sɛnbɛn Birin Kanna ito nan falaxi, a naxa, “Bayo ɛ mi ɛ tuli matixi n ma falan na,"},{"book":"Yeremi","chapter":"25","verse":"9","text":"n yamanan muxune birin xilima nɛn keli sogeteden kɔmɛnna ma e nun Babilɔn mangan Nebukadanesari, n ma walikɛna. N na e rafama nɛn yamanani ito nun a muxune nun a rabilinna siyane birin xili ma, alogo n xa e raxɔri fefe. N yi e fe findi fe magaxuxin na muxune kabɛma naxan ma, e kolin e ma, e nun yire rabeɲinxin na han habadan. Alatalaa falan nan na ra."},{"book":"Yeremi","chapter":"25","verse":"10","text":"N danna sama nɛn sɛwa sigine nun ɲaxan sigine nun ɲaxalandi ti sigine ra xɛmɛn nun a ɲaxanla xa, e nun se din xuine nun lɛnpu dɛgɛne."},{"book":"Yeremi","chapter":"25","verse":"11","text":"Yamanani ito birin kalama nɛn, a raxɔri, siyani itoe yi findi konyine ra Babilɔn mangan xa ɲɛɛ tonge solofere.”"},{"book":"Yeremi","chapter":"25","verse":"12","text":"“Koni na ɲɛɛ tonge soloferene na ɲan waxatin naxan yi, n Babilɔn mangan nun a yamaan hakɛne saranma e ra nɛn, n Babilɔn kaane yamanan findi yire rabeɲinxin na habadan. Alatalaa falan nan na ra."},{"book":"Yeremi","chapter":"25","verse":"13","text":"N feen naxanye birin fala na yamanan xili ma, n na birin ligama nɛn a ra, feen naxanye birin sɛbɛxi kitabuni ito kui, Yeremi naxanye fala siyane birin xili ma."},{"book":"Yeremi","chapter":"25","verse":"14","text":"Bayo Babilɔn kaane fan luma nɛn siya sɛnbɛmane nun manga gbeene bun, n yi e fan kɛwanle nun e wali xɔnne saran e ra.”"},{"book":"Yeremi","chapter":"25","verse":"15","text":"Alatala, Isirayilaa Ala ito nan falaxi n xa, a naxa, “Yeremi, igelengenni ito rasuxu n yii, naxan nafexi n ma xɔlɔn na, i yi a so siyane birin yii, n na i rasigaxi naxanye fɛma, alogo e xa a min."},{"book":"Yeremi","chapter":"25","verse":"16","text":"E na a min, e xunna firifirima nɛn, e lu alo dɔlɔ minna silanfanna yɛɛ ra, n yɛngɛn naxan nasigama e ma.”"},{"book":"Yeremi","chapter":"25","verse":"17","text":"N yi igelengenna rasuxu Alatala yii, n yi a so siyane birin yii, alogo e xa a min, Alatala n nasiga naxanye ma."},{"book":"Yeremi","chapter":"25","verse":"18","text":"N na a so Yerusalɛn nun Yuda taane muxune yii, a mangane nun a kuntigine, alogo mɛnne xa findi yire kalaxine ra, muxune kabɛma naxanye ma, e kolin e ma, e yi a danga alo a kii naxan yi to."},{"book":"Yeremi","chapter":"25","verse":"19","text":"N mɔn yi a so Misiran mangan yii e nun a bundɔxɔne nun a kuntigine nun a yamaan birin,"},{"book":"Yeremi","chapter":"25","verse":"20","text":"e nun siyaan naxanye basanxi e ra. N yi a so Yusu yamanan mangane birin yii, e nun Filisiti yamanan taa mangane birin, Asikalɔn taan nun Gasa taan nun Ekirɔn taana e nun naxanye na lu e nii ra Asadodi taani."},{"book":"Yeremi","chapter":"25","verse":"21","text":"N yi a so Edɔn kaane nun Moyaba kaane nun Amonine yii,"},{"book":"Yeremi","chapter":"25","verse":"22","text":"e nun Tire taan nun Sidɔn taan mangane birin, e nun fɔxɔ ige tagi bɔxɔne mangane baan kidi ma."},{"book":"Yeremi","chapter":"25","verse":"23","text":"N yi a so Dedan kaane nun Tema kaane nun Busi kaane yii e nun muxun naxanye birin e xunne dɛxɔn bima."},{"book":"Yeremi","chapter":"25","verse":"24","text":"N yi a so Arabi mangane birin yii, e nun siya basanxin naxanye dɔxi tonbonni,"},{"book":"Yeremi","chapter":"25","verse":"25","text":"e nun Simiri mangane nun Elan mangane nun Mede yamanan mangane birin"},{"book":"Yeremi","chapter":"25","verse":"26","text":"e nun sogeteden kɔmɛn fɔxɔn mangane birin, naxanye maso, naxanye makuya, bɔxɔ xɔnna yamanane birin. Ne xanbi ra, Sesaki25.26 Sesaki findixi wundo falan nan na naxan bunna nɛɛn fa fala “Babilɔn taana.” mangan fan a minma nɛn."},{"book":"Yeremi","chapter":"25","verse":"27","text":"Ala ito nan falaxi, a naxa, “Yeremi, a fala e xa, i naxa, ‘Alatala Sɛnbɛn Birin Kanna, Isirayilaa Ala naxa, “Ɛ n ma xɔlɔ igelengenni ito min, a ɛ xunna firifirima nɛn alo dɔlɔna, ɛ yi baxun, ɛ bira. Ɛ mi fa kelima sɔnɔn yɛngɛna fe ra n naxan nafama ɛ xili ma.” ’"},{"book":"Yeremi","chapter":"25","verse":"28","text":"Xa e tondi igelengenna rasuxɛ i ra, e yi e min, nayi a fala e xa, i naxa, ‘Alatala Sɛnbɛn Birin Kanna ito nan falaxi, a naxa, “Fɔ ɛ xa a min, ɛ a min!"},{"book":"Yeremi","chapter":"25","verse":"29","text":"Bayo, xa n gbalon fɔlɔma taan nan ma n xinla binyaxi dɛnaxan yi, nayi, ɛ fan kɛwanle mi saranɲɛ ɛ ra ba? Ɛ mi tangɛ na ma sese ma. Bayo n yɛngɛn nasigama nɛn bɔxɔ xɔnna muxune birin xili ma,” Alatala Sɛnbɛn Birin Kanna falan nan na ra.’ ”"},{"book":"Yeremi","chapter":"25","verse":"30","text":"“I tan xa nabiya falani itoe birin ti e xili ma, i naxa,"},{"book":"Yeremi","chapter":"25","verse":"31","text":"A xuiin sigama han bɔxɔn danna,"},{"book":"Yeremi","chapter":"25","verse":"32","text":"Alatala Sɛnbɛn Birin Kanna ito nan falaxi, a naxa,"},{"book":"Yeremi","chapter":"25","verse":"33","text":"Na lɔxɔni, Alatala muxu faxaxine binbine luma nɛn yiren birin yi, keli bɔxɔn fɔxɔ kedenni han bode fɔxɔni. Muxu yo mi e sayaan wugama, e binbine mi malanma, e mi maluxunma. E binbine yi lu bɔxɔn ma alo ɲamana."},{"book":"Yeremi","chapter":"25","verse":"34","text":"Ɛ tan yɛɛratine, ɛ wuga,"},{"book":"Yeremi","chapter":"25","verse":"35","text":"Sigade mi fa yɛɛratine xa"},{"book":"Yeremi","chapter":"25","verse":"36","text":"Ɛ yɛɛratine wuga xuiin namɛ,"},{"book":"Yeremi","chapter":"25","verse":"37","text":"Langa sabatixine yidunduxi Alatalaa xɔlɔ magaxuxin bun."},{"book":"Yeremi","chapter":"25","verse":"38","text":"Ala bata a yamanan nabeɲin"}]}