{"data":[{"book":"Mwanzo","chapter":"4","verse":"1","text":"Adamu akakutana kimwili na mkewe Eva, naye akapata mimba, akamzaa Kaini. Eva akasema, “Kwa msaada wa Bwana nimemzaa mwanaume.”"},{"book":"Mwanzo","chapter":"4","verse":"2","text":"Baadaye akamzaa Abeli ndugu yake."},{"book":"Mwanzo","chapter":"4","verse":"3","text":"Baada ya muda Kaini akaleta baadhi ya mazao ya shamba kama sadaka kwa Bwana."},{"book":"Mwanzo","chapter":"4","verse":"4","text":"Lakini Abeli akaleta fungu nono kutoka baadhi ya wazaliwa wa kwanza wa mifugo yake. Bwana akamkubali Abeli pamoja na sadaka yake,"},{"book":"Mwanzo","chapter":"4","verse":"5","text":"lakini Mungu hakumkubali Kaini pamoja na sadaka yake. Kwa hiyo Kaini akakasirika sana, uso wake ukawa na huzuni."},{"book":"Mwanzo","chapter":"4","verse":"6","text":"Kisha Bwana akamwambia Kaini, “Kwa nini umekasirika? Kwa nini uso wako una huzuni?"},{"book":"Mwanzo","chapter":"4","verse":"7","text":"Ukifanya lililo sawa, je, hutakubalika? Lakini usipofanya lililo sawa, dhambi inakuvizia mlangoni mwako, inakutamani wewe, lakini inakupasa uishinde.”"},{"book":"Mwanzo","chapter":"4","verse":"8","text":"Basi Kaini akamwambia ndugu yake Abeli, “Twende shambani.” Walipokuwa shambani, Kaini akamshambulia Abeli ndugu yake, akamuua."},{"book":"Mwanzo","chapter":"4","verse":"9","text":"Kisha Bwana akamuuliza Kaini, “Ndugu yako Abeli yuko wapi?”"},{"book":"Mwanzo","chapter":"4","verse":"10","text":"Bwana akasema, “Umefanya nini? Sikiliza! Damu ya ndugu yako inanililia mimi kutoka ardhini."},{"book":"Mwanzo","chapter":"4","verse":"11","text":"Sasa umelaaniwa na umehamishwa kutoka ardhi, ambayo imefungua kinywa chake na kupokea damu ya ndugu yako kutoka mkononi mwako."},{"book":"Mwanzo","chapter":"4","verse":"12","text":"Utakapoilima ardhi, haitakupa tena mazao yake. Utakuwa mtu wa kutangatanga duniani asiye na utulivu.”"},{"book":"Mwanzo","chapter":"4","verse":"13","text":"Kaini akamwambia Bwana, “Adhabu yangu ni zaidi ya niwezavyo kustahimili."},{"book":"Mwanzo","chapter":"4","verse":"14","text":"Leo unanifukuza kutoka nchi, nami nitafichwa mbali na uwepo wako. Nitakuwa mtu wa kutangatanga asiyetulia duniani na yeyote anionaye ataniua.”"},{"book":"Mwanzo","chapter":"4","verse":"15","text":"Lakini Bwana akamwambia, “La sivyo, ikiwa mtu yeyote atamuua Kaini atalipizwa kisasi mara saba zaidi.” Kisha Bwana akamwekea Kaini alama ili mtu yeyote ambaye angemwona asimuue."},{"book":"Mwanzo","chapter":"4","verse":"16","text":"Kwa hiyo Kaini akaondoka mbele za Bwana akaenda kuishi katika nchi ya Nodi, iliyoko mashariki ya Edeni."},{"book":"Mwanzo","chapter":"4","verse":"17","text":"Kaini akakutana kimwili na mkewe, naye akapata mimba na akamzaa Enoki. Wakati huo Kaini alikuwa anajenga mji, akauita Enoki jina la mtoto wake."},{"book":"Mwanzo","chapter":"4","verse":"18","text":"Enoki akamzaa Iradi, Iradi akamzaa Mehuyaeli, Mehuyaeli akamzaa Methushaeli, na Methushaeli akamzaa Lameki."},{"book":"Mwanzo","chapter":"4","verse":"19","text":"Lameki alioa wanawake wawili, mmoja aliitwa Ada, na mwingine Sila."},{"book":"Mwanzo","chapter":"4","verse":"20","text":"Ada akamzaa Yabali ambaye ni baba wa wale walioishi katika mahema na kufuga wanyama."},{"book":"Mwanzo","chapter":"4","verse":"21","text":"Kaka yake aliitwa Yubali, aliyekuwa baba wa wote wapigao zeze na filimbi."},{"book":"Mwanzo","chapter":"4","verse":"22","text":"Pia Sila alikuwa na mtoto wa kiume aliyeitwa Tubali-Kaini ambaye alifua vifaa vya aina mbalimbali vya shaba na chuma. Naama alikuwa dada wa Tubali-Kaini."},{"book":"Mwanzo","chapter":"4","verse":"23","text":"Lameki akawaambia wake zake,"},{"book":"Mwanzo","chapter":"4","verse":"24","text":"Kama Kaini atalipizwa kisasi mara saba,"},{"book":"Mwanzo","chapter":"4","verse":"25","text":"Adamu akakutana kimwili na mke wake tena, akamzaa mwana, akamwita Sethi, akisema, “Mungu amenijalia mwana mwingine badala ya Abeli, kwa kuwa Kaini alimuua.”"},{"book":"Mwanzo","chapter":"4","verse":"26","text":"Naye Sethi akamzaa mwana, akamwita Enoshi."}]}