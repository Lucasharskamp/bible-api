{"data":[{"book":"2 थिस्सलुनीकियों","chapter":"3","verse":"1","text":"इस करकै, हे बिश्वासी भाईयो, म्हारै खात्तर प्रार्थना करया करो के प्रभु के बारें म्ह सन्देस भोत तावळा दुसरी जगहां म्ह भी सुणाया जा सकै, अर लोग उसपै बिश्वास करैगें जिसा थम बिश्वास करो सों।"},{"book":"2 थिस्सलुनीकियों","chapter":"3","verse":"2","text":"या भी प्रार्थना करया करो के परमेसवर हमनै बैरी अर बुरे माणसां के जरिये दिए जाण आळे नुकसान तै भी बचावै, क्यूँके भोत-से लोग सुसमाचार पै बिश्वास कोनी करते।"},{"book":"2 थिस्सलुनीकियों","chapter":"3","verse":"3","text":"पर प्रभु भरोस्सेमंद सै, वो थमनै अन्दरूनी रूप तै मजबूत करैगा अर उसकी रक्षा करैगा, ताके बुराई, शैतान थमनै नुकसान ना पंहुचा सकै।"},{"book":"2 थिस्सलुनीकियों","chapter":"3","verse":"4","text":"हमनै प्रभु म्ह थारे उप्पर भरोस्सा सै हमनै जो कुछ थारे ताहीं करण खात्तर कह्या सै थम उसाए करण लागरे सों अर करते भी रहोगे।"},{"book":"2 थिस्सलुनीकियों","chapter":"3","verse":"5","text":"हम प्रार्थना करा सां के प्रभु यीशु थमनै यो समझण कै काबिल बणावै के परमेसवर थमनै कितना प्यार करै सै, अर धीरज राखणा सिखावै जिसा मसीह राक्खै सै।"},{"book":"2 थिस्सलुनीकियों","chapter":"3","verse":"6","text":"हे बिश्वासी भाईयो, प्रभु यीशु मसीह नै जो हक म्हारे ताहीं दिया सै, उसके कारण हम थमनै हुक्म देवां सां, के थम हरेक इसे बिश्वासी भाई तै न्यारे रहो जो कोए काम न्ही करदा, अर जो शिक्षा उसनै म्हारै तै पाई उसकै मुताबिक न्ही करदा।"},{"book":"2 थिस्सलुनीकियों","chapter":"3","verse":"7","text":"क्यूँके थम सारे अपणे-आपनै आच्छी तरियां जाणो सों, के थमनै उस्से तरियां जीणा चाहिए जिस तरियां हम जिवां सां, क्यूँके जिब हम थारे बिचाळै रहण लागरे थे, तो हम आलसी कोनी थे।"},{"book":"2 थिस्सलुनीकियों","chapter":"3","verse":"8","text":"अर किसे की रोट्टी मुफ्त म्ह कोनी खाई, मेहनत अर कष्ट तै दिन-रात काम-धन्धा करा थे, ताके हम अपणी जरूरतां खात्तर थारे भरोस्से ना रह्वां।"},{"book":"2 थिस्सलुनीकियों","chapter":"3","verse":"9","text":"हालाकि थारे तै आर्थिक मदद पाण का म्हारा हक बणै सै, फेर भी हम कड़ी मेहनत करा सां, पर ज्यांतै के अपणे-आप ताहीं थारे खात्तर आच्छा नमूना बणावां ताके थम भी म्हारै जिसा जीवन जिओ।"},{"book":"2 थिस्सलुनीकियों","chapter":"3","verse":"10","text":"क्यूँके जिब हम थारे धोरै थे, तब भी योए कह्या करा थे, के जै कोए काम करणा ना चाहवै3:10 जै कोए काम करणा ना चाहवै जो कोए आलसी सै  तो उसका खाण का भी हक कोनी।"},{"book":"2 थिस्सलुनीकियों","chapter":"3","verse":"11","text":"हम सुणां सां के कुछ माणस थारे बिचाळै सुस्त सै अर वे कोए काम न्ही करदे, पर दुसरयां कै काम म्ह रुकावट करै सै, अर उन ताहीं भी काम करण तै रोक्कै सै।"},{"book":"2 थिस्सलुनीकियों","chapter":"3","verse":"12","text":"प्रभु यीशु मसीह नै म्हारे ताहीं हक दिया सै, अर हम थमनै भी समझावां सां, के चुपचाप काम करकै अपणी ए कमाई तै रोट्टी खाया कर।"},{"book":"2 थिस्सलुनीकियों","chapter":"3","verse":"13","text":"पर हे बिश्वासी भाईयो, थम खुद वो काम करण तै पाच्छै ना हटियो, जो सही अर भले सै।"},{"book":"2 थिस्सलुनीकियों","chapter":"3","verse":"14","text":"जै कोए म्हारी इस चिट्ठी म्ह दी गई हिदायत3:14 हिदायत निर्देश  नै कोनी मान्नै तो सब जाण ल्यो के वो कौण सै, अर उसकी संगति ना करो, जिसतै वो शर्मिन्दा होवै।"},{"book":"2 थिस्सलुनीकियों","chapter":"3","verse":"15","text":"तोभी उस ताहीं दुश्मन मतना समझो, पर बिश्वासी भाई जाणकै समझाओ।"},{"book":"2 थिस्सलुनीकियों","chapter":"3","verse":"16","text":"मै प्रार्थना करुँ सूं, के प्रभु जो शान्ति का चोवा सै आप ए थारे ताहीं सारी हाण अर हरेक तरियां तै शान्ति देवै। प्रभु थम सारया कै साथ रहवै।"},{"book":"2 थिस्सलुनीकियों","chapter":"3","verse":"17","text":"मै, पौलुस, अपणे हाथ तै नमस्कार लिक्खूँ सूं। इस्से तरियां तै मै अपणी सारी चिट्ठियाँ के अन्त म्ह न्यूए लिक्खूँ सूं, ताके थम जाण ल्यो के ये मेरी ओड़ तै सै।"},{"book":"2 थिस्सलुनीकियों","chapter":"3","verse":"18","text":"मै प्रार्थना करुँ सूं, के म्हारे प्रभु यीशु मसीह का अनुग्रह थम सारया पै होंदा रहवै।"}]}