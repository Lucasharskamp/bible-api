{"data":[{"book":"Abaebbulaniya","chapter":"8","verse":"1","text":"Ekigambo ekikulu ekiri mu bye twogedde kye kino nti, Tulina Kabona Asinga Obukulu, atudde ku mukono ogwa ddyo, ogw’entebe ya Katonda ey’obwakabaka mu ggulu,"},{"book":"Abaebbulaniya","chapter":"8","verse":"2","text":"omuweereza w’ebitukuvu, era ow’eweema ey’Okukuŋŋaanirangamu ey’amazima, etaazimbibwa bantu wabula Mukama."},{"book":"Abaebbulaniya","chapter":"8","verse":"3","text":"Kubanga Kabona Asinga Obukulu yenna alondebwa olw’omulimu ogw’okuwaayo ebirabo ne ssaddaaka, bwe kityo n’oyo kyamugwanira okuba n’ekintu ky’awaayo."},{"book":"Abaebbulaniya","chapter":"8","verse":"4","text":"Singa yali ku nsi, teyandibadde kabona kubanga waliwo bakabona abawaayo ebirabo ng’amateeka bwe galagira."},{"book":"Abaebbulaniya","chapter":"8","verse":"5","text":"Kye bakola kifaananako bufaananyi era kisiikirize ky’ebyo ebikolebwa mu ggulu. Musa kyeyava alabulwa, bwe yali ng’anaatera okumaliriza weema, Mukama n’amugamba nti, “Bw’oba ng’ozimba, goberera entegeka yonna eyakulagirwa ku lusozi.”"},{"book":"Abaebbulaniya","chapter":"8","verse":"6","text":"Naye kaakano omulimu Yesu gwe yaweebwa, gusinga nnyo ogwa bali obukulu, kubanga n’endagaano gy’alimu ng’omutabaganya y’esinga obulungi, n’ebisuubizo kw’enyweredde, bye bisinga obulungi."},{"book":"Abaebbulaniya","chapter":"8","verse":"7","text":"Singa endagaano eyasooka teyaliiko kyakunenyezebwa, tewandibaddewo kyetaagisa yaakubiri."},{"book":"Abaebbulaniya","chapter":"8","verse":"8","text":"Kubanga bw’abanenya ayogera nti,"},{"book":"Abaebbulaniya","chapter":"8","verse":"9","text":"Endagaano eno empya terifaanana n’eri gye nalagaana ne bajjajjaabwe"},{"book":"Abaebbulaniya","chapter":"8","verse":"10","text":"“Eno y’endagaano gye ndiragaana n’ennyumba ya Isirayiri,"},{"book":"Abaebbulaniya","chapter":"8","verse":"11","text":"Era tewaliba nate muntu ayigiriza munne oba muliraanwa we, oba muganda we ng’agamba nti,"},{"book":"Abaebbulaniya","chapter":"8","verse":"12","text":"Era ndibasaasira,"},{"book":"Abaebbulaniya","chapter":"8","verse":"13","text":"Katonda bw’ayogera ku ndagaano empya, olwo ng’andibizza ey’edda; n’eyo gy’adibizza n’okukaddiwa n’ekaddiwa, eriggwaawo."}]}