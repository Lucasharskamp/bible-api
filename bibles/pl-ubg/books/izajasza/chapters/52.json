{"data":[{"book":"Izajasza","chapter":"52","verse":"1","text":"Obudź się, obudź się; przyoblecz się w swoją siłę, Syjonie! Przyoblecz się w swą wspaniałą szatę, Jerozolimo, miasto święte! Już bowiem nie wtargnie do ciebie nieobrzezany ani nieczysty."},{"book":"Izajasza","chapter":"52","verse":"2","text":"Otrząśnij się z prochu, powstań i usiądź, Jerozolimo! Uwolnij się z okowów swojej szyi, pojmana córko Syjonu!"},{"book":"Izajasza","chapter":"52","verse":"3","text":"Tak bowiem mówi PAN: Za darmo sprzedaliście się i bez pieniędzy zostaniecie odkupieni."},{"book":"Izajasza","chapter":"52","verse":"4","text":"Tak bowiem mówi Pan BÓG: Mój lud niegdyś wstąpił do Egiptu, aby tam przebywać; ale Asyryjczyk bez przyczyny go trapił."},{"book":"Izajasza","chapter":"52","verse":"5","text":"A teraz co mam czynić, mówi PAN, skoro mój lud został zabrany bez powodu, a ci, którzy panują nad nim, doprowadzają go do płaczu, mówi PAN, natomiast moje imię nieustannie każdego dnia jest bluźnione?"},{"book":"Izajasza","chapter":"52","verse":"6","text":"Dlatego mój lud pozna moje imię. Dlatego pozna w tym dniu, że ja jestem tym, który mówi. Oto ja."},{"book":"Izajasza","chapter":"52","verse":"7","text":"O jak piękne są na górach nogi tego, kto zwiastuje dobre wieści i ogłasza pokój; tego, kto zwiastuje dobro i ogłasza zbawienie, kto mówi do Syjonu: Twój Bóg króluje!"},{"book":"Izajasza","chapter":"52","verse":"8","text":"Twoi stróże podnoszą głos, tym głosem wspólnie wznoszą okrzyki, bo oko w oko ujrzą, jak PAN przywróci Syjon."},{"book":"Izajasza","chapter":"52","verse":"9","text":"Wykrzykujcie i śpiewajcie razem, ruiny Jerozolimy! PAN bowiem pocieszył swój lud, odkupił Jerozolimę."},{"book":"Izajasza","chapter":"52","verse":"10","text":"PAN obnażył swoje święte ramię na oczach wszystkich narodów i wszystkie krańce ziemi zobaczą zbawienie naszego Boga."},{"book":"Izajasza","chapter":"52","verse":"11","text":"Odstąpcie, odstąpcie, wyjdźcie stamtąd, nieczystego nie dotykajcie; wyjdźcie spośród niego; oczyśćcie się, wy, którzy nosicie naczynia PANA."},{"book":"Izajasza","chapter":"52","verse":"12","text":"Nie wyjdziecie bowiem w pośpiechu ani nie będziecie uciekać, gdyż PAN pójdzie przed wami, a Bóg Izraela będzie za wami."},{"book":"Izajasza","chapter":"52","verse":"13","text":"Oto się szczęśliwie powiedzie memu słudze. Będzie on wywyższony, wyniesiony i wielce uwielbiony."},{"book":"Izajasza","chapter":"52","verse":"14","text":"Jak wielu przeraziło się z jego powodu, że zeszpecono jego wygląd bardziej niż innych ludzi, a jego postać – bardziej niż synów ludzkich;"},{"book":"Izajasza","chapter":"52","verse":"15","text":"Tak też pokropi wiele narodów, królowie zamkną przed nim swoje usta, dlatego że ujrzą to, czego im nie powiedziano, i zrozumieją to, o czym nie słyszeli."}]}