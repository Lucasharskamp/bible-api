{"data":[{"book":"يَيَ","chapter":"1","verse":"1","text":"عَ قْلْ قْلّ، عَلَ شُي نُ نَ،"},{"book":"يَيَ","chapter":"1","verse":"2","text":"كَبِ عَ قْلّ، عَلَ نُن عَ شُي نَن نُ عَ رَ."},{"book":"يَيَ","chapter":"1","verse":"3","text":"عَلَ سٍ بِرِن دَاشِ عَ تَن نَن سَابُي رَ،"},{"book":"يَيَ","chapter":"1","verse":"4","text":"مَرَكِسِ سْتْمَ عَ تَن نَن نَ،"},{"book":"يَيَ","chapter":"1","verse":"5","text":"نَ نَءِيَلَنيِ يَنبَمَ دِ مِ كُي،"},{"book":"يَيَ","chapter":"1","verse":"6","text":"عَلَ نَشَ شّمّ ندٍ شّي، نَشَن نُ شِلِ يَيَ."},{"book":"يَيَ","chapter":"1","verse":"7","text":"سٍيدٍ نَن نُ عَ رَ، نَشَن قَ سٍيدٍحْشْيَ بَدٍ نَ نَءِيَلَنيِ شَ قٍ رَ،"},{"book":"يَيَ","chapter":"1","verse":"8","text":"عَ تَن شَ مُ قِندِشِ نَ نَءِيَلَنيِ رَ،"},{"book":"يَيَ","chapter":"1","verse":"9","text":"نَشَن قِندِشِ نَءِيَلَنيِ رَ، نَءِيَلَنيِ يَتِ نَ عَ رَ،"},{"book":"يَيَ","chapter":"1","verse":"10","text":"عَلَ شُي نَشَ سَبَتِ دُنِحَ مَ."},{"book":"يَيَ","chapter":"1","verse":"11","text":"عَ قَ نّ عَ شْنيِ،"},{"book":"يَيَ","chapter":"1","verse":"12","text":"كْنْ نَشَن تَن بِرِن عَ رَ سّنّ، عٍ دَنشَنِيَ عَ مَ،"},{"book":"يَيَ","chapter":"1","verse":"13","text":"نَ مُ كٍلِ عٍ بْنسْي شَ مَ،"},{"book":"يَيَ","chapter":"1","verse":"14","text":"عَلَ شُي نَشَ قِندِ عِبُنَدَ مَ رَ،"},{"book":"يَيَ","chapter":"1","verse":"15","text":"يَيَ نَشَ عَ شُي عِتٍ، عَ سٍيدٍحْشْيَ بَ عَ شَ قٍ مَ،"},{"book":"يَيَ","chapter":"1","verse":"16","text":"وٌن بِرِن بَرَ هِننّ سْتْ عَ سَابُي رَ."},{"book":"يَيَ","chapter":"1","verse":"17","text":"عَلَ سّرِيّ كِتَابُي قِ وٌن مَ عَننَبِ مُنسَ نَن سَابُي رَ."},{"book":"يَيَ","chapter":"1","verse":"18","text":"عَدَ مَ يٌ مُ نَ نَشَن بَرَ عَلَ تٌ،"},{"book":"يَيَ","chapter":"1","verse":"19","text":"يَيَ شَ سٍيدٍحْشْيَ نَن يَ. دَرِ سَلَمُ يُوِقِ كُنتِفِيٍ نَشَ سّرّشّدُبّيٍ نُن لٍوِ دِ ندٍيٍ شّي يَيَ شْن مَ، عٍ شَ عَ مَشْرِن، «ندٍ عِ تَن نَ؟»"},{"book":"يَيَ","chapter":"1","verse":"20","text":"يَيَ مُ تٌندِ عٍ يَابِدٍ، عَ نَشَ عَ مَسٍن عٍ بّ عَ قِيشّ رَ، «عَلَ شَ مِشِ سُفَندِشِ مُ ﭑ تَن شَ رَ.»"},{"book":"يَيَ","chapter":"1","verse":"21","text":"عٍ مَن نَشَ عَ مَشْرِن، «عِ قَ قِندِشِ ندٍ رَ؟ عَننَبِ عٍلِيَ نَن نَ عِ رَ؟» يَيَ نَشَ عٍ يَابِ، «عَدٍ، عٍلِيَ مُ ﭑ نَ.» عٍ نَشَ عَ مَشْرِن، «نَمِحْنمّ نَن عِ رَ مُشُ نَشَن مَمّقٍ عَ شَ قَ؟» يَيَ نَشَ عٍ يَابِ، «عَدٍ.»"},{"book":"يَيَ","chapter":"1","verse":"22","text":"نَ كُي، عٍ نَشَ فبِلٍن عَ مَشْرِن نَ، «ندٍ عِ رَ؟ عِ عِ يّتّ مَحْشُنشِ ندٍ رَ؟ عَ يَبَ مُشُ بّ، مُشُ شَ سَ دّنتّفّ سَ مُشُ شّيمَيٍ بّ.»"},{"book":"يَيَ","chapter":"1","verse":"23","text":"يَيَ نَشَ عَ مَسٍن عٍ بّ عَلْ عَ سّبّشِ عَننَبِ عٍسَيِ شَ كِتَابُي كُي كِ نَشّ، «ﭑ تَن قِندِشِ مِشِ نَن نَ نَشَن عَ شُي عِتٍمَ فبٍنفبٍرٍنيِ مَ، ‹وٌ كِرَ مَتِنشِن مَرِفِ بّ!›»"},{"book":"يَيَ","chapter":"1","verse":"24","text":"قَرِ سّنِ ندٍ نَشٍيٍ نُ بَرَ شّي يَيَ شْن،"},{"book":"يَيَ","chapter":"1","verse":"25","text":"عٍ نَشَ عَ مَشْرِن، «شَ عِ مُ قِندِشِ عَلَ شَ مِشِ سُفَندِشِ رَ، عِ مُ قِندِشِ عٍلِيَ رَ، عِ مُ قِندِشِ نَمِحْنمّ رَ مُشُ نَشَن مَمّقٍ، عِ قَ مِشِيٍ شُنشَمَ يٍ شْورَ مُنقٍ رَ؟»"},{"book":"يَيَ","chapter":"1","verse":"26","text":"يَيَ نَشَ عٍ يَابِ، «ﭑ تَن مِشِيٍ شُنشَمَ يٍ نَن شْورَ، كْنْ مِشِ كٍرٍن نَ وٌ يَ مَ، وٌ مُ نَشَن كٌلٌن."},{"book":"يَيَ","chapter":"1","verse":"27","text":"نَ نَن قَمَ ﭑ شَنبِ رَ. نَ بِنيّ مُ نَ ﭑ تَن يِ رَ، ﭑ حَن شَ عَ شَ سَنكِرِ لُوتِ يَتِ قُلُن.»"},{"book":"يَيَ","chapter":"1","verse":"28","text":"نَ قٍ بِرِن دَنفِ بٍتَنِ نّ، يُرُدّن شُرٍ نَاكِرِ مَ، يَيَ نُ مِشِيٍ شُنشَمَ يٍ شْورَ دّننَشّ."},{"book":"يَيَ","chapter":"1","verse":"29","text":"نَ كُيٍ عِبَ، يَيَ نَشَ عِسَ تٌ قَ رَ عَ يِرٍ، عَ نَشَ عَ مَسٍن، «عَلَ شَ سّرّشّ نَن يِ كِ، دُنِحَ شَ يُنُبِ شَقَرِ مَ نَشَن نَ."},{"book":"يَيَ","chapter":"1","verse":"30","text":"ﭑ نُ يِ نَن مَ قٍ مَسٍنقٍ وٌ بّ ﭑ تٌ عَ قَلَ، ﭑ نَشّ، ‹شّمّ نَشَن قَمَ ﭑ شَنبِ رَ، عَ تِدٍ فبٌ ﭑ بّ، بَرِ مَ بٍينُن ﭑ تَن شَ دَا، عَ تَن نُ نَ.›"},{"book":"يَيَ","chapter":"1","verse":"31","text":"ﭑ تَن يَتِ مُ نُ نَ كَنيِ كٌلٌن، كْنْ ﭑ قَ مِشِيٍ شُنشَدٍ يٍ شْورَ نّ عَلَكٌ عَ تَن شَ مَكّنّن عِسِرَيِلَكَيٍ بّ.»"},{"book":"يَيَ","chapter":"1","verse":"32","text":"يَيَ نَشَ سٍيدٍحْشْيَ بَ، عَ عَ مَسٍن، «ﭑ بَرَ عَلَ شَشِلِ سّنِيّنشِ تٌ فٌرٌ رَ كٍلِقٍ كٌورٍ مَ عَلْ فَنبّ، عَ دْشْ عَ مَ."},{"book":"يَيَ","chapter":"1","verse":"33","text":"ﭑ تَن يَتِ مُ نُ عَ كٌلٌن، كْنْ عَلَ نَشَن ﭑ شّي مِشِيٍ شُنشَدٍ يٍ شْورَ، عَ نُ بَرَ عَ مَسٍن ﭑ بّ، ‹عِ ﭑ شَشِلِ سّنِيّنشِ تٌمَ فٌرٌ رَ نَشَن مَ، عَ لُ عَ مَ، نَ كَنيِ نَن ﭑ شَشِلِ سّنِيّنشِ رَفٌرٌ مَ مِشِيٍ مَ.›"},{"book":"يَيَ","chapter":"1","verse":"34","text":"ﭑ تَن بَرَ عَ تٌ. ﭑ بَرَ قِندِ سٍيدٍ رَ عَ عَلَ شَ دِ نَن عَ رَ.»"},{"book":"يَيَ","chapter":"1","verse":"35","text":"نَ كُيٍ عِبَ، يَيَ مَن نُ نَ نَا، عَ نُن عَ قْشِرَبِرّ مِشِ قِرِن."},{"book":"يَيَ","chapter":"1","verse":"36","text":"يَيَ تٌ عِسَ تٌ دَنفِ رَ، عَ نَشَ عَ مَسٍن، «عَلَ شَ سّرّشّ نَن يِ كِ!»"},{"book":"يَيَ","chapter":"1","verse":"37","text":"عَ قْشِرَبِرّ قِرِنيِيٍ تٌ عَ شُي مّ، عٍ نَشَ بِرَ عِسَ قْشْ رَ."},{"book":"يَيَ","chapter":"1","verse":"38","text":"عِسَ تٌ عَ كٌبٍ رَتٌ، عَ نَشَ عٍ تٌ عَ قْشْ رَ، عَ نَشَ عٍ مَشْرِن، «وٌ مُنسٍ قٍنقٍ؟» عٍ قَن نَشَ عَ يَابِ، «رَبُنِ، عِ يِفِيَشِ مِندٍن؟» عٍ تٌ عَ شِلِ «رَبُنِ»، نَ نَن قَلَشِ عٍ شَ شُي «كَرَ مْشْ»."},{"book":"يَيَ","chapter":"1","verse":"39","text":"عَ نَشَ عَ قَلَ عٍ بّ، «وٌن شّي، وٌ شَ سَ نَ كٌلٌن.» نُنمَرٍ تّمُي نَن نُ عَ رَ. عٍ نَشَ سِفَ نَ يِرٍ كٌلٌندٍ، عٍ قَ لُ عِسَ قّ مَ."},{"book":"يَيَ","chapter":"1","verse":"40","text":"سِمْن ثِيّرِ شُنيَ عَندِرٍ نُ نَ نَ مِشِ قِرِنيِيٍ يَ مَ، نَشٍيٍ يَيَ شَ مَسٍنيِ مّ، عٍ قَ بِرَ عِسَ قْشْ رَ."},{"book":"يَيَ","chapter":"1","verse":"41","text":"عَ نَشَ سِفَ عَ تَارَ يِرٍ كٍرٍن نَ، عَ عَ قَلَ عَ بّ، «مُشُ بَرَ عَل مَسِيهُ تٌ!» نَ نَن قَلَشِ عٍ شَ شُي، «عَلَ شَ مِشِ سُفَندِشِ»."},{"book":"يَيَ","chapter":"1","verse":"42","text":"عَندِرٍ نَشَ ثِيّرِ شَنِن عِسَ يِرٍ. عِسَ تٌ عَ تٌ، عَ نَشَ عَ قَلَ عَ بّ، «يُنُسَ شَ دِ سِمْن نَن عِ رَ، كْنْ عِ شِلِ قَمَ قَلَدٍ كٍقَسِ، نَ نَن نَ كِ ‹ثِيّرِ،› نَشَن وَ مَ عَ قَلَقٍ ‹قَنيٍ›.»"},{"book":"يَيَ","chapter":"1","verse":"43","text":"نَ كُيٍ عِبَ، عِسَ نَشَ نَتّ تٌنفٌ عَ شَ سِفَ فَلِلٍ. عَ تٌ قِلِثُ تٌ، عَ نَشَ عَ قَلَ عَ بّ، «بِرَ ﭑ قْشْ رَ.»"},{"book":"يَيَ","chapter":"1","verse":"44","text":"قِلِثُ، عَندِرٍ، نُن ثِيّرِ بِرِن قِندِ بٍتٍسَيِدَكَيٍ نَن نَ."},{"book":"يَيَ","chapter":"1","verse":"45","text":"قِلِثُ نَشَ سِفَ نَتَنَيّلِ يِرٍ، عَ عَ قَلَ عَ بّ، «مِشِ نَشَن مَ قٍ قَلَشِ مُنسَ نُن نَمِحْنمّيٍ شَ كِتَابُييٍ كُي، مُشُ بَرَ عَ تٌ. عِسَ نَسَرّتِكَ نَن عَ رَ، يُسُقُ شَ دِ!»"},{"book":"يَيَ","chapter":"1","verse":"46","text":"نَتَنَيّلِ نَشَ عَ مَشْرِن، «قٍ قَنيِ ندٍ نْمَ مِنِدٍ نَسَرّتِ؟» قِلِثُ نَشَ عَ يَابِ، «قَ، عِ يّتّ يَتِ شَ عَ تٌ.»"},{"book":"يَيَ","chapter":"1","verse":"47","text":"عِسَ تٌ نَتَنَيّلِ تٌ قَ رَ، عَ نَشَ عَ قَلَ عَ شَ قٍ رَ، «عِسِرَيِلَكَ يَتِ نَن يِ كِ، مَءِقُيَ يٌ مُ نَ نَشَن بْحّ مَ!»"},{"book":"يَيَ","chapter":"1","verse":"48","text":"نَتَنَيّلِ نَشَ عَ مَشْرِن، «عِ ﭑ كٌلٌنشِ دِ؟» عِسَ نَشَ عَ يَابِ، «بٍينُن قِلِثُ شَ عِ شِلِ، عِ تٌ نُ شْرّ بِلِ بُن مَ، ﭑ تَن عِ تٌ نّ.»"},{"book":"يَيَ","chapter":"1","verse":"49","text":"نَتَنَيّلِ نَشَ عَ قَلَ عَ بّ، «كَرَ مْشْ، عِ تَن قِندِشِ عَلَ شَ دِ يَتِ نَن نَ! عِسِرَيِلَ مَنفّ نَن عِ رَ!»"},{"book":"يَيَ","chapter":"1","verse":"50","text":"عِسَ نَشَ عَ قَلَ عَ بّ، «ﭑ تٌ عَ قَلَشِ، عَ ﭑ عِ تٌ نّ شْرّ بِلِ بُن مَ، عِ لَشِ ﭑ نَ نَ قٍ نَن مَ؟ عِ قٍ فبّتّيٍ تٌمَ نّ نَشٍيٍ دَنفِ نَ رَ.»"},{"book":"يَيَ","chapter":"1","verse":"51","text":"عَ مَن نَشَ عَ مَسٍن عَ بّ، «ﭑ شَ عَ قَلَ وٌ بّ عَ نْندِ كِ مَ، وٌ قَمَ نّ كٌورٍ تٌدٍ، عَ رَبِشِ، عَلَ شَ مَلٍكّيٍ نُ تٍ عٍ نُ فٌرٌ عَدَ مَ شَ دِ مَ.»"}]}