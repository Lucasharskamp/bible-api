{"data":[{"book":"Jeremiah","chapter":"28","verse":"1","text":"I lodo hua di ngadau deelaa, i di lima malama o di haa ngadau di madagoaa di King Zedekiah, Hananiah, tama daane Azzur, soukohp mai di waahale Gibeon, ne helekai mai gi di au i lodo di Hale Daumaha. Mee ne helekai mai gi di au i mua nia gau hai mee dabu mo digau dogologo28.1 2 Kings 24.18-20; 2 Kronikel 36.11-13"},{"book":"Jeremiah","chapter":"28","verse":"2","text":"bolo Dimaadua di Gowaa Aamua, dela go di God o Israel gu helekai boloo, “Au gu oho nia mogobuna o di king o Babylonia."},{"book":"Jeremiah","chapter":"28","verse":"3","text":"I lodo nia ngadau e lua, gei Au ga gaamai nia goloo hagalabagau huogodoo o di Hale Daumaha ala ne kae go di King Nebuchadnezzar gi Babylonia."},{"book":"Jeremiah","chapter":"28","verse":"4","text":"Gei Au ga laha mai labelaa di king o Judah go Jehoiachin, tama daane a Jehoiakim, mo digau huogodoo o Judah ala ne lahi gi Babylonia. Uaa, Au gaa oho nia mogobuna o di king o Babylonia. Ma ko Au go Dimaadua ne helekai.”"},{"book":"Jeremiah","chapter":"28","verse":"5","text":"Gei au ga helekai adu gi Hananiah i mua digau hai mee dabu mo digau huogodoo ala e tuu mai i lodo di Hale Daumaha,"},{"book":"Jeremiah","chapter":"28","verse":"6","text":"“E humalia! Au e hiihai bolo Dimaadua ga haga gila aga au helekai, ga gaamai gi muli nia goloo hagalabagau huogodoo ala ne kae gi Babylonia, mo nia daangada huogodoo ala ne lahi galabudi."},{"book":"Jeremiah","chapter":"28","verse":"7","text":"Hagalongo malaa gi agu helekai ala gaa hai adu gi di goe mo digau huogodoo aanei."},{"book":"Jeremiah","chapter":"28","verse":"8","text":"Nia soukohp ala nogo hai nadau helekai kokohp i mua, i mua tau madagoaa, digaula ne kokohp bolo tauwa, tau magamaga, mo tau magi huaidu ga dau mai gi nia henua e logo mo nnenua aamua ala i golo."},{"book":"Jeremiah","chapter":"28","verse":"9","text":"Gei gidaadou ga iloo bolo soukohp dela e kokohp di noho di aumaalia la soukohp e donu dela ne hagau mai i baahi o Dimaadua, maa nnelekai kokohp a maa la ga kila aga.”"},{"book":"Jeremiah","chapter":"28","verse":"10","text":"Nomuli hua, gei Hananiah gaa daa di mee aamo dela i hongo dogu uwa, gaa oho gi daha."},{"book":"Jeremiah","chapter":"28","verse":"11","text":"Gei mee ga helekai aga i mua nia daangada huogodoo aalaa bolo Dimaadua gu helekai boloo, “Deenei dagu hai dela e oho ai di mee aamo a di King Nebuchadnezzar dela guu wanga gi hongo nia uwa o nia henua huogodoo. Gei Mee gaa hai di mee deenei i lodo nia ngadau e lua.” Gei au ga hagatanga gaa hana."},{"book":"Jeremiah","chapter":"28","verse":"12","text":"Dahi madagoaa hua i muli di mee deenei, Dimaadua ga helekai mai"},{"book":"Jeremiah","chapter":"28","verse":"13","text":"bolo au gii hana gi helekai gi Hananiah, “Dimaadua gu helekai, holongo goe e mee di oho di mee aamo dela ne hai gi nia laagau, gei Mee gaa hai dana mee aamo e hai gi nia baalanga e pono di lohongo o di mee aamo laagau."},{"book":"Jeremiah","chapter":"28","verse":"14","text":"Dimaadua di Gowaa Aamua, dela go di God o Israel, gu helekai bolo Ia ga hagauda di mee aamo deenei gi hongo nia uwa o nia henua huogodoo, digaula gaa hege gi di King Nebuchadnezzar di king o Babylonia. Dimaadua gu hagamaanadu labelaa bolo nia manu lodo geinga gii hege labelaa gi Nebuchadnezzar.”"},{"book":"Jeremiah","chapter":"28","verse":"15","text":"Gei au ga hagi anga gi Hananiah nia mee aanei, mo di helekai adu labelaa gi mee boloo, “Hananiah, hagalongo mai! Dimaadua digi hagau ina mai goe, gei goe guu hai nia daangada gi haga donu ina au helekai tilikai."},{"book":"Jeremiah","chapter":"28","verse":"16","text":"Malaa Dimaadua gu helekai bolo Ia gaa daa goe gi daha mo henuailala. I mua di hagaodi o di ngadau deenei, goe gaa made, idimaa goe gu agoago gi nia daangada gi de hagalongo ang gi Dimaadua.”"},{"book":"Jeremiah","chapter":"28","verse":"17","text":"Hananiah guu made i di hidu malama o di ngadau hua deelaa."}]}