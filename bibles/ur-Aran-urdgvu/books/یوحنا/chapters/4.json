{"data":[{"book":"یوحنا","chapter":"4","verse":"1","text":"فریسیوں کو اطلاع ملی کہ عیسیٰ یحییٰ کی نسبت زیادہ شاگرد بنا رہا اور لوگوں کو بپتسمہ دے رہا ہے،"},{"book":"یوحنا","chapter":"4","verse":"2","text":"حالانکہ وہ خود بپتسمہ نہیں دیتا تھا بلکہ اُس کے شاگرد۔"},{"book":"یوحنا","chapter":"4","verse":"3","text":"جب خداوند عیسیٰ کو یہ بات معلوم ہوئی تو وہ یہودیہ کو چھوڑ کر گلیل کو واپس چلا گیا۔"},{"book":"یوحنا","chapter":"4","verse":"4","text":"وہاں پہنچنے کے لئے اُسے سامریہ میں سے گزرنا تھا۔"},{"book":"یوحنا","chapter":"4","verse":"5","text":"چلتے چلتے وہ ایک شہر کے پاس پہنچ گیا جس کا نام سوخار تھا۔ یہ اُس زمین کے قریب تھا جو یعقوب نے اپنے بیٹے یوسف کو دی تھی۔"},{"book":"یوحنا","chapter":"4","verse":"6","text":"وہاں یعقوب کا کنواں تھا۔ عیسیٰ سفر سے تھک گیا تھا، اِس لئے وہ کنوئیں پر بیٹھ گیا۔ دوپہر کے تقریباً بارہ بج گئے تھے۔"},{"book":"یوحنا","chapter":"4","verse":"7","text":"ایک سامری عورت پانی بھرنے آئی۔ عیسیٰ نے اُس سے کہا، ”مجھے ذرا پانی پلا۔“"},{"book":"یوحنا","chapter":"4","verse":"8","text":"(اُس کے شاگرد کھانا خریدنے کے لئے شہر گئے ہوئے تھے۔)"},{"book":"یوحنا","chapter":"4","verse":"9","text":"سامری عورت نے تعجب کیا، کیونکہ یہودی سامریوں کے ساتھ تعلق رکھنے سے انکار کرتے ہیں۔ اُس نے کہا، ”آپ تو یہودی ہیں، اور مَیں سامری عورت ہوں۔ آپ کس طرح مجھ سے پانی پلانے کی درخواست کر سکتے ہیں؟“"},{"book":"یوحنا","chapter":"4","verse":"10","text":"عیسیٰ نے جواب دیا، ”اگر تُو اُس بخشش سے واقف ہوتی جو اللہ تجھ کو دینا چاہتا ہے اور تُو اُسے جانتی جو تجھ سے پانی مانگ رہا ہے تو تُو اُس سے مانگتی اور وہ تجھے زندگی کا پانی دیتا۔“"},{"book":"یوحنا","chapter":"4","verse":"11","text":"خاتون نے کہا، ”خداوند، آپ کے پاس تو بالٹی نہیں ہے اور یہ کنواں گہرا ہے۔ آپ کو زندگی کا یہ پانی کہاں سے ملا؟"},{"book":"یوحنا","chapter":"4","verse":"12","text":"کیا آپ ہمارے باپ یعقوب سے بڑے ہیں جس نے ہمیں یہ کنواں دیا اور جو خود بھی اپنے بیٹوں اور ریوڑوں سمیت اُس کے پانی سے لطف اندوز ہوا؟“"},{"book":"یوحنا","chapter":"4","verse":"13","text":"عیسیٰ نے جواب دیا، ”جو بھی اِس پانی میں سے پیئے اُسے دوبارہ پیاس لگے گی۔"},{"book":"یوحنا","chapter":"4","verse":"14","text":"لیکن جسے مَیں پانی پلا دوں اُسے بعد میں کبھی بھی پیاس نہیں لگے گی۔ بلکہ جو پانی مَیں اُسے دوں گا وہ اُس میں ایک چشمہ بن جائے گا جس سے پانی پھوٹ کر ابدی زندگی مہیا کرے گا۔“"},{"book":"یوحنا","chapter":"4","verse":"15","text":"عورت نے اُس سے کہا، ”خداوند، مجھے یہ پانی پلا دیں۔ پھر مجھے کبھی بھی پیاس نہیں لگے گی اور مجھے بار بار یہاں آ کر پانی بھرنا نہیں پڑے گا۔“"},{"book":"یوحنا","chapter":"4","verse":"16","text":"عیسیٰ نے کہا، ”جا، اپنے خاوند کو بُلا لا۔“"},{"book":"یوحنا","chapter":"4","verse":"17","text":"عورت نے جواب دیا، ”میرا کوئی خاوند نہیں ہے۔“"},{"book":"یوحنا","chapter":"4","verse":"18","text":"کیونکہ تیری شادی پانچ مردوں سے ہو چکی ہے اور جس آدمی کے ساتھ تُو اب رہ رہی ہے وہ تیرا شوہر نہیں ہے۔ تیری بات بالکل درست ہے۔“"},{"book":"یوحنا","chapter":"4","verse":"19","text":"عورت نے کہا، ”خداوند، مَیں دیکھتی ہوں کہ آپ نبی ہیں۔"},{"book":"یوحنا","chapter":"4","verse":"20","text":"ہمارے باپ دادا تو اِسی پہاڑ پر عبادت کرتے تھے جبکہ آپ یہودی لوگ اصرار کرتے ہیں کہ یروشلم وہ مرکز ہے جہاں ہمیں عبادت کرنی ہے۔“"},{"book":"یوحنا","chapter":"4","verse":"21","text":"عیسیٰ نے جواب دیا، ”اے خاتون، یقین جان کہ وہ وقت آئے گا جب تم نہ تو اِس پہاڑ پر باپ کی عبادت کرو گے، نہ یروشلم میں۔"},{"book":"یوحنا","chapter":"4","verse":"22","text":"تم سامری اُس کی پرستش کرتے ہو جسے نہیں جانتے۔ اِس کے مقابلے میں ہم اُس کی پرستش کرتے ہیں جسے جانتے ہیں، کیونکہ نجات یہودیوں میں سے ہے۔"},{"book":"یوحنا","chapter":"4","verse":"23","text":"لیکن وہ وقت آ رہا ہے بلکہ پہنچ چکا ہے جب حقیقی پرستار روح اور سچائی سے باپ کی پرستش کریں گے، کیونکہ باپ ایسے ہی پرستار چاہتا ہے۔"},{"book":"یوحنا","chapter":"4","verse":"24","text":"اللہ روح ہے، اِس لئے لازم ہے کہ اُس کے پرستار روح اور سچائی سے اُس کی پرستش کریں۔“"},{"book":"یوحنا","chapter":"4","verse":"25","text":"عورت نے اُس سے کہا، ”مجھے معلوم ہے کہ مسیح یعنی مسح کیا ہوا شخص آ رہا ہے۔ جب وہ آئے گا تو ہمیں سب کچھ بتا دے گا۔“"},{"book":"یوحنا","chapter":"4","verse":"26","text":"اِس پر عیسیٰ نے اُسے بتایا، ”مَیں ہی مسیح ہوں جو تیرے ساتھ بات کر رہا ہوں۔“"},{"book":"یوحنا","chapter":"4","verse":"27","text":"اُسی لمحے شاگرد پہنچ گئے۔ اُنہوں نے جب دیکھا کہ عیسیٰ ایک عورت سے بات کر رہا ہے تو تعجب کیا۔ لیکن کسی نے پوچھنے کی جرأت نہ کی کہ ”آپ کیا چاہتے ہیں؟“ یا ”آپ اِس عورت سے کیوں باتیں کر رہے ہیں؟“"},{"book":"یوحنا","chapter":"4","verse":"28","text":"عورت اپنا گھڑا چھوڑ کر شہر میں چلی گئی اور وہاں لوگوں سے کہنے لگی،"},{"book":"یوحنا","chapter":"4","verse":"29","text":"”آؤ، ایک آدمی کو دیکھو جس نے مجھے سب کچھ بتا دیا ہے جو مَیں نے کیا ہے۔ وہ مسیح تو نہیں ہے؟“"},{"book":"یوحنا","chapter":"4","verse":"30","text":"چنانچہ وہ شہر سے نکل کر عیسیٰ کے پاس آئے۔"},{"book":"یوحنا","chapter":"4","verse":"31","text":"اِتنے میں شاگرد زور دے کر عیسیٰ سے کہنے لگے، ”اُستاد، کچھ کھانا کھا لیں۔“"},{"book":"یوحنا","chapter":"4","verse":"32","text":"لیکن اُس نے جواب دیا، ”میرے پاس کھانے کی ایسی چیز ہے جس سے تم واقف نہیں ہو۔“"},{"book":"یوحنا","chapter":"4","verse":"33","text":"شاگرد آپس میں کہنے لگے، ”کیا کوئی اُس کے پاس کھانا لے کر آیا؟“"},{"book":"یوحنا","chapter":"4","verse":"34","text":"لیکن عیسیٰ نے اُن سے کہا، ”میرا کھانا یہ ہے کہ اُس کی مرضی پوری کروں جس نے مجھے بھیجا ہے اور اُس کا کام تکمیل تک پہنچاؤں۔"},{"book":"یوحنا","chapter":"4","verse":"35","text":"تم تو خود کہتے ہو، ’مزید چار مہینے تک فصل پک جائے گی۔‘ لیکن مَیں تم کو بتاتا ہوں، اپنی نظر اُٹھا کر کھیتوں پر غور کرو۔ فصل پک گئی ہے اور کٹائی کے لئے تیار ہے۔"},{"book":"یوحنا","chapter":"4","verse":"36","text":"فصل کی کٹائی شروع ہو چکی ہے۔ کٹائی کرنے والے کو مزدوری مل رہی ہے اور وہ فصل کو ابدی زندگی کے لئے جمع کر رہا ہے تاکہ بیج بونے والا اور کٹائی کرنے والا دونوں مل کر خوشی منا سکیں۔"},{"book":"یوحنا","chapter":"4","verse":"37","text":"یوں یہ کہاوت درست ثابت ہو جاتی ہے کہ ’ایک بیج بوتا اور دوسرا فصل کاٹتا ہے۔‘"},{"book":"یوحنا","chapter":"4","verse":"38","text":"مَیں نے تم کو اُس فصل کی کٹائی کرنے کے لئے بھیج دیا ہے جسے تیار کرنے کے لئے تم نے محنت نہیں کی۔ اَوروں نے خوب محنت کی ہے اور تم اِس سے فائدہ اُٹھا کر فصل جمع کر سکتے ہو۔“"},{"book":"یوحنا","chapter":"4","verse":"39","text":"اُس شہر کے بہت سے سامری عیسیٰ پر ایمان لائے۔ وجہ یہ تھی کہ اُس عورت نے اُس کے بارے میں یہ گواہی دی تھی، ”اُس نے مجھے سب کچھ بتا دیا جو مَیں نے کیا ہے۔“"},{"book":"یوحنا","chapter":"4","verse":"40","text":"جب وہ اُس کے پاس آئے تو اُنہوں نے منت کی، ”ہمارے پاس ٹھہریں۔“ چنانچہ وہ دو دن وہاں رہا۔"},{"book":"یوحنا","chapter":"4","verse":"41","text":"اور اُس کی باتیں سن کر مزید بہت سے لوگ ایمان لائے۔"},{"book":"یوحنا","chapter":"4","verse":"42","text":"اُنہوں نے عورت سے کہا، ”اب ہم تیری باتوں کی بنا پر ایمان نہیں رکھتے بلکہ اِس لئے کہ ہم نے خود سن اور جان لیا ہے کہ واقعی دنیا کا نجات دہندہ یہی ہے۔“"},{"book":"یوحنا","chapter":"4","verse":"43","text":"وہاں دو دن گزارنے کے بعد عیسیٰ گلیل کو چلا گیا۔"},{"book":"یوحنا","chapter":"4","verse":"44","text":"اُس نے خود گواہی دے کر کہا تھا کہ نبی کی اُس کے اپنے وطن میں عزت نہیں ہوتی۔"},{"book":"یوحنا","chapter":"4","verse":"45","text":"اب جب وہ گلیل پہنچا تو مقامی لوگوں نے اُسے خوش آمدید کہا، کیونکہ وہ فسح کی عید منانے کے لئے یروشلم آئے تھے اور اُنہوں نے سب کچھ دیکھا جو عیسیٰ نے وہاں کیا تھا۔"},{"book":"یوحنا","chapter":"4","verse":"46","text":"پھر وہ دوبارہ قانا میں آیا جہاں اُس نے پانی کو مَے میں بدل دیا تھا۔ اُس علاقے میں ایک شاہی افسر تھا جس کا بیٹا کفرنحوم میں بیمار پڑا تھا۔"},{"book":"یوحنا","chapter":"4","verse":"47","text":"جب اُسے اطلاع ملی کہ عیسیٰ یہودیہ سے گلیل پہنچ گیا ہے تو وہ اُس کے پاس گیا اور گزارش کی، ”قانا سے میرے پاس آ کر میرے بیٹے کو شفا دیں، کیونکہ وہ مرنے کو ہے۔“"},{"book":"یوحنا","chapter":"4","verse":"48","text":"عیسیٰ نے اُس سے کہا، ”جب تک تم لوگ الٰہی نشان اور معجزے نہیں دیکھتے ایمان نہیں لاتے۔“"},{"book":"یوحنا","chapter":"4","verse":"49","text":"شاہی افسر نے کہا، ”خداوند آئیں، اِس سے پہلے کہ میرا لڑکا مر جائے۔“"},{"book":"یوحنا","chapter":"4","verse":"50","text":"عیسیٰ نے جواب دیا، ”جا، تیرا بیٹا زندہ رہے گا۔“"},{"book":"یوحنا","chapter":"4","verse":"51","text":"وہ ابھی راستے میں تھا کہ اُس کے نوکر اُس سے ملے۔ اُنہوں نے اُسے اطلاع دی کہ بیٹا زندہ ہے۔"},{"book":"یوحنا","chapter":"4","verse":"52","text":"اُس نے اُن سے پوچھ گچھ کی کہ اُس کی طبیعت کس وقت سے بہتر ہونے لگی تھی۔ اُنہوں نے جواب دیا، ”بخار کل دوپہر ایک بجے اُتر گیا۔“"},{"book":"یوحنا","chapter":"4","verse":"53","text":"پھر باپ نے جان لیا کہ اُسی وقت عیسیٰ نے اُسے بتایا تھا، ”تمہارا بیٹا زندہ رہے گا۔“ اور وہ اپنے پورے گھرانے سمیت اُس پر ایمان لایا۔"},{"book":"یوحنا","chapter":"4","verse":"54","text":"یوں عیسیٰ نے اپنا دوسرا الٰہی نشان اُس وقت دکھایا جب وہ یہودیہ سے گلیل میں آیا تھا۔"}]}