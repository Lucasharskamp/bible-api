{"data":[{"book":"مزامیر","chapter":"26","verse":"1","text":"ای خداوند، به داد من برس، زیرا در کمال صداقت رفتار می‌کنم و توکل راسخ به تو دارم."},{"book":"مزامیر","chapter":"26","verse":"2","text":"خداوندا، مرا بیازما. فکر و دل مرا تفتیش کن و پاک ساز؛"},{"book":"مزامیر","chapter":"26","verse":"3","text":"زیرا محبت تو را در نظر دارم و وفاداری تو را شعار زندگی خود کرده‌ام."},{"book":"مزامیر","chapter":"26","verse":"4","text":"با مردان نادرست همنشین نمی‌شوم و با اشخاص ریاکار رفت و آمد نمی‌کنم."},{"book":"مزامیر","chapter":"26","verse":"5","text":"از بدکاران نفرت دارم و با شریران معاشرت نمی‌کنم."},{"book":"مزامیر","chapter":"26","verse":"6","text":"دستهای خود را خواهم شست تا نشان دهم که بی‌گناهم، سپس مذبح تو را طواف خواهم کرد."},{"book":"مزامیر","chapter":"26","verse":"7","text":"آنگاه با سراییدن سرود شکرگزاری کارهای شگفت‌انگیز تو را به همه خبر خواهم داد."},{"book":"مزامیر","chapter":"26","verse":"8","text":"خداوندا، خانهٔ تو را که حضور پرجلالت در آنجاست، دوست می‌دارم."},{"book":"مزامیر","chapter":"26","verse":"9-10","text":"پس با من مانند بدکاران و قاتلان رفتار نکن که رشوه می‌دهند و خون مردم را می‌ریزند."},{"book":"مزامیر","chapter":"26","verse":"11","text":"اما من راستی را پیشه کرده‌ام؛ بر من رحم کن و مرا نجات ده."},{"book":"مزامیر","chapter":"26","verse":"12","text":"خداوند را در حضور مردم سپاس خواهم گفت، زیرا مرا از خطر رهانیده است."}]}