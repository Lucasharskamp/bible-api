{"data":[{"book":"Sinthongei","chapter":"17","verse":"1","text":"Paul le Silas hah Amphipolis le Apollonia an khêla. Thessalonika an tunga. Mahan Judangei Synagog taka ava oma."},{"book":"Sinthongei","chapter":"17","verse":"2","text":"Paul'n a tho ngâi balam anghan an kôm a lûta, sabbathnia voithum Pathien lekhabu renga asân a sûtpuiin,"},{"book":"Sinthongei","chapter":"17","verse":"3","text":"Messiah chu dûktonga thina renga ânthoinôk rang piel ani ti a rilminthâra, a minlang ngâia, “Hi Jisua, nin lâia ku phuong hih Messiah ani,” a ti sa ngâi."},{"book":"Sinthongei","chapter":"17","verse":"4","text":"An lâia senkhat chu Paul thurchi misîr hah an iema, Paul le Silas hah an jôm zoia; nupang ruoipu tamtak le Pathiena inbei mi Greek mipuingei lehan."},{"book":"Sinthongei","chapter":"17","verse":"5","text":"Hannirese Judangei han an narsa, lamliena thaboi pâlngei hah an tuonga, mipui an koibûma, khopuilien pumpui bâiinkham chara, Paul le Silas hah loko makunga tuong rang bôkin Jason in an hong lûtkhuma."},{"book":"Sinthongei","chapter":"17","verse":"6","text":"Hannirese, an manloi lehan chu, Jason le iempu senkhatngei hah khopuilien ulienngei makunga an hong kainâl ngeia, an inieka. “Hi mingei hin muntina bâiinkhamna an sin ngâi! atûna hin ei khopuiliena an hong ani."},{"book":"Sinthongei","chapter":"17","verse":"7","text":"Jason hin a ina a lei mintung ngei ngâia. Hi ngei hin, a riming Jisua, Rêng dang aom tiin Caesar balam an siet ngâi,” an tia."},{"book":"Sinthongei","chapter":"17","verse":"8","text":"Ma chong hah an rietin chu mipui le khopuilien ulienngei hah bâiinkhamin an om zoia."},{"book":"Sinthongei","chapter":"17","verse":"9","text":"Khopui ulienngeiin Jason le a champuingei hah sum anâng dôr an pêka, an mojôk ngei zoi ani."},{"book":"Sinthongei","chapter":"17","verse":"10","text":"Hanchu, iempungeiin hani jân ahongni lechu Paul le Silas hah Berea khopuia an min se ngei kelena, an tungin chu Judangei Synagog an lûta."},{"book":"Sinthongei","chapter":"17","verse":"11","text":"Ma taka mingei kai chu Thessalonika mingei nêkin chu an mulungrîl ân ong uola. Thurchi hah atui takin an rangâia, Paul thurchi misîr hah adik le dikloi rietna rangin nîngtin Pathien lekhabu an inchu ngâia."},{"book":"Sinthongei","chapter":"17","verse":"12","text":"Ha ngei lâia mi tamtakin an iem zoia, Greek nupang mirit om tamtak le pasal tamtak khomin an iem zoi."},{"book":"Sinthongei","chapter":"17","verse":"13","text":"Hannirese Thessalonika Judangei han, Paul'n Berea khopuia khom Pathien thurchi a misîr ti an riet lechu mahan khom an va sea, mipuingei an mohôka; bâi an inkhâm char zoi."},{"book":"Sinthongei","chapter":"17","verse":"14","text":"Iempungeiin tuipui dênin se rangin Paul hah an tîra, Silas le Timothy chu an la oma."},{"book":"Sinthongei","chapter":"17","verse":"15","text":"Paul juong thak ngei han Athens dênin an juong thaka; Silas le Timothy kôm han innota a kôma se ranga Paul chongbê chôiin an kîr nôk zoi."},{"book":"Sinthongei","chapter":"17","verse":"16","text":"Paul'n Athens taka anni hah a lei ngâk lâiin ha khopuilien hah mirmilngeia sip ani ti a mûn chu a mulung a minna oka."},{"book":"Sinthongei","chapter":"17","verse":"17","text":"Masikin Synagog'a Judangei le Jentailngei, Pathien biek ngei hah a dem ngâia; mipui intûpna muna khom mataka omngei ngân chu nîngtin an injêk ngâi."},{"book":"Sinthongei","chapter":"17","verse":"18","text":"Epicurean le Stoic minchupungei lâia khomin an inkhalpuia. Senkhat chu, “Hi mûr thiempa hin imo misîr rang a bôk hi?” an tia. Adangngeiin chu, “Ram dang pathienngei chong a misîr rang ani hi,” Paul, Jisua le inthoinôkna.17:18: Jisua le inthoinôkna: Greek chongin nupang rokôknân chu, “inthoinôkna” hi pathien nupang ngei riming riet thei ani.  misîr sika ani."},{"book":"Sinthongei","chapter":"17","verse":"19","text":"Masikin Paul hah a koia, roijêkna Areopagus han an tuonga; a kôm “Hi minchuna thar ni misîr ngâi hi a riet kin nuom."},{"book":"Sinthongei","chapter":"17","verse":"20","text":"Ni misîr kin riet ngei hih la riet ngâi makme; itina mo ani a riet kin nuom,” an tia."},{"book":"Sinthongei","chapter":"17","verse":"21","text":"(Athens khopui mi murdi le ramdangmingei ajuong omngei khomin an zora dôn murdi neinun thar misîrna le rangâina mang an nuom sikin)."},{"book":"Sinthongei","chapter":"17","verse":"22","text":"Paul hah roijêkna Areopagus moton taka ândinga, “Nangni Athens mingei, lamtina sakhuo mi tatak nin ni ti ki riet."},{"book":"Sinthongei","chapter":"17","verse":"23","text":"Nin khopuilien sûnga ka chai malamin chubai nin mûk ngâi ngei ke ena; mâichâm inkhat, ‘Rietloi pathien ta rang,’ tia ânziek ku mua. Nin rietloi chubai nin mûk tit ngâi hah atûna nangni ki misîr pe hih ani."},{"book":"Sinthongei","chapter":"17","verse":"24","text":"17:24,25: 1 Rêng 8:27; Isa 42:5; Sin 7:48 Pathien'n rammuol le asûnga neinunngei murdi sinpu chu pilchung le invân Pumapa ani sikin kuta sin in ngeia om ngâi mak."},{"book":"Sinthongei","chapter":"17","verse":"25","text":"Miriem ei sem rang neinun ite khom insam mak. Ama ngêt han hah ngei nâm kôma ringna ngei, phûk ngei le mitin kôma neinunngei nâm a pêkpu ani uol."},{"book":"Sinthongei","chapter":"17","verse":"26","text":"Rammuol pumpuia om rangin, mi inkhat renga jâttin a sina. An ta rang zorangei a khit pe ngeia, an omna rang rikung a khangpe ngeia."},{"book":"Sinthongei","chapter":"17","verse":"27","text":"Ma hih a thona abi chu ama an ena, an zonga an mu theina ranga ani. Adiktakin, Pathien chu tute renga la uol mak."},{"book":"Sinthongei","chapter":"17","verse":"28","text":"Mi senkhatin an ti anghan,"},{"book":"Sinthongei","chapter":"17","verse":"29","text":"Pathien nâingei ei nin chu, Pathien chu rângkachak mini, sumin mini, lungin mini, miriem kut thiem le mindonna mirimil an sin ngâi anga han om rang tetên ei bôk rang nimak."},{"book":"Sinthongei","chapter":"17","verse":"30","text":"Pathien'n ama ei riet mâna ngei kai chu rietloi om a tho ngâia; aniatachu, atûn chu ramtina mi murdi sietna renga inhei rangin chong a pêk zoi."},{"book":"Sinthongei","chapter":"17","verse":"31","text":"Nikhuo a khita, ha nia han a mi phunpu hah rammuola mi murdi ngei roi adiktakin jêk atih. Ma chong ha chu Pathien'n ama hah thina renga kaithoiin mi murdi kôm a min riet zoi,” a tia."},{"book":"Sinthongei","chapter":"17","verse":"32","text":"Thina renga inthoinôk roi an riet lechu senkhatin an munuisana; senkhat nôkin chu, “Hi chong hi no kôm renga la rangâi nôk kin nuom,” an tia."},{"book":"Sinthongei","chapter":"17","verse":"33","text":"Male Paul a mâk ngeia."},{"book":"Sinthongei","chapter":"17","verse":"34","text":"Mi senkhat chu a tieng an kop tita male an iem zoia. Ha ngei lâia senkhat chu, Areopagus roijêkpu pâla mi Dionysius le nupang inkhat a riming Damaris le midang ngei an ni."}]}