{"data":[{"book":"2. kirje Timoteukselle","chapter":"1","verse":"1","text":"Lähettäjä: Paavali, Jeesuksen Kristuksen apostoli, jonka Jumala on lähettänyt julistamaan sanomaa ikuisesta elämästä. Sen Jumala on luvannut kaikille, jotka uskovat Jeesukseen."},{"book":"2. kirje Timoteukselle","chapter":"1","verse":"2","text":"Vastaanottaja: Timoteus, rakas poikani."},{"book":"2. kirje Timoteukselle","chapter":"1","verse":"3","text":"Olen kiittänyt Jumalaa sinusta, Timoteus. Rukoilen joka päivä puolestasi ja öisinkin pyydän usein, että Jumala oikein runsaasti siunaisi sinua. Hän on sekä esi-isieni Jumala että minun Jumalani, ja elämäni tärkein asia on hänen tahtonsa noudattaminen."},{"book":"2. kirje Timoteukselle","chapter":"1","verse":"4","text":"Tulisin hyvin iloiseksi, jos saisin nähdä sinut. Muistan, miten itkit erotessamme."},{"book":"2. kirje Timoteukselle","chapter":"1","verse":"5","text":"Tiedän, että olet uskossasi yhtä vilpitön kuin isoäitisi Loois ja äitisi Eunike. Uskon, että luotat vielä Herraan niin kuin ennenkin."},{"book":"2. kirje Timoteukselle","chapter":"1","verse":"6","text":"Siksi muistutan sinua: käytä sitä Jumalan armolahjaa, jonka sait, kun panin käteni päällesi ja siunasin sinut."},{"book":"2. kirje Timoteukselle","chapter":"1","verse":"7","text":"Pyhä Henki, jonka Jumala on sinulle antanut, ei halua meidän elävän pelon vallassa, sillä hän on voiman, rakkauden ja kurinalaisuuden Henki."},{"book":"2. kirje Timoteukselle","chapter":"1","verse":"8","text":"Jumalan voima saa aikaan sen, ettet pelkää puhua Herrasta etkä tunnustaa minua ystäväksesi, vaikka olenkin nyt vankilassa Kristuksen tähden. Olet valmis kärsimään kanssani ilosanoman puolesta, ja Herra antaa sinulle siihen voimaa."},{"book":"2. kirje Timoteukselle","chapter":"1","verse":"9","text":"Hänhän meidät pelastikin ja valitsi tähän pyhään tehtävään. Emme me sitä ansainneet, mutta hän oli suunnitellut näin jo ennen maailman luomista, koska rakastaa meitä."},{"book":"2. kirje Timoteukselle","chapter":"1","verse":"10","text":"Sen tähden hän lähetti Vapahtajamme Jeesuksen Kristuksen, joka voitti kuoleman ja avasi ihmisille tien ikuiseen elämään – uskon tien."},{"book":"2. kirje Timoteukselle","chapter":"1","verse":"11","text":"Minut Jumala on valinnut apostoliksi julistamaan pakanoille ilosanomaa Jeesuksesta ja opettamaan heitä."},{"book":"2. kirje Timoteukselle","chapter":"1","verse":"12","text":"Tämän vuoksi olen joutunut vankilaankin enkä sitä häpeä. Tunnen hänet, johon uskon. Olen varma, että Kristus pystyy paluuseensa asti pitämään tallessa kaiken, mitä on antanut hoitooni."},{"book":"2. kirje Timoteukselle","chapter":"1","verse":"13","text":"Pidä tiukasti kiinni totuudesta sellaisena kuin olen sen sinulle opettanut ja ennen kaikkea siitä uskosta ja rakkaudesta, jotka saat Jeesukselta.1:13 Sananmukaisesti: »joka on Kristuksessa Jeesuksessa»."},{"book":"2. kirje Timoteukselle","chapter":"1","verse":"14","text":"Säilytä Pyhän Hengen avulla se, mitä Jumala on sinulle uskonut."},{"book":"2. kirje Timoteukselle","chapter":"1","verse":"15","text":"Kuten tiedät, kaikki ne kristityt, jotka tulivat tänne Vähästä-Aasiasta, ovat jättäneet minut – jopa Fygelus ja Hermogenes."},{"book":"2. kirje Timoteukselle","chapter":"1","verse":"16","text":"Herra siunatkoon Onesiforusta ja koko hänen perhettään, sillä hän on usein käynyt tapaamassa ja rohkaisemassa minua. Hänen käyntinsä ovat olleet virkistäviä kuin raikas tuulenhenkäys. Hän ei ole koskaan hävennyt sitä, että olen vankilassa."},{"book":"2. kirje Timoteukselle","chapter":"1","verse":"17","text":"Kun hän tuli Roomaan, hän etsi minua kaikkialta ja löysi minut sitten lopulta täältä."},{"book":"2. kirje Timoteukselle","chapter":"1","verse":"18","text":"Toivon, että Herra palkitsee hänet, kun kerran palaa. Sinä itse tiedät parhaiten, miten paljon hän auttoi minua Efesossa."}]}