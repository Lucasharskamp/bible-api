{"data":[{"book":"1 Mose","chapter":"16","verse":"1","text":"Saa bere no, na Sarai nwoo ɔba mmaa Abram ɛ. Na ɔwɔ Misraimni abaawa bi a wɔfrɛ no Hagar;"},{"book":"1 Mose","chapter":"16","verse":"2","text":"enti Sarai ka kyerɛɛ Abram se, “Wo ara wunim sɛ Awurade ama mayɛ obonin; manwo ɔba! Mesrɛ wo, kɔ na wo ne mʼabaawa Hagar nkɔda; ebia ɛnam ne so na manya mma.”"},{"book":"1 Mose","chapter":"16","verse":"3","text":"Abram tenaa Kanaan asase so mfe du akyi no, ne yere Sarai de Misraimni abaawa Hagar no kɔmaa ne kunu no sɛ ɔnware no."},{"book":"1 Mose","chapter":"16","verse":"4","text":"Abram ne Hagar dae, na onyinsɛnee."},{"book":"1 Mose","chapter":"16","verse":"5","text":"Enti Sarai ka kyerɛɛ Abram se, “Saa ɔhaw a aba me so yi nyinaa fi wo! Mede mʼabaawa maa wo; afei a wahu sɛ wanyinsɛn no nti, otiatia mʼanim. Awurade mmu me ne wo ntam atɛn.”"},{"book":"1 Mose","chapter":"16","verse":"6","text":"Nanso Abram ka kyerɛɛ Sarai se, “Ɔyɛ wʼabaawa. Nea wopɛ sɛ wode yɛ no biara, fa yɛ no.” Efi saa bere no, Sarai tan nʼabaawa Hagar ani ma oguan fii ne nkyɛn."},{"book":"1 Mose","chapter":"16","verse":"7","text":"Awurade bɔfo huu Hagar wɔ nsu aniwa bi ho wɔ sare no so. Na saa nsu aniwa no da ɔkwan a ɛkɔ kurow bi a wɔfrɛ no Sur no nkyɛn."},{"book":"1 Mose","chapter":"16","verse":"8","text":"Ɔbɔfo no bisaa Hagar se, “Sarai abaawa Hagar, wufi he, na worekɔ he?”"},{"book":"1 Mose","chapter":"16","verse":"9","text":"Na Awurade bɔfo no ka kyerɛɛ Hagar se, “San kɔ wʼawuraa no nkyɛn, na kɔbrɛ wo ho ase ma no.”"},{"book":"1 Mose","chapter":"16","verse":"10","text":"Ɔbɔfo no ka kaa ho se, “Mɛma wʼase afɛe a, wɔkan a ɛnyɛ yiye.”"},{"book":"1 Mose","chapter":"16","verse":"11","text":"Awurade bɔfo no san ka kyerɛɛ Hagar se,"},{"book":"1 Mose","chapter":"16","verse":"12","text":"Ɔbɛyɛ sɛ sare so afurum."},{"book":"1 Mose","chapter":"16","verse":"13","text":"Eyi akyi no ɔkae se, “Mahu Nea ohu me.” Ɛno nti, ɔde din El-Roi a ase ne “Onyankopɔn a ohu me” no too no."},{"book":"1 Mose","chapter":"16","verse":"14","text":"Ɛno nti na wɔfrɛ nsu aniwa no se Beer-Lahai-Roi a ase ne “Onyankopɔn Teasefo a ohu me abura.” Ɛda Kades ne Bered ntam besi nnɛ."},{"book":"1 Mose","chapter":"16","verse":"15","text":"Enti Hagar woo ɔbabarima maa Abram. Abram too abofra no din Ismael."},{"book":"1 Mose","chapter":"16","verse":"16","text":"Hagar woo Ismael no, na Abram adi mfe aduɔwɔtwe asia."}]}