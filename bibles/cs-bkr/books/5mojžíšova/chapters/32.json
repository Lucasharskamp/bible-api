{"data":[{"book":"5 Mojžíšova","chapter":"32","verse":"1","text":"Pozorujte nebesa a mluviti budu, poslyš i země výmluvností úst mých."},{"book":"5 Mojžíšova","chapter":"32","verse":"2","text":"Sstupiž jako déšť naučení mé, spadniž jako rosa výmluvnost má, jako tichý déšť na mladistvou trávu, a jako příval na odrostlou bylinu,"},{"book":"5 Mojžíšova","chapter":"32","verse":"3","text":"Nebo jméno Hospodinovo slaviti budu. Vzdejtež velebnost Bohu našemu,"},{"book":"5 Mojžíšova","chapter":"32","verse":"4","text":"Skále té, jejíž skutkové jsou dokonalí, nebo všecky cesty jeho jsou spravedlivé. Bůh silný, pravdomluvný, a není nepravosti v něm, spravedlivý a přímý jest."},{"book":"5 Mojžíšova","chapter":"32","verse":"5","text":"Ale pokolení převrácené a zavilé zpronevěřilo se jemu mrzkostí vlastní svou, jakáž vzdálena jest od synů jeho."},{"book":"5 Mojžíšova","chapter":"32","verse":"6","text":"Tím-liž jste se odplacovati měli Hospodinu, lide bláznivý a nemoudrý? Zdaliž on není otec tvůj, kterýž tě sobě dobyl? On učinil tebe a utvrdil tě."},{"book":"5 Mojžíšova","chapter":"32","verse":"7","text":"Rozpomeň se na dny staré, považte let každého věku; vzeptej se otce svého, a oznámí tobě, starců svých, a povědí tobě."},{"book":"5 Mojžíšova","chapter":"32","verse":"8","text":"Když dědictví rozděloval Nejvyšší národům, když rozsadil syny Adamovy, rozměřil meze národům vedlé počtu synů Izraelských."},{"book":"5 Mojžíšova","chapter":"32","verse":"9","text":"Nebo díl Hospodinův jest lid jeho, Jákob provazec dědictví jeho."},{"book":"5 Mojžíšova","chapter":"32","verse":"10","text":"Nalezl jej v zemi pusté, a na poušti veliké a hrozné; vůkol vedl jej, vyučil jej, a ostříhal ho, jako zřítedlnice oka svého."},{"book":"5 Mojžíšova","chapter":"32","verse":"11","text":"Jako orlice ponouká orličátek svých, sedí na mladých svých, roztahuje křídla svá, béře je, a nosí je na křídlách svých:"},{"book":"5 Mojžíšova","chapter":"32","verse":"12","text":"Tak Hospodin sám vedl jej, a nebylo s ním boha cizozemců."},{"book":"5 Mojžíšova","chapter":"32","verse":"13","text":"Zprovodil jej na vysoká místa země, aby jedl úrody polní, a učinil, aby ssál med z skály, a olej z kamene přetvrdého,"},{"book":"5 Mojžíšova","chapter":"32","verse":"14","text":"Máslo od krav a mléko od ovcí, s nejtučnějšími beránky a skopci z Bázan a kozly s jádrem zrn pšeničných, a červené víno výborné aby pil."},{"book":"5 Mojžíšova","chapter":"32","verse":"15","text":"Takž Izrael ztučněv, zpíčil se; vytyl jsi a ztlustl, tukem jsi obrostl; i opustil Boha stvořitele svého, a zlehčil sobě Boha spasení svého."},{"book":"5 Mojžíšova","chapter":"32","verse":"16","text":"K horlení popudili ho cizími bohy, ohavnostmi zdráždili jej."},{"book":"5 Mojžíšova","chapter":"32","verse":"17","text":"Obětovali ďáblům, ne Bohu, bohům, jichž neznali, novým, kteříž z blízka přišli, jichžto se nic nestrašili otcové vaši."},{"book":"5 Mojžíšova","chapter":"32","verse":"18","text":"Na skálu, kteráž zplodila tě, zapomenul jsi; zapomněl jsi na Boha silného, stvořitele svého."},{"book":"5 Mojžíšova","chapter":"32","verse":"19","text":"To když viděl Hospodin, popudil se hněvem proti synům a dcerám svým,"},{"book":"5 Mojžíšova","chapter":"32","verse":"20","text":"A řekl: Skryji před nimi tvář svou, podívám se posledním věcem jejich; nebo národ převrácený jest, synové, v nichž není žádné víry."},{"book":"5 Mojžíšova","chapter":"32","verse":"21","text":"Oniť jsou mne popudili k horlení skrze to, což není Bůh silný, rozhněvali mne svými marnostmi. I jáť popudím jich k závisti skrze ty, kteříž nejsou lid, skrze národ bláznivý k hněvu jich popudím."},{"book":"5 Mojžíšova","chapter":"32","verse":"22","text":"Nebo oheň zápalen jest v prchlivosti mé, a hořeti bude až do nejhlubšího pekla, a sžíře zemi i úrody její, a zapálí základy hor."},{"book":"5 Mojžíšova","chapter":"32","verse":"23","text":"Shromáždím na ně zlé věci, střely své vystřílím na ně."},{"book":"5 Mojžíšova","chapter":"32","verse":"24","text":"Hladem usvadnou, a neduhy pálčivými a nakažením morním přehořkým žráni budou; také zuby šelm pošli na ně s jedem hadů zemských."},{"book":"5 Mojžíšova","chapter":"32","verse":"25","text":"Meč uvede sirobu vně, a v pokojích bude strach, tak na mládenci jako panně, dítěti prsí požívajícím i muži šedivém."},{"book":"5 Mojžíšova","chapter":"32","verse":"26","text":"Ano, řekl bych: Rozptýlím je po koutech, rozkáži přestati mezi lidmi paměti jejich,"},{"book":"5 Mojžíšova","chapter":"32","verse":"27","text":"Bych se pýchy nepřítele neobával, aby spatříce to nepřátelé jejich, neřekli: Ruka naše nepřemožená byla, neučinilť jest Hospodin ničeho z těch věcí."},{"book":"5 Mojžíšova","chapter":"32","verse":"28","text":"Nebo národ ten nesmyslný jest a nemající rozumnosti."},{"book":"5 Mojžíšova","chapter":"32","verse":"29","text":"Ó by moudří byli, rozuměliť by tomu, prohlédali by na poslední věci své."},{"book":"5 Mojžíšova","chapter":"32","verse":"30","text":"Jak by jich jeden honiti mohl tisíc, a dva pryč zahnati deset tisíců? Jediné že Bůh skála jejich prodal je, a Hospodin vydal je."},{"book":"5 Mojžíšova","chapter":"32","verse":"31","text":"Nebo Bůh skála naše není jako skála jejich, což nepřátelé naši sami souditi mohou."},{"book":"5 Mojžíšova","chapter":"32","verse":"32","text":"Nebo z kmene Sodomského kmen jejich, a z réví Gomorských hroznové jejich, hroznové jedovatí, zrní hořkosti plné."},{"book":"5 Mojžíšova","chapter":"32","verse":"33","text":"Jed draků víno jejich, a jed lítý nejjedovatějšího hada."},{"book":"5 Mojžíšova","chapter":"32","verse":"34","text":"Zdaliž to není schováno u mne? zapečetěno v pokladnicích mých?"},{"book":"5 Mojžíšova","chapter":"32","verse":"35","text":"Máť jest pomsta a odplata, časemť svým klesne noha jejich; nebo blízko jest den zahynutí jejich, a budoucí věci zlé rychle připadnou na ně."},{"book":"5 Mojžíšova","chapter":"32","verse":"36","text":"Souditi zajisté bude Hospodin lid svůj, a nad služebníky svými lítost míti bude, když uzří, že odešla síla, a že jakož zajatý tak i zanechaný s nic býti nemůže."},{"book":"5 Mojžíšova","chapter":"32","verse":"37","text":"I dí: Kde jsou bohové jejich? skála, v níž naději měli?"},{"book":"5 Mojžíšova","chapter":"32","verse":"38","text":"Z jejichžto obětí tuk jídali, a víno z obětí jejich mokrých píjeli? Nechať vstanou a spomohou vám, nechť vám skrejší jest skála ta."},{"book":"5 Mojžíšova","chapter":"32","verse":"39","text":"Pohleďtež již aspoň, že já jsem, já jsem sám, a že není Boha kromě mne. Já mohu usmrtiti i obživiti, já raniti i uzdraviti, a není žádného, kdo by vytrhl z ruky mé."},{"book":"5 Mojžíšova","chapter":"32","verse":"40","text":"Nebo já pozdvihám k nebi ruky své, a pravím: Živ jsem já na věky."},{"book":"5 Mojžíšova","chapter":"32","verse":"41","text":"Jakž nabrousím ostří meče svého, a uchopí soud ruka má, učiním pomstu nad nepřátely svými, a těm, jenž v nenávisti mne měli, odplatím."},{"book":"5 Mojžíšova","chapter":"32","verse":"42","text":"Opojím střely své krví, a meč můj sžere maso, a to krví raněných a zajatých, jakž jen začnu pomsty uvoditi na nepřátely."},{"book":"5 Mojžíšova","chapter":"32","verse":"43","text":"Veselte se pohané s lidem jeho, neboť pomstí krve služebníků svých, a uvede pomstu na nepřátely své, a očistí zemi svou a lid svůj."},{"book":"5 Mojžíšova","chapter":"32","verse":"44","text":"I přišel Mojžíš, a mluvil všecka slova písně této v uši lidu, on a Jozue, syn Nun."},{"book":"5 Mojžíšova","chapter":"32","verse":"45","text":"A když dokonal Mojžíš mluvení všech slov těch ke všemu množství Izraelskému,"},{"book":"5 Mojžíšova","chapter":"32","verse":"46","text":"Řekl jim: Přiložtež srdce svá ke všechněm slovům, kteráž já dnes osvědčuji vám, a přikažte to synům svým, aby ostříhali všech slov zákona tohoto, a činili je."},{"book":"5 Mojžíšova","chapter":"32","verse":"47","text":"Nebo není daremné slovo, abyste jím pohrdnouti měli, ale jest život váš; a v slovu tom prodlíte dnů svých na zemi, kterouž abyste dědičně obdrželi, půjdete přes Jordán."},{"book":"5 Mojžíšova","chapter":"32","verse":"48","text":"Téhož dne mluvil Hospodin k Mojžíšovi, řka:"},{"book":"5 Mojžíšova","chapter":"32","verse":"49","text":"Vstup na horu tuto Abarim, na vrch Nébo, kteráž jest v zemi Moábské naproti Jerichu, a spatř zemi Kananejskou, kterouž já dávám synům Izraelským právem dědičným."},{"book":"5 Mojžíšova","chapter":"32","verse":"50","text":"A umřeš na vrchu, na kterýž vejdeš, a připojen budeš k lidu svému, jako umřel Aron, bratr tvůj, na hoře řečené Hor, a připojen jest k lidu svému."},{"book":"5 Mojžíšova","chapter":"32","verse":"51","text":"Nebo jste zhřešili proti mně u prostřed synů Izraelských, při vodách odpírání v Kádes, na poušti Tsin, proto že jste neposvětili mne u prostřed synů Izraelských."},{"book":"5 Mojžíšova","chapter":"32","verse":"52","text":"Před sebou zajisté uzříš zemi tu, ale tam nevejdeš do země té, kterouž dávám synům Izraelským."}]}