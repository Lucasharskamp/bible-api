{"data":[{"book":"2 Phixxirosa","chapter":"1","verse":"1","text":"Yesus Kiristoosa oothanchane izan kiitetida Simona Pixirosape, nu Godapene nu dhale Yesus Kiristoosape bettida xiillotetha baggara nu demmida ammano mala bonchettida ammano demmidayto;"},{"book":"2 Phixxirosa","chapter":"1","verse":"2","text":"Xoossane nu Goda Yesusa eron kiyatetine saroy intes gido."},{"book":"2 Phixxirosa","chapter":"1","verse":"3","text":"Be bonchonine ba kiyatethan nuna xeyigidayssa nuni iza erida gishshi iza xoossatetha wolqay deyossine xoossu goynanas nuus koshizazi wursika immides."},{"book":"2 Phixxirosa","chapter":"1","verse":"4","text":"Be bonchonine ba kiyatethan boncho wogay dizayssane keehi gita gidida iza hidota nuni demidos. Heytantta baggara inte iitta amo gaason hayssa ha alamezan diza dhayope keesi ekkidi Xoossatetha hanozape izara gishetizadentta gididista."},{"book":"2 Phixxirosa","chapter":"1","verse":"5","text":"Hessa geedon hayssafe kaalliza miishati intes gujistana mala ane minnite. Ammano bolla kiyateth; kiyatetha bolla erateth;"},{"book":"2 Phixxirosa","chapter":"1","verse":"6","text":"Eratetha bolla bena haaro; bena haaro bolla danda7an mineteth; danda7an minetetha bolla xoossu goyno;"},{"book":"2 Phixxirosa","chapter":"1","verse":"7","text":"Xoossu goyno bolla ishantta doseteth; ishantta dosetetha bolla siiqo gugite."},{"book":"2 Phixxirosa","chapter":"1","verse":"8","text":"Hayti intes dari dizazi gidiko heytii intena inte Goda Yesus Kiristoosa eron go7ayne ayfey bayindaytta gidontta mala naagana"},{"book":"2 Phixxirosa","chapter":"1","verse":"9","text":"Hayti ha miishati bayinda uray gidiko hahon diza miishe demmontta qooqe asa malakko. He uray kase adhdhida ba nagarape geeyidayssaka balettides."},{"book":"2 Phixxirosa","chapter":"1","verse":"10","text":"Ta ishato! hessa gishshi inte xeeygettidayssane doorettidayssa shaakki eranas keehi ammottizayta gidite. Inte hessaththo oothiko mulekka dhuphetekista."},{"book":"2 Phixxirosa","chapter":"1","verse":"11","text":"Inte hessaththo hanko medhinape medhinas diza nu Goda Yesus Kiristoosa kawotethan gelanas intes kumetha maatay imettana."},{"book":"2 Phixxirosa","chapter":"1","verse":"12","text":"Inte hayta ha yoota eridine he inte erida tuman minni deyikkoka heyta tani intena qopisanape guye giike."},{"book":"2 Phixxirosa","chapter":"1","verse":"13","text":"Tani paxa diza wode wurson intena wurso wode denthethanayssi bessizazi milatidi taas beettes."},{"book":"2 Phixxirosa","chapter":"1","verse":"14","text":"Nu Goda Yesus Kiristoosay taas qonccisida mala tani hayssa alammezape elelada hayqqanayssa ta erayss."},{"book":"2 Phixxirosa","chapter":"1","verse":"15","text":"Tani ha7i minettizay ta hayqqada intefe shaakettidape guye inte hayta ha yoota wurso wode qopana mala gaadako."},{"book":"2 Phixxirosa","chapter":"1","verse":"16","text":"Goda Yesus Kiristoosa wolqape izas yuusa gishshi nu intes yootida wode nuni nu ayfera iza bonchoza beydi marikatoos attin asi coo mela medhi ekkidi gene hasa7iza haysu7e mala gidena."},{"book":"2 Phixxirosa","chapter":"1","verse":"17","text":"“Tani izan ufa7ettizadey ta dosiza ta naazi hayssakko” giza qaala giireth gita bonchora izas yida wode izi xoossa Aawape bonchone gitatethi ekides."},{"book":"2 Phixxirosa","chapter":"1","verse":"18","text":"Nuni izara anjjettida zuma bolla dishe hayssa ha salope yida giiretha nuni nu haythan siydosu."},{"book":"2 Phixxirosa","chapter":"1","verse":"19","text":"Hessi wurikka kase nabeti yootidayssi tumu gididayssa lo7eth qonccises. Hessa gishshi inte dhumason xompes lo7eth naagettizayssa mala kase nabeti yootidayssa lo7ethi naagettite. Inte hessaththo oothanay gadey wonttanas, sosey zo7ana gakkanaasine woontt maatha xoolintezi inte wozinan poo7ana gakkanaassiko."},{"book":"2 Phixxirosa","chapter":"1","verse":"20","text":"Inte harape aathi qopanas besizay geesha maxaafan diza tinbite qaala yootetida ay miisheka oonikka bess milatida mela birshanas besonttayssako."},{"book":"2 Phixxirosa","chapter":"1","verse":"21","text":"Ay tinbiteyka asa shene mala muleka yibeyna. Gido attin tinbitey wurikka xiillo ayanay kaallethin iza kaallida asati Xoossafe ekkidi yootidazikko."}]}