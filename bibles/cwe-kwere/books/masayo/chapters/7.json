{"data":[{"book":"Masayo","chapter":"7","verse":"1","text":"“Sekemuwataguse wamwenga muladi Mulungu sekeyamtaguseni na mweye,"},{"book":"Masayo","chapter":"7","verse":"2","text":"kwaviya nhaguso yondamuwataguse wamwenga, na mweye iviya mwizatagusigwa ivo, na ningo yomuwalingila wamwenga, Mulungu kezamulingilani na ningo iyo iyo."},{"book":"Masayo","chapter":"7","verse":"3","text":"Habali kochiwona chibanzi chili muna diziso da ndugu yako, kuno hudiwona bule bale dili muna diziso jako?"},{"book":"Masayo","chapter":"7","verse":"4","text":"Vino kodahaze kumulongela ndugu yako, ‘Ima nikulave chibanzi chili muna diziso jako,’ kuno muna diziso jako kuna bale?"},{"book":"Masayo","chapter":"7","verse":"5","text":"Weye kwamdelenya! Teng'hu lava bale dili muna diziso jako, maabaho kwizadaha kulava chibanzi chili muna diziso da ndugu yako."},{"book":"Masayo","chapter":"7","verse":"6","text":"“Sekemuwasile zimbwa vinhu velile, bule ivo wezawahindukila na kuwaluma. Sekemuwasile nguluwe lulu zenu, bule ivo wezazibojoga na magulu yawo."},{"book":"Masayo","chapter":"7","verse":"7","text":"“Puleni, na mweye mwizakwing'wigwa, zahileni, na mweye mwizapata, hodizeni na mwizavuguliligwa ulwivi."},{"book":"Masayo","chapter":"7","verse":"8","text":"Kwaviya munhu yoyose yopula, kezahokela, na munhu yoyose yozahila, kezapata na yoyose yohodiza, kezavuguliligwa."},{"book":"Masayo","chapter":"7","verse":"9","text":"Vino yelihi kumwenu, mwanage yahampula gate, komwing'ha dibwe?"},{"book":"Masayo","chapter":"7","verse":"10","text":"Hebu yahampula somba, komwing'ha zoka?"},{"book":"Masayo","chapter":"7","verse":"11","text":"Fana mweye muli wehi movimanya kuweng'ha wanenu vinhu vinogile, vino Tati yenu yeli kuulanga hezamwing'hani bule vinhu vimumpula wala vinogile!"},{"book":"Masayo","chapter":"7","verse":"12","text":"“Watendeleni wanhu wamwenga yaja yomulonda wawo wamtendeleni mweye, kwaviya ivo niivo viyalongile Malagilizo ya Mulungu yoyamwing'hile Musa na mbuli za Walotezi wa Mulungu."},{"book":"Masayo","chapter":"7","verse":"13","text":"“Ingileni kwa kufosela lwivi lusisili, kwaviya lwivi lwa kwingilila kuna ukunangigwa ni lugalamu na wanhu wengi wokwingila kwa kufosela lwivi ulo."},{"book":"Masayo","chapter":"7","verse":"14","text":"Mbali lwivi lwa ugima ni lusisili na nzila yoigolose uko ni sisili iviya, na wanhu woiwona nzila iyo ni wadodo."},{"book":"Masayo","chapter":"7","verse":"15","text":"“Muiteganye na walotezi wa uvwizi, wokwiza kwa kuwoneka fana ng'hondolo kwa kunze, mbali mgati yawo walinga fana mbwizi."},{"book":"Masayo","chapter":"7","verse":"16","text":"Mwizawamanya kwa sang'hano zawo. Vino wanhu wokwaha nzabibu muna imiwa, hebu wokwaha nhini muna zimbigili?"},{"book":"Masayo","chapter":"7","verse":"17","text":"Iviya muvimanye chila mbiki unogile wokwima matunda yanogile, na chila mbiki wihile wokwima matunda yehile."},{"book":"Masayo","chapter":"7","verse":"18","text":"Na mbiki unogile haudaha kwima tunda dihile, na mbiki wihile haudaha kwima tunda dinogile."},{"book":"Masayo","chapter":"7","verse":"19","text":"Chila mbiki hawima tunda dinogile, wizakanhigwa na kwasigwa muna umoto."},{"book":"Masayo","chapter":"7","verse":"20","text":"Ivo mwizawamanya walotezi wa uvwizi kwa sang'hano zawo."},{"book":"Masayo","chapter":"7","verse":"21","text":"“Siyo chila munhu yonitanga ‘Mndewa, Mndewa’ kezakwingila muna Ufalume wa kuulanga, mbali waja muhala wowotenda yaja Tati yangu wa kuulanga yoyolonda wayatende."},{"book":"Masayo","chapter":"7","verse":"22","text":"Muna isiku iyo ya nhaguso, wanhu wengi wezanilongela ‘Mndewa, Mndewa! Kwa zina jako chiwapetela wanhu usenga wa Mulungu, kwa zina jako chiwalava wanhu vinyamkela na chitenda mauzauza mengi!’"},{"book":"Masayo","chapter":"7","verse":"23","text":"Maabaho nizawalongela, ‘Mweye siwamanyileni bule. Segeleni hamwangu, mweye wanhu mwihile!’"},{"book":"Masayo","chapter":"7","verse":"24","text":"“Ivo munhu yoyose yohulika mbuli zangu na kuzitegeleza, iyo kalinga fana munhu yeli na ubala yazengile kaye yake uchanyha muna uluwe.”"},{"book":"Masayo","chapter":"7","verse":"25","text":"Mvula itonya na lwanda zose zimema mazi, beho dibuma na kuitowa kaye ija. Mbali haigwile kwaviya chandusilo chake chizengigwa uchanyha muna uluwe."},{"book":"Masayo","chapter":"7","verse":"26","text":"“Mbali munhu yoyose yohulika mbuli zangu na kuzehula, iyo kalinga fana munhu mbozi yazengile kaye yake muna umsanga."},{"book":"Masayo","chapter":"7","verse":"27","text":"Mvula itonya na lwanda zose zimema mazi, beho dibuma na kuitowa kaye ija, nayo igwa kwa ludabwa kwaviya izengigwa muna umsanga.”"},{"book":"Masayo","chapter":"7","verse":"28","text":"Yesu viyakomeleze kulonga mbuli izo zose, lung'husesa lwose lwa wanhu lukalile baho lwazanywa kwa mafundizo yake,"},{"book":"Masayo","chapter":"7","verse":"29","text":"kwaviya hafundize fana wafundiza Malagilizo viwofundiza ila kafundiza fana munhu yeli na udahi."},{"book":"Masayo","chapter":"7","verse":"1","text":"“Sekemuwataguse wamwenga muladi Mulungu sekeyamtaguseni na mweye,"},{"book":"Masayo","chapter":"7","verse":"2","text":"kwaviya nhaguso yondamuwataguse wamwenga, na mweye iviya mwizatagusigwa ivo, na ningo yomuwalingila wamwenga, Mulungu kezamulingilani na ningo iyo iyo."},{"book":"Masayo","chapter":"7","verse":"3","text":"Habali kochiwona chibanzi chili muna diziso da ndugu yako, kuno hudiwona bule bale dili muna diziso jako?"},{"book":"Masayo","chapter":"7","verse":"4","text":"Vino kodahaze kumulongela ndugu yako, ‘Ima nikulave chibanzi chili muna diziso jako,’ kuno muna diziso jako kuna bale?"},{"book":"Masayo","chapter":"7","verse":"5","text":"Weye kwamdelenya! Teng'hu lava bale dili muna diziso jako, maabaho kwizadaha kulava chibanzi chili muna diziso da ndugu yako."},{"book":"Masayo","chapter":"7","verse":"6","text":"“Sekemuwasile zimbwa vinhu velile, bule ivo wezawahindukila na kuwaluma. Sekemuwasile nguluwe lulu zenu, bule ivo wezazibojoga na magulu yawo."},{"book":"Masayo","chapter":"7","verse":"7","text":"“Puleni, na mweye mwizakwing'wigwa, zahileni, na mweye mwizapata, hodizeni na mwizavuguliligwa ulwivi."},{"book":"Masayo","chapter":"7","verse":"8","text":"Kwaviya munhu yoyose yopula, kezahokela, na munhu yoyose yozahila, kezapata na yoyose yohodiza, kezavuguliligwa."},{"book":"Masayo","chapter":"7","verse":"9","text":"Vino yelihi kumwenu, mwanage yahampula gate, komwing'ha dibwe?"},{"book":"Masayo","chapter":"7","verse":"10","text":"Hebu yahampula somba, komwing'ha zoka?"},{"book":"Masayo","chapter":"7","verse":"11","text":"Fana mweye muli wehi movimanya kuweng'ha wanenu vinhu vinogile, vino Tati yenu yeli kuulanga hezamwing'hani bule vinhu vimumpula wala vinogile!"},{"book":"Masayo","chapter":"7","verse":"12","text":"“Watendeleni wanhu wamwenga yaja yomulonda wawo wamtendeleni mweye, kwaviya ivo niivo viyalongile Malagilizo ya Mulungu yoyamwing'hile Musa na mbuli za Walotezi wa Mulungu."},{"book":"Masayo","chapter":"7","verse":"13","text":"“Ingileni kwa kufosela lwivi lusisili, kwaviya lwivi lwa kwingilila kuna ukunangigwa ni lugalamu na wanhu wengi wokwingila kwa kufosela lwivi ulo."},{"book":"Masayo","chapter":"7","verse":"14","text":"Mbali lwivi lwa ugima ni lusisili na nzila yoigolose uko ni sisili iviya, na wanhu woiwona nzila iyo ni wadodo."},{"book":"Masayo","chapter":"7","verse":"15","text":"“Muiteganye na walotezi wa uvwizi, wokwiza kwa kuwoneka fana ng'hondolo kwa kunze, mbali mgati yawo walinga fana mbwizi."},{"book":"Masayo","chapter":"7","verse":"16","text":"Mwizawamanya kwa sang'hano zawo. Vino wanhu wokwaha nzabibu muna imiwa, hebu wokwaha nhini muna zimbigili?"},{"book":"Masayo","chapter":"7","verse":"17","text":"Iviya muvimanye chila mbiki unogile wokwima matunda yanogile, na chila mbiki wihile wokwima matunda yehile."},{"book":"Masayo","chapter":"7","verse":"18","text":"Na mbiki unogile haudaha kwima tunda dihile, na mbiki wihile haudaha kwima tunda dinogile."},{"book":"Masayo","chapter":"7","verse":"19","text":"Chila mbiki hawima tunda dinogile, wizakanhigwa na kwasigwa muna umoto."},{"book":"Masayo","chapter":"7","verse":"20","text":"Ivo mwizawamanya walotezi wa uvwizi kwa sang'hano zawo."},{"book":"Masayo","chapter":"7","verse":"21","text":"“Siyo chila munhu yonitanga ‘Mndewa, Mndewa’ kezakwingila muna Ufalume wa kuulanga, mbali waja muhala wowotenda yaja Tati yangu wa kuulanga yoyolonda wayatende."},{"book":"Masayo","chapter":"7","verse":"22","text":"Muna isiku iyo ya nhaguso, wanhu wengi wezanilongela ‘Mndewa, Mndewa! Kwa zina jako chiwapetela wanhu usenga wa Mulungu, kwa zina jako chiwalava wanhu vinyamkela na chitenda mauzauza mengi!’"},{"book":"Masayo","chapter":"7","verse":"23","text":"Maabaho nizawalongela, ‘Mweye siwamanyileni bule. Segeleni hamwangu, mweye wanhu mwihile!’"},{"book":"Masayo","chapter":"7","verse":"24","text":"“Ivo munhu yoyose yohulika mbuli zangu na kuzitegeleza, iyo kalinga fana munhu yeli na ubala yazengile kaye yake uchanyha muna uluwe.”"},{"book":"Masayo","chapter":"7","verse":"25","text":"Mvula itonya na lwanda zose zimema mazi, beho dibuma na kuitowa kaye ija. Mbali haigwile kwaviya chandusilo chake chizengigwa uchanyha muna uluwe."},{"book":"Masayo","chapter":"7","verse":"26","text":"“Mbali munhu yoyose yohulika mbuli zangu na kuzehula, iyo kalinga fana munhu mbozi yazengile kaye yake muna umsanga."},{"book":"Masayo","chapter":"7","verse":"27","text":"Mvula itonya na lwanda zose zimema mazi, beho dibuma na kuitowa kaye ija, nayo igwa kwa ludabwa kwaviya izengigwa muna umsanga.”"},{"book":"Masayo","chapter":"7","verse":"28","text":"Yesu viyakomeleze kulonga mbuli izo zose, lung'husesa lwose lwa wanhu lukalile baho lwazanywa kwa mafundizo yake,"},{"book":"Masayo","chapter":"7","verse":"29","text":"kwaviya hafundize fana wafundiza Malagilizo viwofundiza ila kafundiza fana munhu yeli na udahi."}]}