{"data":[{"book":"Ezechiel","chapter":"42","verse":"1","text":"Vervolgens bracht hij mij naar buiten, naar de noordkant van de binnen-voorhof, en leidde mij naar de zalenbouw, die ten noorden van het plein en het bijgebouw lag."},{"book":"Ezechiel","chapter":"42","verse":"2","text":"De lengte ervan bedroeg aan de noordkant honderd el, en de breedte vijftig el;"},{"book":"Ezechiel","chapter":"42","verse":"3","text":"op de ene kant lag het aan het twintig el brede plein van de binnen-voorhof, en op de andere kant aan het plaveisel van de buiten-voorhof. Het had aan weerskanten een galerij van drie verdiepingen."},{"book":"Ezechiel","chapter":"42","verse":"4","text":"Aan de binnenkant liep een gang vóór de zalen, van tien el breedte en honderd el lengte. De deuren lagen op het noorden."},{"book":"Ezechiel","chapter":"42","verse":"5","text":"De bovenste zalen waren smaller, omdat de galerijen daarvan meer ruimte afnamen dan van de benedenste en de middelste zalen van het gebouw."},{"book":"Ezechiel","chapter":"42","verse":"6","text":"Want ze lagen in drie verdiepingen; en omdat ze geen zuilen hadden, zoals de zalen van de buiten-voorhof, waren de bovenste smaller dan de benedenste en de middelste van het gebouw."},{"book":"Ezechiel","chapter":"42","verse":"7","text":"Buiten het gebouw, aan de voorkant van de zalenbouw, stond er een muur, die evenwijdig liep met de zalenbouw, in de richting van de buiten-voorhof. Hij was vijftig el lang."},{"book":"Ezechiel","chapter":"42","verse":"8","text":"Want de breedte van de zalenbouw, in de richting van de buiten-voorhof, bedroeg vijftig el, terwijl de zalenbouw tegenover de tempel honderd el lang was."},{"book":"Ezechiel","chapter":"42","verse":"9","text":"Onder in de zalenbouw was aan de oostkant, tegenover de muur, een deur voor hen, die van de binnen-voorhof kwamen."},{"book":"Ezechiel","chapter":"42","verse":"10","text":"Daarna bracht hij mij naar de zuidkant van de tempel en ook daar zag ik een zalenbouw aan de overzijde van het plein, en tegenover het bijgebouw."},{"book":"Ezechiel","chapter":"42","verse":"11","text":"Er liep een gang voor, en hij had dezelfde lengte en breedte, dezelfde uitgangen, inrichting en deuren."},{"book":"Ezechiel","chapter":"42","verse":"12","text":"Ook onder in de zalenbouw, die zuidwaarts lag, was er bij het begin van de muur, die in de richting van de buiten-voorhof liep, een deur voor hen, die van het oosten kwamen."},{"book":"Ezechiel","chapter":"42","verse":"13","text":"Hij sprak tot mij: De noordelijke zalen en de zuidelijke zalen, die op het plein liggen, zijn de heilige zalen, waar de priesters, die tot Jahweh mogen naderen, het hoogheilige eten; daar moeten ze ook het hoogheilige, het dankoffer, het zonde-offer en het schuldoffer neerleggen, omdat die plaats heilig is."},{"book":"Ezechiel","chapter":"42","verse":"14","text":"Komen de priesters daar, dan mogen ze niet uit het heilige naar de buiten-voorhof gaan, maar moeten ze daar hun dienstgewaden neerleggen, want die zijn heilig. Ze moeten andere gewaden aantrekken: dan eerst mogen ze op de plaats komen, die voor het volk is bestemd"},{"book":"Ezechiel","chapter":"42","verse":"15","text":"Toen hij klaar was met het opmeten van de binnenbouw, bracht hij mij door de poort, die op het oosten ligt, naar buiten, en mat de ringmuur op."},{"book":"Ezechiel","chapter":"42","verse":"16","text":"Hij mat met de duimstok de oostkant: vijf honderd roeden aan de duimstok. Toen wendde hij zich naar de noordkant,"},{"book":"Ezechiel","chapter":"42","verse":"17","text":"en mat die: vijf honderd roeden aan de duimstok. Vervolgens wendde hij zich om naar de zuidkant,"},{"book":"Ezechiel","chapter":"42","verse":"18","text":"en mat die: vijfhonderd roeden aan de duimstok."},{"book":"Ezechiel","chapter":"42","verse":"19","text":"Tenslotte wendde hij zich naar de westkant en mat die: vijfhonderd roeden aan de duimstok."},{"book":"Ezechiel","chapter":"42","verse":"20","text":"Aan vier zijden mat hij hem op: de ringmuur, die het heilige van het profane scheidde, was vijfhonderd el lang en vijfhonderd el breed."}]}