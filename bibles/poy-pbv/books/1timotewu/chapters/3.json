{"data":[{"book":"1 Timotewu","chapter":"3","verse":"1","text":"Utakula awu wanakaka, muntu pakafira lihengu lya kugolokera shipinga sha wajimira wa Kristu yakalolera vitwatira vya wantu, muntu ayu kafira lihengu liherepa."},{"book":"1 Timotewu","chapter":"3","verse":"2","text":"Su muntu yakafira kulonguziya shipinga sha wajimira wa Kristu yakalolera vitwatira vya wantu, kaweri muntu yakahera shidoda shoseri na kafiruwa kaweri mpalu yakawera na mdala yumu hera, yakalilewelera na yakagoheleka, kaweri muntu yakashemera wahenga na yakaweza kufunda."},{"book":"1 Timotewu","chapter":"3","verse":"3","text":"Nakawera mlowera ama muntu gwa ng'ondu, kumbiti kaweri mnanagala na muntu yakafira ponga, nakawera muntu gwa kufira mpiya nentu."},{"book":"1 Timotewu","chapter":"3","verse":"4","text":"Kafiruwa kaweri muntu yakaweza kulonguziya weri kaya yakuwi na kuwatenda wananguta wakuwi waweri na ujimira na ligoya lyoseri."},{"book":"1 Timotewu","chapter":"3","verse":"5","text":"Su muntu yakaweza ndiri kuilonguziya kaya yakuwi, hakawezi hashi kushilonguziya shipinga sha wantu yawamjimira Yesu?"},{"book":"1 Timotewu","chapter":"3","verse":"6","text":"Muntu yakaaminiti pakwegera nakatendwa kaweri mlongoziya mushipinga sha wantu yawamjimira kristu, nakiza kumema malingisi na kutozwa gambira vyawamtoziti Mkondola."},{"book":"1 Timotewu","chapter":"3","verse":"7","text":"Kafiruwa nentu kaweri muntu yakapitawulirwa viherepa na wantu wawawera kunja ya shipinga sha wantu yawamjimira Kristu, su nakiza kubeziwa na kuguwira mumgomuziwu gwa Mkondola."},{"book":"1 Timotewu","chapter":"3","verse":"8","text":"Watanga mushipinga sha wantu yawamjimira Yesu, wafiruwa waweri wantu yawawera na ligoya nawawera wafyangu nawawera walowera nawawera na lumatamata ludoda lwa mpiya,"},{"book":"1 Timotewu","chapter":"3","verse":"9","text":"womberi wafiruwa kulola weri unakaka wa njimiru munfiru iherepa."},{"book":"1 Timotewu","chapter":"3","verse":"10","text":"Pamberi pa kusyagulwa kuwera watanga, womberi wafiruwa kujerwa huti na pawawoneka wahera likosa, su watendwi kuwera wantumini."},{"book":"1 Timotewu","chapter":"3","verse":"11","text":"Viraa vilii wadala wawu wafiruwa waweri na ntambu iherepa, nawawatakulira wayawu vidoda, yawalilewelera na yawawera waaminika muvitwatira vyoseri."},{"book":"1 Timotewu","chapter":"3","verse":"12","text":"Mtanga mushipinga sha yawamjimira Yesu, yomberi kafiruwa kaweri muntu yakawera na mdala yumu hera na yakaweza kuwalonguziya weri wananguta wakuwi na kaya yakuwi."},{"book":"1 Timotewu","chapter":"3","verse":"13","text":"Toziya watanga walii yawatenda lihengu lyawu liherepa na waweza kuwatenda wantu wamonga wawapikiniri, waweza kutakula pota lyoga munjimiru yawu Mukristu Yesu."},{"book":"1 Timotewu","chapter":"3","verse":"14","text":"Nukulembera luhamba alu pamwera na matumbiru ga kwiza kwaku shipindi shashivuwa ndiri."},{"book":"1 Timotewu","chapter":"3","verse":"15","text":"Kumbiti handa pankawa, su luhamba alu lukugambiri mgenderanu watufiruwa kuwera nawomberi munumba ya Mlungu, sheni ndo shipinga sha wantu yawamjimira Yesu yakawera mkomu, sheni ndo mpanda na shanjiru sha nakaka."},{"book":"1 Timotewu","chapter":"3","verse":"16","text":"Kwahera mshashatiku goseri kuusu ukwisa wawugubutulitwi, ya njira yatwenga ya kumguwira Mlungu"}]}