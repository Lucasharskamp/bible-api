{"data":[{"book":"ЯНА","chapter":"20","verse":"1","text":"У першы ж дзень тыдня Марыя Магдаліна прыходзіць да магілы раніцай, яшчэ прыцемкам, і бачыць, што камень адвалены ад магілы;"},{"book":"ЯНА","chapter":"20","verse":"2","text":"і вось бяжыць, і прыходзіць да Сымона Пятра і да другога вучня, якога любіў Ісус, і кажа ім: зьнесьлі Госпада з магілы, і ня ведаем, дзе паклалі Яго."},{"book":"ЯНА","chapter":"20","verse":"3","text":"Адразу выйшаў Пётр і другі вучань, і пайшлі да магілы;"},{"book":"ЯНА","chapter":"20","verse":"4","text":"яны пабеглі абодва разам; але другі вучань бег хутчэй за Пятра, і прыйшоў да магілы першы,"},{"book":"ЯНА","chapter":"20","verse":"5","text":"і нахіліўшыся, убачыў палотны, якія там ляжалі: але не ўвайшоў у магілу."},{"book":"ЯНА","chapter":"20","verse":"6","text":"Сьледам за ім прыходзіць Сымон Пётр, і ўваходзіць у магілу, і бачыць адны палотны, якія там ляжалі,"},{"book":"ЯНА","chapter":"20","verse":"7","text":"і хустку, якая была на галаве Ягонай, не з палотнамі яна ляжала, а асобна, скручаная, на іншым месцы."},{"book":"ЯНА","chapter":"20","verse":"8","text":"Тады ўвайшоў і другі вучань, што прыбег раней да магілы, і ўбачыў, і ўвераваў;"},{"book":"ЯНА","chapter":"20","verse":"9","text":"бо яны яшчэ ня ведалі з Пісаньня, што Яму належала паўстаць зь мёртвых."},{"book":"ЯНА","chapter":"20","verse":"10","text":"І вось, вучні зноў вярнуліся да сябе."},{"book":"ЯНА","chapter":"20","verse":"11","text":"А Марыя стаяла каля магілы і плакала; і калі плакала, нахілілася да магілы"},{"book":"ЯНА","chapter":"20","verse":"12","text":"і бачыць двух анёлаў, у белым адзеньні сядзяць, адзін у галовах, другі каля ног, дзе ляжала Цела Ісусава."},{"book":"ЯНА","chapter":"20","verse":"13","text":"І яны кажуць ёй: жанчына! чаго ты плачаш? Кажа ім: зьнесьлі Госпада майго, і ня ведаю, дзе паклалі Яго."},{"book":"ЯНА","chapter":"20","verse":"14","text":"Сказаўшы гэта, абярнулася і ўбачыла - стаіць Ісус; ды не пазнала, што гэта Ісус."},{"book":"ЯНА","chapter":"20","verse":"15","text":"Ісус кажа ёй: жанчына! чаго ты плачаш? каго шукаеш? Яна, думаючы, што гэта садоўнік, кажа Яму: спадару! калі ты вынес Яго, скажы мне, дзе ты паклаў Яго, і я забяру Яго."},{"book":"ЯНА","chapter":"20","verse":"16","text":"Ісус кажа ёй: Марыя! Яна, абярнуўшыся, кажа Яму: Раввуні! - што азначае: Настаўнік!"},{"book":"ЯНА","chapter":"20","verse":"17","text":"Ісус кажа ёй: не кранайся Мяне, бо Я яшчэ ня ўзыйшоў да Айца Майго; а ідзі да братоў Маіх і скажы ім: узыходжу да Айца Майго і Айца вашага, і да Бога Майго і Бога вашага."},{"book":"ЯНА","chapter":"20","verse":"18","text":"Марыя Магдаліна ідзе і абвяшчае вучням, што бачыла Госпада, і што Ён гэта сказаў ёй."},{"book":"ЯНА","chapter":"20","verse":"19","text":"У той самы першы дзень тыдня ўвечары, калі дзьверы дома, дзе зьбіраліся вучні Ягоныя, былі замкнутыя з апасеньня перад Юдэямі, прыйшоў Ісус і стаў пасярод, і кажа ім: мір вам!"},{"book":"ЯНА","chapter":"20","verse":"20","text":"Сказаўшы гэта, Ён паказаў ім рукі (і ногі) і рэбры Свае. Вучні ўзрадаваліся, убачыўшы Госпада."},{"book":"ЯНА","chapter":"20","verse":"21","text":"А Ісус сказаў ім другі раз: мір вам! як паслаў Мяне Айцец, так і Я пасылаю вас."},{"book":"ЯНА","chapter":"20","verse":"22","text":"Сказаўшы гэта, дзьмухнуў, і кажа ім: прымеце Духа Сьвятога:"},{"book":"ЯНА","chapter":"20","verse":"23","text":"каму даруеце грахі, таму даруюцца: на кім пакінеце, на тым застануцца."},{"book":"ЯНА","chapter":"20","verse":"24","text":"А Тамаш, адзін з дванаццацёх, называны Блізьнюк, ня быў тут зь імі, калі прыходзіў Ісус."},{"book":"ЯНА","chapter":"20","verse":"25","text":"Другія вучні сказалі яму: мы бачылі Госпада. Але ён сказаў ім: калі ня ўбачу на руках у Яго ранаў ад цьвікоў, і не ўкладу пальца майго ў раны ад цьвікоў, і ня ўкладу рукі маёй у рэбры Ягоныя, не паверу."},{"book":"ЯНА","chapter":"20","verse":"26","text":"Праз восем дзён зноў былі ў доме вучні Ягоныя, і Тамаш зь імі. Прыйшоў Ісус, калі дзьверы былі замкнутыя, стаў пасярод іх і сказаў: мір вам!"},{"book":"ЯНА","chapter":"20","verse":"27","text":"Потым кажа Тамашу: падай палец твой сюды і паглядзі рукі Мае; падай руку тваю і ўкладзі ў рэбры Мае; і ня будзь недаверкам, а вернікам."},{"book":"ЯНА","chapter":"20","verse":"28","text":"Тамаш сказаў Яму ў адказ: Госпадзе мой і Божа мой!"},{"book":"ЯНА","chapter":"20","verse":"29","text":"Ісус кажа яму: ты паверыў таму, што ўбачыў Мяне; дабрашчасныя тыя, што ня бачыўшы - паверылі."},{"book":"ЯНА","chapter":"20","verse":"30","text":"Многа стварыў Ісус перад вучнямі Сваімі і іншых цудаў, пра якія не напісана ў кнізе гэтай;"},{"book":"ЯНА","chapter":"20","verse":"31","text":"а гэта напісана, каб вы ўверавалі, што Ісус ёсьць Хрыстос, Сын Божы, і, веруючы, мелі жыцьцё вечнае ў імя Ягонае."}]}