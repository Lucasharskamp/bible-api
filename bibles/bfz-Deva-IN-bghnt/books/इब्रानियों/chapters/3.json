{"data":[{"book":"इब्रानियों","chapter":"3","verse":"1","text":"तो ओ साथी विश्वासियो! तुसे जो स्वर्गिय बुलाहटा रे इस्सेदार ए, तेस प्रेरित और प्रदान पुरोईत यीशुए पाँदे, जेसखे आसे अंगीकार करूँए, त्यान करो।"},{"book":"इब्रानियों","chapter":"3","verse":"2","text":"यीशु आपणे नियुक्त करने वाल़े परमेशरो खे विश्वासो जोगा था, जेड़ा मूसा बी परमेशरो रे सारे कअरो रे था।"},{"book":"इब्रानियों","chapter":"3","verse":"3","text":"पर यीशु मूसे ते इतणे बढ़ी की महिमा जोगे समजे, जितणा कि कअर बनाणे वाल़ा कअरो ते बढ़ी की आदर राखोआ।"},{"book":"इब्रानियों","chapter":"3","verse":"4","text":"कऊँकि हर एक कअरो खे कोई ना कोई बनाणे वाल़ा ओआ, पर जिने सब कुछ बणाई राखेया से परमेशर ए।"},{"book":"इब्रानियों","chapter":"3","verse":"5","text":"मूसा तो परमेशरो रे सारे कअरे सेवको जेड़ा विश्वासो जोगा रया, ताकि जो गल्ला ऊणे वाल़िया थिया, तिना री गवाई देओ।"},{"book":"इब्रानियों","chapter":"3","verse":"6","text":"पर मसीह पुत्रो जेड़ा परमेशरो रे कअरो रा अक्कदार ए और तेसरा कअर आसे ए, जे आसे आपणी इम्मता साथे और आपणी उम्मीदा रे विश्वास बणाई की राखूँए तो आसे ई तेसरा कराना ए।"},{"book":"इब्रानियों","chapter":"3","verse":"7","text":"तो जेड़ा पवित्र आत्मा बोलोआ,"},{"book":"इब्रानियों","chapter":"3","verse":"8","text":"तो तिजी खे मानणे ते ना नि करो,"},{"book":"इब्रानियों","chapter":"3","verse":"9","text":"जेती तुसा रे बाप-दादे आऊँ परखेया"},{"book":"इब्रानियों","chapter":"3","verse":"10","text":"इजी बजअ ते आऊँ तेस बखतो रे लोका ते नराज रया"},{"book":"इब्रानियों","chapter":"3","verse":"11","text":"तेबे मैं रोषो रे आयी की कसम खाई,"},{"book":"इब्रानियों","chapter":"3","verse":"12","text":"ओ साथी विश्वासियो, चौकस रओ कि तुसा रे एड़ा बुरा मन और अविश्वासिया रा मन नि ओ, जो जिऊँदे परमेशरो ते दूर टाई की लयी जाओ।"},{"book":"इब्रानियों","chapter":"3","verse":"13","text":"हर दिन एकी-दूजे खे समजयांदे रओ; जदुओ तक तुसा गे मौका ए, एड़ा नि ओ कि तुसा बीचा ते कोई जणा पापो रे छल़ो रे आयी की जठर ऊई जाओ।"},{"book":"इब्रानियों","chapter":"3","verse":"14","text":"जे आसे आपणे पईले परोसे रे आखरी तक मजबूतिया दे बणे रे रये तो आसे मसीह रे इस्सेदार बणे रे रणे।"},{"book":"इब्रानियों","chapter":"3","verse":"15","text":"जेड़ा पवित्र शास्त्रो रे बोलेया जाओआ,"},{"book":"इब्रानियों","chapter":"3","verse":"16","text":"पला किने लोके परमेशरो रा शब्द सुणी की तिना रा बरोद कित्तेया? क्या सेयो इस्राएली लोक नि जो मूसे रे जरिए मिस्रो ते निकल़े थे?"},{"book":"इब्रानियों","chapter":"3","verse":"17","text":"और से चाल़ी साल तक केस ते नराज रया? क्या तिना तेई नि, जिने पाप कित्तेया और तिना रिया लोथा सुणसाण जगा रेई पड़ी रिया रईया?"},{"book":"इब्रानियों","chapter":"3","verse":"18","text":"तिने किना लोका रे बारे रे कसम खाई की बोलेया था कि तुसे मेरे आरामो रे आई नि सकदे? क्या ये सिर्फ सेयो ई लोक नि थे जिने आज्ञा नि मानी थी?"},{"book":"इब्रानियों","chapter":"3","verse":"19","text":"ईंयां आसे देखूँए कि सेयो अविश्वासो री बजअ ते आरामो री जगा रे आई नि सके।"}]}