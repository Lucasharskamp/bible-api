{"data":[{"book":"Luke","chapter":"19","verse":"1","text":"Hanchu, Jisua'n Jericho lûtin apala."},{"book":"Luke","chapter":"19","verse":"2","text":"Mahan sumrusuongpungei ulientak a riming Zacchaeus an ti mineipa a oma."},{"book":"Luke","chapter":"19","verse":"3","text":"Jisua hah i-anga mi mini, mu rang a nuoma, ania miriem dungbong ania, mipui tamrai sikin mu thei maka."},{"book":"Luke","chapter":"19","verse":"4","text":"Hanchu Jisua'n ma lampui a hongvun rang sikin, mipui moton tieng Jisua mu rangin a tâna, Theichangpui19:4: Theichangpui ei ti hih English chongin sycamore an tia, apanga amara kop ngâi jât ania theichang ranga lien uol ani. kunga a kala."},{"book":"Luke","chapter":"19","verse":"5","text":"Jisua'n ha mun a hong phâka anîn chu a tanga a kôma, “Zacchaeus juong chum lai roh, avien chu ni ina kêng ku tung ngêt rang,” a tia."},{"book":"Luke","chapter":"19","verse":"6","text":"Zacchaeus hah innot takin a juong chuma, râisân takin a ina a mintung zoi."},{"book":"Luke","chapter":"19","verse":"7","text":"Mipui a mu ngei nâmin an chiera, “Mi nunsie ina kêng tung rangin a se rek zoi so,” an tia."},{"book":"Luke","chapter":"19","verse":"8","text":"Hanchu, Zacchaeus ândinga, Pumapa kôma, “Rangâi roh, O Pu! Ke neinun in-ang ânriengngei pêk ka ta, hanchu tutu, lei huong ta khom inlang, abâk minlîn thuon nôk ki tih,” a tia."},{"book":"Luke","chapter":"19","verse":"9","text":"Jisua'n a kôma, “Avien, hi ina hin sanminringna a tung zoi, hi mi khom hih Abraham richi ani sikin."},{"book":"Luke","chapter":"19","verse":"10","text":"Miriem Nâipasal hih ânmangngei roka sanminring rang piela juong ani,”19:10: Mat 18:11 a tia."},{"book":"Luke","chapter":"19","verse":"11","text":"Hanchu, ha a chongril an rangâi lâiin Jerusalem anâi zoi sik le Pathien Rêngram juong inlang kelen ranga an sabei sikin chongmintêk a misîra. 19:11-27: Mat 25:14-30"},{"book":"Luke","chapter":"19","verse":"12","text":"Hi chong hih a rila, “Mi lien inkhatin rêng changna roi hong lâka hongkîr nôk rangin ram lâtaka a sea."},{"book":"Luke","chapter":"19","verse":"13","text":"A se rangtôn chu a suokngei sôm a koia, rângkachak sumdâr a pêk chita, ‘ko hong nôk mâka lei muphung roi’ a tia."},{"book":"Luke","chapter":"19","verse":"14","text":"Ania, a ram mingeiin an hengpaia, a nûka palâi an tîra, ‘Hi mi hih kin rêng rangin nuom makme an ti,’” a tia."},{"book":"Luke","chapter":"19","verse":"15","text":"Hanchu, rêng an minchang zoiin a hongkîr nôka, idodôr mo an lei muphung rekel rangin a suokngei hah a makunga a koitûpa."},{"book":"Luke","chapter":"19","verse":"16","text":"Amotontakpu a honga, “O, Pu, mina pêk hah rângkachak sumdâr sômin ku muphung,” a tia."},{"book":"Luke","chapter":"19","verse":"17","text":"A kôma, “No tho min sa, tîrlâm sa ni ni, neinun tômte chunga iem no om sikin, kholien sôm ngei chunga ulienin nang min chang ki tih,” a tipea."},{"book":"Luke","chapter":"19","verse":"18","text":"A tîrlâm inikna a honga a kôma, “O Pu, inkhat mina pêk hah rângkachak sumdâr rangngan ku muphung,” a tia."},{"book":"Luke","chapter":"19","verse":"19","text":"Hanchu, ama kôma han, “Nang khom khopuilien rangnga ngei chunga ulienin om roh,” a tipea."},{"book":"Luke","chapter":"19","verse":"20","text":"Hanchu, adang a honga, “O Pu, en ta, na rângkachak sumdâr mi na pêk hah mâihûinân ku sûna ka darchien."},{"book":"Luke","chapter":"19","verse":"21","text":"Mi inngar tak nini sikin nang ki chi ani. Na darloi khom na lâka, nu tuloi khom na ât ngâi” a tia."},{"book":"Luke","chapter":"19","verse":"22","text":"A kôma, tîrlâm saloi ni ni, no chong nanâkin theiloi nang amintum. Mi inngar tak ki nia, ka darloi khom ka lâk ngâia, ku tuloi khom ka ât ngâi ni rieta,"},{"book":"Luke","chapter":"19","verse":"23","text":"anînte, ithomo ku sum hih a pungna ina ne lei dar loi, ko hong nôka hin apung leh ka man rang kêng ani, a tia."},{"book":"Luke","chapter":"19","verse":"24","text":"Hanchu, a kôla inding ngei kôma han, “A rângkachak sumdâr lâk pe ungla, sôm adônpu pêk roi,” a tia."},{"book":"Luke","chapter":"19","verse":"25","text":"Hanchu, ama'n a kôma, “O Pu, anîn chu rângkachak sumdâr sôm a dôn mo ka ta,” an tia."},{"book":"Luke","chapter":"19","verse":"26","text":"19:26: Mat 13:12; Mk 4:25; Luk 8:18Ama han an kôma, “Nangni ki ril, tutu a nei viet kai chu pêk mintam uol nîng a ta, a nei loi kai chu ai dôn viete khom hah lâk pe rip nîng a tih,” a tia."},{"book":"Luke","chapter":"19","verse":"27","text":"“Hi ka râlngei, an rêng ranga minuom loi kai chu hong tuong ungla ka makunga that roi a ti” a tia."},{"book":"Luke","chapter":"19","verse":"28","text":"Ma chong hah a misîr zoiin chu Jerusalem panin moton ânsa."},{"book":"Luke","chapter":"19","verse":"29","text":"Bethphage le Bethany khuo kôl Olive muol a tungin chu, an motona a ruoisi inik a tîra,"},{"book":"Luke","chapter":"19","verse":"30","text":"“nin motona khuoa son vase ungla, nin lûtin, tute la chuongna ngâi loi sakuording te inthung mûng nin tih, sût ungla hin hongkai roi."},{"book":"Luke","chapter":"19","verse":"31","text":"Tukhomin ithomo nin sût tiin an rekelin chu, Pumapa'n a nâng ani tipe roi,” a tia."},{"book":"Luke","chapter":"19","verse":"32","text":"Hanchu, an sea Pumapa'n a ti lam ang takin an va mua,"},{"book":"Luke","chapter":"19","verse":"33","text":"Sakuordingte an sûtin chu a pumangeiin, “Ithomo nin sût?” an tia."},{"book":"Luke","chapter":"19","verse":"34","text":"Hanchu an kôma, “Pumapa'n19:34 a pu; nônchu a pumapa. ai nâng ani,” an tia."},{"book":"Luke","chapter":"19","verse":"35","text":"Sakuording te hah Jisua kôma an kaia, a chunga an puonngei an dâpa, Jisua an min chuonga."},{"book":"Luke","chapter":"19","verse":"36","text":"A sena rang lampuia khom an puonngei an dâp tira."},{"book":"Luke","chapter":"19","verse":"37","text":"Hanchu, Jerusalem tung ranga Olive muol chum rangin chu a ruoisingeiin a sininkhêl sin an mu sikin rôl inring takin Pathien an minpâka."},{"book":"Luke","chapter":"19","verse":"38","text":"19:38: Lap 118:26 “Pumapa riminga hong rêngpa chu Pathien'n satvur rese, invâna inngêina lêngin Pathien roiinpui rese,” an tia."},{"book":"Luke","chapter":"19","verse":"39","text":"Mipui lâia Pharisee senkhatin Jisua kôma, “Minchupu, nu ruoisingei dâirek rangin ril roh,” an tia."},{"book":"Luke","chapter":"19","verse":"40","text":"Jisua'n an kôma, “Nangni ki ril, hi ngei hih an dâirekin chu, lungngei tena luo an iniek rang ani,” tiin a thuona."},{"book":"Luke","chapter":"19","verse":"41","text":"Hanchu, an tung rangtôn chu, khopui hah a mua a châa."},{"book":"Luke","chapter":"19","verse":"42","text":"“Ratha'nngamna chong hih avienni tena luo hin ni riet nita senla chu O! Aniatate mu thei khâi mak chea."},{"book":"Luke","chapter":"19","verse":"43","text":"Zora hongtung a tih, na râlngeiin nu rukul bula pil minpôngin nang huolvêl an ta, kil tina nang khap tit an tih."},{"book":"Luke","chapter":"19","verse":"44","text":"Nu rukul sûnga ni mingei le nang minmang chit an tih, nu sûnga lung inchuon reng hôi no ni ngei; nang minring ranga Pathien juonglâi ni riet loi sikin,” a tia."},{"book":"Luke","chapter":"19","verse":"45","text":"Hanchu, Jisua'n Biekina ava lûta, neinun juorngei hah a rujûla."},{"book":"Luke","chapter":"19","verse":"46","text":"19:46: Isa 56:7; Jer 7:11 An kôma, “Lekhabua miziekin Pathien'n, Ki in chu chubai thona in tîng an tih, a tia. Ania nangni rêkin chu inrungei khurin kêng nin sin hi,” a tipe ngeia."},{"book":"Luke","chapter":"19","verse":"47","text":"Jisua'n anîngtin Biekina a ril ngei ngâia. Ochaisingei, Balam minchupungei le mipui ruoipungeiin that rang an bôka."},{"book":"Luke","chapter":"19","verse":"48","text":"Hannisenla, mipui ngeiin ningsiet taka a chongril an rangâia bâikhat luo minsam rang an nuom ngâiloi sikin, a tho rang lam man mak ngei."}]}