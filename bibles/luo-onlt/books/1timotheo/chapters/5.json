{"data":[{"book":"1 Timotheo","chapter":"5","verse":"1","text":"Kik idhaw gi ngʼama duongʼ gi dwol makwiny, to wuo kode mamuol giluor mana ka wuonu monywoli. Kaw yawuowi matindo ka oweteni,"},{"book":"1 Timotheo","chapter":"5","verse":"2","text":"to mon madongo kaw ka mineni, kendo mon matindo kaw ka nyimineni, e yo maler chutho."},{"book":"1 Timotheo","chapter":"5","verse":"3","text":"Nyaka ipar mon ma chwogi otho modongʼ kendgi madwaro kony e yor adiera."},{"book":"1 Timotheo","chapter":"5","verse":"4","text":"To ka dhako ma chwore otho moro nigi nyithindo kata nyikwayo to ber mondo gitingʼ nying Nyasaye malo kuom rito joodgi ka gikonyo jonywolgi gi kweregi kod deyegi, nikech timo kamano longʼo ni Nyasaye."},{"book":"1 Timotheo","chapter":"5","verse":"5","text":"Dhako ma chwore otho keto genone duto kuom Nyasaye, kendo osiko olamo odiechiengʼ gotieno kokwayo Nyasaye mondo okonye."},{"book":"1 Timotheo","chapter":"5","verse":"6","text":"To dhako ma chwore otho mohero mor mar piny, osetho kata obedo ni pod ongima."},{"book":"1 Timotheo","chapter":"5","verse":"7","text":"Puonj ji wechegi bende, mondo kik ngʼato obed gi bura."},{"book":"1 Timotheo","chapter":"5","verse":"8","text":"Ka ngʼato ok orito wedene, to moloyo ka ok orito joode owuon, to osekwedo yie marwa, kendo orach moloyo japiny."},{"book":"1 Timotheo","chapter":"5","verse":"9","text":"Dhako moro amora ma chwore otho ok nyal ndik nyinge kama indike nying mon ma chwogi otho ka hikgi ok oloyo higni piero auchiel, to bende nyaka bed ni ne osebedo ja-adiera e dakne gi chwore,"},{"book":"1 Timotheo","chapter":"5","verse":"10","text":"kendo ongʼeye kuom timbene mabeyo kaka oserito nyithindo e yo mowinjore kendo osebedo kohero rwako welo e ode, kendo osebedo ka olwoko tiend jomaler kendo ka okonyo joma ni e chandruok, kochiwore chuth ni timo gik mabeyo duto."},{"book":"1 Timotheo","chapter":"5","verse":"11","text":"Kik iyie mondo mon ma chwogi otho ma pod tindo ndik nying-gi kama indikoe nying mon ma chwogi otho. Nikech ka ringregi ohewogi gi gombo to giweyo Kristo ka gimanyo chwo mondo okendgi."},{"book":"1 Timotheo","chapter":"5","verse":"12","text":"Kuom mano gikelo kum kuomgi giwegi, nikech giseketho singruokgi mokwongo."},{"book":"1 Timotheo","chapter":"5","verse":"13","text":"To bende ewi mano, gibedo jo-samuoyo ma budho abudha, ka gibayo abaya e ute ji koni gi koni. Ok gibed mana jo-samuoyo ma budho abudha kende, to bende gibedo jokuoth ka gichuogore e weche ji mamoko kendo ka giwuoyo e weche ma ok onego giwuoye."},{"book":"1 Timotheo","chapter":"5","verse":"14","text":"Kuom mano daher mondo mon ma chwogi otho matindo okendi, mondo ginywol nyithindo, kendo girit utegi mondo kik gimi jasigu thuolo mar ketho nying joma oyie."},{"book":"1 Timotheo","chapter":"5","verse":"15","text":"Chutho, moko odok chien mi koro giluwo Satan."},{"book":"1 Timotheo","chapter":"5","verse":"16","text":"To ka ngʼama oyie moro odak gi mon ma chwogi otho e dalane, onego okonygi en owuon mondo kik kanisa bed gi tingʼ mapek mar ritogi, eka kanisa okony mon ma chwogi otho mamoko man kendgi chuth maonge ngʼama nyalo konyogi."},{"book":"1 Timotheo","chapter":"5","verse":"17","text":"Jodong kanisa morito weche mag kanisa onego yud pok margi nyadiriyo, to moloyo jodongo ma tichgi en yalo kod puonjo wach Nyasaye."},{"book":"1 Timotheo","chapter":"5","verse":"18","text":"Nimar Ndiko owacho niya, “Kik utwe dho dhiangʼ kaywayo lodi ma idinogo cham,”5:18 Rap 25:4 kendo niya, “Jatich ber gi chudo kuom tije motiyo.”5:18 Luk 10:7"},{"book":"1 Timotheo","chapter":"5","verse":"19","text":"Kik iyie gi ketho modonjnego jaduongʼ kanisa kaonge joneno ariyo kata adek."},{"book":"1 Timotheo","chapter":"5","verse":"20","text":"Joma osiko timo richo nyaka kwer ratiro e nyim ji eka joma moko obed maluor."},{"book":"1 Timotheo","chapter":"5","verse":"21","text":"Achiki e nyim Nyasaye kendo e nyim Kristo Yesu, kaachiel gi malaika moyier, ni mondo ilu puonjgi adimba ma ok idewo wangʼ ngʼato kendo ma ok idok kor ngʼato angʼata."},{"book":"1 Timotheo","chapter":"5","verse":"22","text":"Kik irikni yieyo lwedo kuom ji, kendo kik iriwri e richo ji mamoko. Ritri mondo ngimani osik kaler."},{"book":"1 Timotheo","chapter":"5","verse":"23","text":"Ok onego imodh pi kende, to madh divai matin mondo okonyni iyi nikech midekre ma in-go pile."},{"book":"1 Timotheo","chapter":"5","verse":"24","text":"Jomoko richogi ongʼongʼore kendo otelo nyimgi ka terogi e bura to richo jomoko to opondo kendo luwo bangʼ-gi."},{"book":"1 Timotheo","chapter":"5","verse":"25","text":"Mano bende e kaka tim ngʼato makare bende ongʼongʼore, kendo kata mana mago motimo mopondo fwenyore bangʼe."}]}