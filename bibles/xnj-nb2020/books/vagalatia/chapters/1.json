{"data":[{"book":"Vagalatia","chapter":"1","verse":"1","text":"Nene namtumi Pauli mwenikemiwi kuvya mtumi lepi kwa kuhaguliwa na vandu mewa lepi kwa makakala ga mundu, nambu kwa uhotola wa Yesu Kilisitu na Chapanga mweamyukisi Yesu,"},{"book":"Vagalatia","chapter":"1","verse":"2","text":"na valongo voha mwemuvi pamonga na nene, tikuvajambusa msambi wa vandu vevakumsadika Kilisitu va ku Galatia."},{"book":"Vagalatia","chapter":"1","verse":"3","text":"Tikuvaganila uteke na ubwina kuhuma kwa Chapanga Dadi witu na BAMBU witu Yesu Kilisitu."},{"book":"Vagalatia","chapter":"1","verse":"4","text":"Kilisitu ajiwusili mwene avya luteta ndava ya kumbudila kwitu Chapanga ndava ya maganu ga Chapanga Dadi witu muni atisangulayi kuhuma pamulima uwu uhakau wa hinu."},{"book":"Vagalatia","chapter":"1","verse":"5","text":"Chapanga alumbiwa magono na magono goha gangali mwishu! Ena."},{"book":"Vagalatia","chapter":"1","verse":"6","text":"Nikangasa neju kulola kuvya kanyata mukumleka wuli Chapanga, mweavakemili nyenye kwa ubwina wa Yesu Kilisitu, na mukulilanda lilovi la Bwina ya namuna yingi."},{"book":"Vagalatia","chapter":"1","verse":"7","text":"Chakaka kawaka Lilovi la Bwina la Chapanga lingi, nambu vavi vandu vevakuvayagisa, vevigana kung'anamusa Lilovi la Bwina la Kilisitu."},{"book":"Vagalatia","chapter":"1","verse":"8","text":"Nambu hati ngati mmonga winu amala mtumu kuhuma kunani kwa Chapanga, akavakokosela Lilovi la Bwina chingi na lila letivakokosili tete, hinu mwenuyo apewayi likoto na Chapanga."},{"book":"Vagalatia","chapter":"1","verse":"9","text":"Tamali kuvajovela mambu aga kadeni, na nene nikugawuyila kavili, mundu akavakokosela Lilovi la Bwina lelivii chingi na lila lemwapokili, ndi apewa likoto na Chapanga!"},{"book":"Vagalatia","chapter":"1","verse":"10","text":"Hinu kujova ago kulangisa kuvya nilonda vandu vaniyidakila? Lepi! Nigana kuyidakiliwa na Chapanga. Amala nilonda kuvaganisa vandu? Kuvya ngati nilonda kuvaganisa vandu, nganivii lepi muhengaji wa Kilisitu."},{"book":"Vagalatia","chapter":"1","verse":"11","text":"Valongo vangu, nikuvagana mumanya kuvya Lilovi la Bwina lenivakokosili lepi ujumbi kuhuma kwa mundu."},{"book":"Vagalatia","chapter":"1","verse":"12","text":"Ndava muni nene nakuyipokela kuhuma kwa mundu amala kuwuliwa na mundu, nambu kwa kugubukuliwa na Yesu Kilisitu mwene."},{"book":"Vagalatia","chapter":"1","verse":"13","text":"Muni muyuwini malovi ga mambu gangu chanatamili kadeni, mu njila ya Vayawudi ya kumuyupa Chapanga, kuvya nawung'aisi neju msambi wa vandu vevakumsadika Kilisitu na kuvakomakesa."},{"book":"Vagalatia","chapter":"1","verse":"14","text":"Namwene navahotwili vayangu va ntanga yangu mu njila ya Vayawudi ya kumuyupa Chapanga najikangamilisi neju kukamula mivelu ya vagogo vangu."},{"book":"Vagalatia","chapter":"1","verse":"15","text":"Nambu Chapanga, kwa ubwina waki ndi amali kunihagula kwakona nangavelekewa, anikemili nimhengelayi,"},{"book":"Vagalatia","chapter":"1","verse":"16","text":"Peanigubukulili Mwana waki muni nikokosa Lilovi la Bwina ndava ya Yesu Kilisitu kwa vandu vangali Vayawudi, changali kuyupa maholo ga vandu,"},{"book":"Vagalatia","chapter":"1","verse":"17","text":"amala changahamba hoti ku Yelusalemu kwa vala vevalongolili kuvya vamitumi, ndi nahambili hoti ku Alabia, kangi nikawuya ku Damasko."},{"book":"Vagalatia","chapter":"1","verse":"18","text":"Hinu, payamaliki miyaka yidatu, ndi penakahambili ku Yelusalemu kukonganeka na Kefa mweikemiwa mewa Petili, natamili kwaki mu magono kumi na mhanu."},{"book":"Vagalatia","chapter":"1","verse":"19","text":"Nambu namuweni lepi mtumi yungi nga Yakobo mwene, mlongo waki BAMBU."},{"book":"Vagalatia","chapter":"1","verse":"20","text":"Genikuvayandikila ndi ga chakaka, Chapanga agamanyili, nikuvajovela lepi ga udese."},{"book":"Vagalatia","chapter":"1","verse":"21","text":"Mwanakandahi nihambili ku mulima wa Silia na Kilikia."},{"book":"Vagalatia","chapter":"1","verse":"22","text":"Lukumbi lwenulo, namwene navi nangawonekana na msambi wa vandu vevakumsadika Kilisitu va ku Yudea."},{"book":"Vagalatia","chapter":"1","verse":"23","text":"Chevachimanyili ndi chila ndu chevayuwini, “Mundu yula mweating'aili hoti, hinu akuyikokosa sadika yilayila yeagana kuyiyongomesa!”"},{"book":"Vagalatia","chapter":"1","verse":"24","text":"Hinu, vakamulumba Chapanga ndava ya nene."}]}