{"data":[{"book":"UGenesisi","chapter":"16","verse":"1","text":"USarayi umka-Abhrama wayengamzalelanga bantwana. Kodwa wayelencekukazi yomGibhithe eyayithiwa nguHagari;"},{"book":"UGenesisi","chapter":"16","verse":"2","text":"ngakho uSarayi wathi ku-Abhrama, “UThixo ungincitshile abantwana. Hamba, wembathe lencekukazi yami; mhlawumbe lami ngingaba lendlu ngaye.”"},{"book":"UGenesisi","chapter":"16","verse":"3","text":"Ngakho kwathi u-Abhrama esehlale eKhenani okweminyaka elitshumi, uSarayi umkakhe wathatha incekukazi yakhe yomGibhithe uHagari wamupha indoda yakhe ukuba ngumkayo."},{"book":"UGenesisi","chapter":"16","verse":"4","text":"U-Abhrama wambatha loHagari, wazithwala."},{"book":"UGenesisi","chapter":"16","verse":"5","text":"USarayi wasesithi ku-Abhrama, “Ngumlandu wakho ukuze ngihlupheke kangaka. Incekukazi yami ngayethula ezandleni zakho, kodwa ithi ngoba isisazi ukuthi isizithwele isingeyisa. Sengathi uThixo angahlulela phakathi kwami lawe.”"},{"book":"UGenesisi","chapter":"16","verse":"6","text":"U-Abhrama wathi, “Incekukazi yakho isezandleni zakho. Yenza lokho obona kufanele ngayo.” USarayi wasemphatha kubi uHagari; wacina embalekela."},{"book":"UGenesisi","chapter":"16","verse":"7","text":"Ingilosi kaThixo yamfumana uHagari eduze komthombo enkangala; kwakungumthombo oseceleni kwendlela eya eShuri."},{"book":"UGenesisi","chapter":"16","verse":"8","text":"Yathi, “Hagari, ncekukazi kaSarayi, uvela ngaphi njalo uya ngaphi?”"},{"book":"UGenesisi","chapter":"16","verse":"9","text":"Ngakho ingilosi kaThixo yamtshela yathi, “Buyela enkosikazini yakho ufike uyilalele.”"},{"book":"UGenesisi","chapter":"16","verse":"10","text":"Ingilosi kaThixo yengeza yathi, “Ngizakwandisa izizukulwane zakho zibe zinengi okungelakubalwa.”"},{"book":"UGenesisi","chapter":"16","verse":"11","text":"Ingilosi kaThixo yaphinda yathi kuye:"},{"book":"UGenesisi","chapter":"16","verse":"12","text":"Uzakuba yindoda engubabhemi weganga;"},{"book":"UGenesisi","chapter":"16","verse":"13","text":"UThixo owakhuluma laye wamutha lelibizo elithi: “UnguNkulunkulu ongibonayo,” ngoba wathi, “Manje sengimbonile lowo ongibonayo.”"},{"book":"UGenesisi","chapter":"16","verse":"14","text":"Yikho-nje umthombo lowo wabizwa ngokuthi yiBheri-Lahayi-Royi; ulokhu usekhona, phakathi kweKhadeshi leBheredi."},{"book":"UGenesisi","chapter":"16","verse":"15","text":"Ngakho uHagari wazalela u-Abhrama indodana, u-Abhrama wamutha ibizo lokuthi ngu-Ishumayeli."},{"book":"UGenesisi","chapter":"16","verse":"16","text":"U-Abhrama wayeleminyaka yokuzalwa engamatshumi ayisificaminwembili lesithupha lapho uHagari emzalela u-Ishumayeli."}]}