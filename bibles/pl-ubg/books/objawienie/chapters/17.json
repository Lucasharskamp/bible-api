{"data":[{"book":"Objawienie","chapter":"17","verse":"1","text":"I przyszedł jeden z siedmiu aniołów, którzy mieli siedem czasz, i odezwał się do mnie, mówiąc mi: Chodź, pokażę ci sąd nad wielką nierządnicą, która siedzi nad wieloma wodami;"},{"book":"Objawienie","chapter":"17","verse":"2","text":"Z którą nierząd uprawiali królowie ziemi, a mieszkańcy ziemi upili się winem jej nierządu."},{"book":"Objawienie","chapter":"17","verse":"3","text":"I zaniósł mnie w duchu na pustynię. I zobaczyłem kobietę siedzącą na szkarłatnej bestii pełnej imion bluźnierstwa, mającej siedem głów i dziesięć rogów."},{"book":"Objawienie","chapter":"17","verse":"4","text":"A kobieta była ubrana w purpurę i szkarłat i przyozdobiona złotem, drogimi kamieniami i perłami. Miała w swej ręce złoty kielich pełen obrzydliwości i nieczystości swego nierządu."},{"book":"Objawienie","chapter":"17","verse":"5","text":"A na jej czole wypisane było imię: Tajemnica, wielki Babilon, matka nierządnic i obrzydliwości ziemi."},{"book":"Objawienie","chapter":"17","verse":"6","text":"I zobaczyłem kobietę pijaną krwią świętych i krwią męczenników Jezusa. A gdy ją zobaczyłem, zdumiałem się bardzo."},{"book":"Objawienie","chapter":"17","verse":"7","text":"I powiedział do mnie anioł: Czemu się zdumiałeś? Ja ci wyjaśnię tajemnicę kobiety i bestii, która ją nosi, a która ma siedem głów i dziesięć rogów."},{"book":"Objawienie","chapter":"17","verse":"8","text":"Bestia, którą widziałeś, była, a nie ma jej i ma wyjść z otchłani, i iść na zatracenie. I zdziwią się mieszkańcy ziemi, których imiona nie są zapisane w księdze życia od założenia świata, widząc bestię, która była i nie ma jej, a jednak jest."},{"book":"Objawienie","chapter":"17","verse":"9","text":"Tu jest rozum, który ma mądrość. Siedem głów to siedem gór, na których siedzi kobieta."},{"book":"Objawienie","chapter":"17","verse":"10","text":"I królów jest siedmiu – pięciu upadło, jeden jest, inny jeszcze nie przyszedł, a gdy przyjdzie, ma pozostać na krótko."},{"book":"Objawienie","chapter":"17","verse":"11","text":"A bestia, która była, a nie ma jej, ona sama jest ósmym, a jest spośród siedmiu i idzie na zatracenie."},{"book":"Objawienie","chapter":"17","verse":"12","text":"A dziesięć rogów, które widziałeś, to dziesięciu królów, którzy jeszcze nie objęli królestwa, ale wezmą władzę jak królowie na jedną godzinę wraz z bestią."},{"book":"Objawienie","chapter":"17","verse":"13","text":"Mają oni jeden zamysł, a swoją moc i władzę oddadzą bestii."},{"book":"Objawienie","chapter":"17","verse":"14","text":"Oni będą walczyć z Barankiem, a Baranek ich zwycięży, bo jest Panem panów i Królem królów, a"},{"book":"Objawienie","chapter":"17","verse":"15","text":"I powiedział do mnie: Wody, które widziałeś, nad którymi siedzi nierządnica, to ludy, tłumy, narody i języki."},{"book":"Objawienie","chapter":"17","verse":"16","text":"A dziesięć rogów, które widziałeś na bestii – oni znienawidzą nierządnicę i sprawią, że będzie spustoszona i naga i będą jeść jej ciało, i spalą ją w ogniu."},{"book":"Objawienie","chapter":"17","verse":"17","text":"Bóg bowiem włożył im do serc, aby wykonali jego wolę, i to jednomyślnie, i oddali swoje królestwo bestii, aż wypełnią się słowa Boga."},{"book":"Objawienie","chapter":"17","verse":"18","text":"A kobieta, którą zobaczyłeś, to wielkie miasto, które króluje nad królami ziemi."}]}