{"data":[{"book":"Adiyisɛm","chapter":"22","verse":"1","text":"Ɔbɔfo no kyerɛɛ me nkwa asubɔnten a ani tew kurunnyenn sɛ ahwehwɛ a efi Onyankopɔn ne Oguamma no ahengua so,"},{"book":"Adiyisɛm","chapter":"22","verse":"2","text":"na ɛsen fa kurow no tempɔn kɛse no mfimfini. Nkwa dua si asu no fa biara a afe biara ɛsow aba ahorow dumien wɔ ɔsram biara. Wɔde so ahaban no sa aman ahorow no yare."},{"book":"Adiyisɛm","chapter":"22","verse":"3","text":"Biribiara a ɛwɔ Onyankopɔn nnome ase no nkɔ kurow no mu. Wobehu Onyankopɔn ne Oguamma no ahengua wɔ kurow no mu na nʼasomfo bɛsom no."},{"book":"Adiyisɛm","chapter":"22","verse":"4","text":"Wobehu nʼanim na wɔbɛkyerɛw ne din agu wɔn moma so."},{"book":"Adiyisɛm","chapter":"22","verse":"5","text":"Ade rensa wɔ hɔ bio, na akanea anaa hann ho nhia, efisɛ Awurade Nyankopɔn bɛyɛ wɔn hann na wobedi ade sɛ ahene daa daa."},{"book":"Adiyisɛm","chapter":"22","verse":"6","text":"Afei ɔbɔfo no ka kyerɛɛ me se, “Saa nsɛm yi yɛ nokware a wode wo ho to so a, eye. Na Awurade Nyankopɔn a ɔde Honhom ma adiyifo no somaa ne bɔfo se ɔmmɛkyerɛ nʼasomfo nea ɛbɛba nnansa yi ara no.”"},{"book":"Adiyisɛm","chapter":"22","verse":"7","text":"Yesu kae se, “Muntie! Mereba nnansa yi ara, Nhyira nka wɔn a wotie adiyisɛm a ɛwɔ saa nhoma yi mu no!”"},{"book":"Adiyisɛm","chapter":"22","verse":"8","text":"Me Yohane, mate na mahu saa nneɛma yi nyinaa. Na metee ne nyinaa, huu ne nyinaa wiei no, mibutuw ɔbɔfo no a ɔkyerɛɛ me saa nneɛma yi nyinaa no nan ase pɛɛ sɛ mesom no."},{"book":"Adiyisɛm","chapter":"22","verse":"9","text":"Nanso ɔka kyerɛɛ me se, “Nyɛ saa! Meyɛ ɔsomfo te sɛ wo nuanom adiyifo ne wɔn a wodi nhoma yi mu nsɛm no so no ara pɛ. Som Onyankopɔn!”"},{"book":"Adiyisɛm","chapter":"22","verse":"10","text":"Na ɔka kyerɛɛ me se, “Nkata saa adiyisɛm a ɛwɔ nhoma yi mu no so, efisɛ bere no abɛn."},{"book":"Adiyisɛm","chapter":"22","verse":"11","text":"Obiara a ɔyɛ bɔne no nkɔ so nyɛ bɔne, na nea ɔyɛ fi no nkɔ so nyɛ fi; nea ɔyɛ papa no nkɔ so nyɛ papa, na nea ɔyɛ kronkron no nkɔ so nyɛ kronkron.”"},{"book":"Adiyisɛm","chapter":"22","verse":"12","text":"Hwɛ! Mereba ntɛm! Mikura mʼakatua sɛ mede rebɛma obiara sɛnea nʼadwumayɛ te."},{"book":"Adiyisɛm","chapter":"22","verse":"13","text":"Mene Alfa ne Omega, Ɔkannifo ne Okyikafo, Mfiase ne Awiei."},{"book":"Adiyisɛm","chapter":"22","verse":"14","text":"“Nhyira nka wɔn a wɔhoro wɔn ntade ma efi, na wɔn na wɔwɔ ho kwan sɛ wodi nkwa dua no aba na wɔfa kurow no pon no mu."},{"book":"Adiyisɛm","chapter":"22","verse":"15","text":"Na Kurow no akyi na akraman ne asumanfo ne nguamanfo ne awudifo ne abosonsomfo ne wɔn a wɔpɛ atoro na wodi atoro no nyinaa wɔ."},{"book":"Adiyisɛm","chapter":"22","verse":"16","text":"“Me, Yesu, na masoma me bɔfo sɛ ɔmmɛbɔ mo saa nhoma yi nyinaa ho amanneɛ wɔ asafo mu. Meyɛ Dawid busuani. Mene anɔpa nsoromma a ɛhyerɛn no.”"},{"book":"Adiyisɛm","chapter":"22","verse":"17","text":"Honhom no ne ayeforo no se, “Ɛsɛ sɛ obiara a ɔte saa asɛm yi nso ka se, ‘Bra!’ Na nea osukɔm de no no mmra, na nea ɔpɛ no nso, ommegye nkwa nsu no kwa.”"},{"book":"Adiyisɛm","chapter":"22","verse":"18","text":"Me, Yohane, mebɔ obiara a ɔte saa adiyisɛm a ɛwɔ nhoma yi mu no kɔkɔ se: Sɛ obi de bi ka ho a, Onyankopɔn de asotwe bɛka ne haw a wakyerɛ mu wɔ saa nhoma yi mu no ho."},{"book":"Adiyisɛm","chapter":"22","verse":"19","text":"Na sɛ obi nso yi bi fi adiyisɛm a ɛwɔ saa nhoma yi mu no mu a, Onyankopɔn beyi ne kyɛfa a obenya wɔ nkwa dua no ne kurow Kronkron a wɔakyerɛkyerɛ mu wɔ nhoma yi mu no."},{"book":"Adiyisɛm","chapter":"22","verse":"20","text":"Nea odi nhoma yi ho adanse no ka se, “Yiw! Mereba ntɛm!”"},{"book":"Adiyisɛm","chapter":"22","verse":"21","text":"Yɛn Awurade Yesu Kristo adom nka ahotefo nyinaa. Amen."}]}