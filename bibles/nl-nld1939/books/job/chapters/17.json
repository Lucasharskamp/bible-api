{"data":[{"book":"Job","chapter":"17","verse":"1","text":"Mijn geest gebroken, mijn dagen geblust, Mij rest slechts het graf!"},{"book":"Job","chapter":"17","verse":"2","text":"Ben ik niet het mikpunt van spot, Verkwijnt niet mijn oog door de bittere verwijten?"},{"book":"Job","chapter":"17","verse":"3","text":"Stel Uzelf bij U tot borg voor mijl; Wie anders zou voor mij handslag geven?"},{"book":"Job","chapter":"17","verse":"4","text":"Want h√πn hart hebt Gij voor inzicht gesloten, En daarom steken zij de hand niet uit;"},{"book":"Job","chapter":"17","verse":"5","text":"Men beklaagt het lot van zijn vrienden Terwijl de ogen versmachten van de eigen kinderen;"},{"book":"Job","chapter":"17","verse":"6","text":"Men heeft mij tot spreekwoord gemaakt bij de mensen, Ik ben een, wien men in het aangezicht spuwt!"},{"book":"Job","chapter":"17","verse":"7","text":"Mijn oog is dof van verdriet, Mijn leden zijn tot een schaduw vervluchtigd!"},{"book":"Job","chapter":"17","verse":"8","text":"De braven ontstellen ervan, De onschuldige is jaloers op den boze:"},{"book":"Job","chapter":"17","verse":"9","text":"Moet de rechtvaardige toch zijn weg maar bewandelen, Wie rein van handen is, zijn kracht nog verdubbelen?"},{"book":"Job","chapter":"17","verse":"10","text":"En daarom, hoe gij u allen wendt of keert, Een wijze vind ik onder u niet;"},{"book":"Job","chapter":"17","verse":"11","text":"Mijn levensdagen zijn voorbij, Mijn plannen, mijn hartewensen vernield!"},{"book":"Job","chapter":"17","verse":"12","text":"Men maakt een dag van de nacht, Van duisternis het morgenlicht!"},{"book":"Job","chapter":"17","verse":"13","text":"Kan ik nog hopen? Het dodenrijk is mijn huis, In de duisternis heb ik mijn leger gespreid;"},{"book":"Job","chapter":"17","verse":"14","text":"Tot het graf geroepen: Gij zijt mijn vader, Tot de wormen: Gij zijt mijn moeder en zusters!"},{"book":"Job","chapter":"17","verse":"15","text":"Waar is mijn hoop, Mijn geluk, wie kan het ontdekken:"},{"book":"Job","chapter":"17","verse":"16","text":"Zullen ze met mij in het dodenrijk dalen, Zinken wij samen neer in het stof?"}]}