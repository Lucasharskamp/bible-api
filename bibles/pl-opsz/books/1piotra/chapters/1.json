{"data":[{"book":"1 Piotra","chapter":"1","verse":"1","text":"Ja Piotr, apostoł Jezusa Chrystusa, piszę do wybranych, którzy jako cudzoziemcy mieszkają na obczyźnie: w Poncie, Galicji, Kapadocji, Azji i Bitynii."},{"book":"1 Piotra","chapter":"1","verse":"2","text":"Bóg Ojciec, zgodnie ze swoim odwiecznym postanowieniem, wybrał was i przeznaczył do świętego życia w Duchu oraz do posłuszeństwa. On również, dzięki krwi przelanej przez Jezusa Chrystusa, oczyścił was z grzechów. Niech Jego łaska i pokój wydają wśród was coraz większy owoc!"},{"book":"1 Piotra","chapter":"1","verse":"3","text":"Chwała niech będzie Bogu—Ojcu naszego Pana, Jezusa Chrystusa—który w swojej ogromnej miłości zrodził nas do nowego życia. On, dzięki zmartwychwstaniu Chrystusa, dał nam żywą nadzieję na przyszłość"},{"book":"1 Piotra","chapter":"1","verse":"4","text":"i przygotował dla was bezcenny dar w niebie—niezniszczalny, nieskażony i nietracący blasku!"},{"book":"1 Piotra","chapter":"1","verse":"5","text":"Uwierzyliście Bogu, dlatego On będzie was chronił swoją potężną mocą—do czasu, w którym objawi wszystkim wasze zbawienie."},{"book":"1 Piotra","chapter":"1","verse":"6","text":"Cieszcie się więc, mimo że teraz różne chwilowe trudności sprawiają wam smutek."},{"book":"1 Piotra","chapter":"1","verse":"7","text":"Dzięki nim jednak wasza wiara oczyszcza się i staje się cenniejsza od nietrwałego złota, które również oczyszcza się w ogniu. Gdy więc Jezus Chrystus powtórnie się objawi, wasza wiara zostanie doceniona i otoczona chwałą."},{"book":"1 Piotra","chapter":"1","verse":"8","text":"Wiem, że chociaż nie widzieliście Pana, to bardzo Go kochacie. Teraz nadal Go nie widzicie, ale wierzycie Mu i doznajecie niezmiernej, cudownej radości"},{"book":"1 Piotra","chapter":"1","verse":"9","text":"z powodu waszego zbawienia. Ono jest celem waszej wiary!"},{"book":"1 Piotra","chapter":"1","verse":"10","text":"Właśnie to zbawienie było przedmiotem poszukiwań i dociekań proroków. Oni to zapowiadali, że Bóg okaże wam swoją łaskę."},{"book":"1 Piotra","chapter":"1","verse":"11","text":"Zastanawiali się jednak, kiedy nadejdą cierpienia Chrystusa, zapowiedziane przez Jego Ducha, i kiedy objawi się Jego chwała."},{"book":"1 Piotra","chapter":"1","verse":"12","text":"Bóg zaś powiedział im, że oni tego nie doczekają, ale wy—tak. I właśnie o tym—z pomocą zesłanego z nieba Ducha Świętego—powiedzieli wam ci, którzy przekazali wam dobrą nowinę. Są to rzeczy, które pragnęliby poznać nawet aniołowie."},{"book":"1 Piotra","chapter":"1","verse":"13","text":"Dlatego zachowujcie czujność oraz trzeźwość umysłu. Całą zaś waszą nadzieję złóżcie w Bożej łasce—w dniu powrotu Jezusa Chrystusa doświadczycie jej bowiem w całej pełni!"},{"book":"1 Piotra","chapter":"1","verse":"14","text":"Dawniej, gdy nie znaliście Pana, waszym życiem kierowały grzeszne pragnienia. Teraz jednak nie poddawajcie się im i zachowujcie się jak posłuszne dzieci."},{"book":"1 Piotra","chapter":"1","verse":"15","text":"Naśladujcie Boga, który jest święty, i w każdej sytuacji również wy bądźcie święci."},{"book":"1 Piotra","chapter":"1","verse":"16","text":"Pismo bowiem mówi: „Bądźcie święci, bo Ja jestem święty”."},{"book":"1 Piotra","chapter":"1","verse":"17","text":"Jeśli Boga, który jest bezstronnym sędzią ludzkich czynów, nazywacie swoim Ojcem, okazujcie Mu respekt do końca waszego życia na ziemi."},{"book":"1 Piotra","chapter":"1","verse":"18","text":"Pamiętajcie też, że z powodu złego postępowania, odziedziczonego po waszych przodkach, byliście niewolnikami zła, ale zostaliście wykupieni przez Boga! I to nie marnym srebrem lub złotem,"},{"book":"1 Piotra","chapter":"1","verse":"19","text":"ale bezcenną krwią Chrystusa. On został bowiem zabity jak niewinny i czysty ofiarny baranek!"},{"book":"1 Piotra","chapter":"1","verse":"20","text":"Bóg przeznaczył Go do tego jeszcze przed powstaniem świata, ale—ze względu na was—Chrystus przyszedł na świat dopiero teraz, w czasach ostatecznych."},{"book":"1 Piotra","chapter":"1","verse":"21","text":"To dzięki Niemu uwierzyliście Bogu, który wzbudził Go z martwych i otoczył chwałą. Od Niego pochodzi więc wasza wiara i nadzieja, którą złożyliście w Bogu."},{"book":"1 Piotra","chapter":"1","verse":"22","text":"Okazaliście posłuszeństwo prawdzie i oczyściliście swoje dusze. Teraz więc bez obłudy, zupełnie szczerze, okazujcie miłość innym wierzącym."},{"book":"1 Piotra","chapter":"1","verse":"23","text":"Narodziliście się bowiem na nowo dzięki słowu Bożemu, które jest jak niezniszczalne ziarno na zasiew—jest żywe i trwa na wieki."},{"book":"1 Piotra","chapter":"1","verse":"24","text":"Pismo mówi:"},{"book":"1 Piotra","chapter":"1","verse":"25","text":"ale słowo Pana trwa na wieki”."}]}