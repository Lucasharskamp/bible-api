{"data":[{"book":"Xɔrɔyana","chapter":"24","verse":"1","text":"Alatala yi a fala Musa xa, a naxa, “Te n fɛma, i tan nun Haruna, Nadaba, Abihu nun Isirayila fonna tonge solofere, ɛ yi ɛ xinbi sin wulani."},{"book":"Xɔrɔyana","chapter":"24","verse":"2","text":"Musa kedenna nan a masoma Alatala ra, bonne nama e maso, yamaan nama te a fɔxɔ ra.”"},{"book":"Xɔrɔyana","chapter":"24","verse":"3","text":"Musa yi Alatalaa falane birin yɛba yamaan xa e nun a sariyane birin. Yamaan birin yi a yabi fala kedenna xɔn, e naxa, “Alatala naxan birin falaxi nxu a ligɛ.”"},{"book":"Xɔrɔyana","chapter":"24","verse":"4","text":"Musa yi Alatalaa falane birin sɛbɛ. Na xanbi ra, a keli xɔtɔn, a yi saraxa gandena nde rafala geyaan san bun, a yi gɛmɛ fu nun firin dɔxɔ Isirayila bɔnsɔn fu nun firinne taxamasenna ra."},{"book":"Xɔrɔyana","chapter":"24","verse":"5","text":"A yi Isirayila banxulanna ndee rasiga, e xa saraxa gan daxine ba, e yi tura bulanne ba bɔɲɛ xunbeli saraxan na Alatala xa."},{"book":"Xɔrɔyana","chapter":"24","verse":"6","text":"Musa yi wunla fɔxɔ kedenna sa goronne kui, a fɔxɔ kedenna xuya saraxa ganden ma."},{"book":"Xɔrɔyana","chapter":"24","verse":"7","text":"A yi Layiri Kɛdin tongo, a a xaran Isirayila birin yɛɛ xɔri. E yi a fala, e naxa, “Alatala naxan birin falaxi nxu a ligɛ, nxu yi a suxu.”"},{"book":"Xɔrɔyana","chapter":"24","verse":"8","text":"Musa yi wunla tongo, a a xuya yamaan ma, a naxa, “Wunli ito nan layiri xidi seen na, Alatala to yamarini itoe fi.”"},{"book":"Xɔrɔyana","chapter":"24","verse":"9","text":"Musa nun Haruna nun Nadaba nun Abihu nun Isirayila fori tonge soloferene yi te."},{"book":"Xɔrɔyana","chapter":"24","verse":"10","text":"E yi Isirayilaa Ala to tixi gɛmɛ walaxan fari, naxan yi rafalaxi safiri gɛmɛne ra, naxan yi sariɲan alo kore xɔnna."},{"book":"Xɔrɔyana","chapter":"24","verse":"11","text":"Koni, Ala mi fe liga Isirayila yɛɛratini itoe ra. E yi Ala mato, e yi e dɛge, e yi e min."},{"book":"Xɔrɔyana","chapter":"24","verse":"12","text":"Alatala yi a fala Musa xa, a naxa, “Te geyaan fari, i lu n fɛma. N gɛmɛ walaxane soma i yii nɛn, n sariyane nun yamarine sɛbɛ e ma yamaan xaran feen na.”"},{"book":"Xɔrɔyana","chapter":"24","verse":"13","text":"Musa yi keli, e nun a mali muxun Yosuwe, e yi te Alaa geyaan fari."},{"book":"Xɔrɔyana","chapter":"24","verse":"14","text":"A yi a fala fonne xa, a naxa, “Ɛ nxu mamɛ be han nxu yi fa ɛ fɛma. Haruna nun Xuru luma nɛn ɛ fɛma. Xa fena nde sa bira ayi, ɛ a fala e xa.”"},{"book":"Xɔrɔyana","chapter":"24","verse":"15","text":"Musa yi te geyaan fari, kundaan yi so geyaan xun na."},{"book":"Xɔrɔyana","chapter":"24","verse":"16","text":"Alaa nɔrɔn yi godo Sinayi geyaan ma. Kundaan yi so geyaan xun na xii sennin. Xi soloferede lɔxɔni, Alatala yi Musa xili kundani."},{"book":"Xɔrɔyana","chapter":"24","verse":"17","text":"Alatalaa nɔrɔn yi lu Isirayila kaane yɛɛ ra yi alo halagi ti tɛɛn nan dɛgɛma geyaan fari."},{"book":"Xɔrɔyana","chapter":"24","verse":"18","text":"Musa yi so kundani, a te geyaan fari. Musa yi lu geyaan fari xii tonge naanin kɔɛ tonge naanin."}]}