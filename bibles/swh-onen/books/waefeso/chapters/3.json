{"data":[{"book":"Waefeso","chapter":"3","verse":"1","text":"Kwa sababu hii, mimi Paulo, mfungwa wa Kristo Yesu kwa ajili yenu ninyi watu wa Mataifa:"},{"book":"Waefeso","chapter":"3","verse":"2","text":"Kwa hakika mmekwisha kusikia kuhusu ile huduma ya neema ya Mungu niliyopewa kwa ajili yenu,"},{"book":"Waefeso","chapter":"3","verse":"3","text":"yaani, ile siri iliodhihirishwa kwangu kwa njia ya ufunuo, kama nilivyotangulia kuandika kwa kifupi."},{"book":"Waefeso","chapter":"3","verse":"4","text":"Kwa kusoma haya, basi mtaweza kuelewa ufahamu wangu katika siri ya Kristo."},{"book":"Waefeso","chapter":"3","verse":"5","text":"Siri hii haikudhihirishwa kwa wanadamu katika vizazi vingine kama vile sasa ilivyodhihirishwa na Roho kwa mitume na manabii watakatifu wa Mungu."},{"book":"Waefeso","chapter":"3","verse":"6","text":"Siri hii ni kwamba, kwa njia ya Injili, watu wa Mataifa ni warithi pamoja na Israeli, viungo vya mwili mmoja na washiriki pamoja wa ahadi katika Kristo Yesu."},{"book":"Waefeso","chapter":"3","verse":"7","text":"Nimekuwa mtumishi wa Injili hii kwa kipawa cha neema ya Mungu niliyopewa kwa nguvu yake itendayo kazi."},{"book":"Waefeso","chapter":"3","verse":"8","text":"Ingawa mimi ni mdogo kuliko aliye mdogo kabisa miongoni mwa watakatifu wote, nilipewa neema hii: ili niwahubirie watu wa Mataifa kuhusu utajiri usiopimika ulio ndani ya Kristo,"},{"book":"Waefeso","chapter":"3","verse":"9","text":"na kuweka wazi kwa kila mtu siri hii iliyokuwa imefichwa tangu zamani katika Mungu, aliyeumba vitu vyote."},{"book":"Waefeso","chapter":"3","verse":"10","text":"Ili sasa kwa njia ya Kanisa, hekima yote ya Mungu ipate kujulikana kwa watawala na wenye mamlaka katika ulimwengu wa roho,"},{"book":"Waefeso","chapter":"3","verse":"11","text":"sawasawa na kusudi lake la milele katika Kristo Yesu Bwana wetu."},{"book":"Waefeso","chapter":"3","verse":"12","text":"Ndani yake na kwa njia ya imani katika yeye twaweza kumkaribia Mungu kwa uhuru na kwa ujasiri."},{"book":"Waefeso","chapter":"3","verse":"13","text":"Kwa hiyo, nawaomba msikate tamaa kwa sababu ya mateso yangu kwa ajili yenu, hayo ni utukufu wenu."},{"book":"Waefeso","chapter":"3","verse":"14","text":"Kwa sababu hii nampigia Baba magoti,"},{"book":"Waefeso","chapter":"3","verse":"15","text":"ambaye ubaba wote wa kila jamaa za mbinguni na za duniani unatokana naye."},{"book":"Waefeso","chapter":"3","verse":"16","text":"Namwomba Mungu awaimarishe kwa kuwatia nguvu mioyo yenu kwa njia ya Roho wake kwa kadiri ya utajiri wa utukufu wake,"},{"book":"Waefeso","chapter":"3","verse":"17","text":"ili kwamba, Kristo apate kukaa mioyoni mwenu kwa njia ya imani. Nami ninaomba kwamba ninyi mkiwa wenye mizizi tena imara katika msingi wa upendo,"},{"book":"Waefeso","chapter":"3","verse":"18","text":"mwe na uwezo wa kufahamu pamoja na watakatifu wote jinsi ulivyo upana, urefu, kimo na kina upendo wa Kristo,"},{"book":"Waefeso","chapter":"3","verse":"19","text":"na kujua upendo huu unaopita fahamu, ili mpate kujazwa na kufikia kipimo cha ukamilifu wote wa Mungu."},{"book":"Waefeso","chapter":"3","verse":"20","text":"Basi kwa yeye awezaye kutenda mambo ya ajabu yasiyopimika kuliko yote tuyaombayo au tuyawazayo, kwa kadiri ya uweza wake ule utendao kazi ndani yetu,"},{"book":"Waefeso","chapter":"3","verse":"21","text":"yeye atukuzwe katika kanisa na katika Kristo Yesu kwa vizazi vyote, milele na milele. Amen."}]}