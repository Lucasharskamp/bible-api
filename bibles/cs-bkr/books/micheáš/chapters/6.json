{"data":[{"book":"Micheáš","chapter":"6","verse":"1","text":"Slyštež nyní, co praví Hospodin: Vstaň, suď se s těmito horami, a nechť slyší pahrbkové hlas tvůj."},{"book":"Micheáš","chapter":"6","verse":"2","text":"Slyštež hory rozepři Hospodinovu, i nejpevnější základové země; nebo má rozepři Hospodin s lidem svým, a proti Izraelovi odpor povede."},{"book":"Micheáš","chapter":"6","verse":"3","text":"Lide můj, cožť jsem učinil? A čím jsem tě obtěžoval? Vydej svědectví proti mně."},{"book":"Micheáš","chapter":"6","verse":"4","text":"Ješto jsem tě vyvedl z země Egyptské, a z domu služebníků vykoupil jsem tě, a poslal jsem před tváří tvou Mojžíše, Arona a Marii."},{"book":"Micheáš","chapter":"6","verse":"5","text":"Lide můj, rozpomeň se nyní, jakou radu skládal Balák král Moábský, a co jemu odpovídal Balám syn Beorův, od Setim až do Galgala, abys poznal hojnou spravedlnost Hospodinovu."},{"book":"Micheáš","chapter":"6","verse":"6","text":"Èímž předejdu Hospodina? Skloniti-liž se mám před Bohem nejvyšším? Předejdu-liž ho zápaly, volky ročními?"},{"book":"Micheáš","chapter":"6","verse":"7","text":"Zalíbí-liž sobě Hospodin v tisících skopců, v mnohokrát desíti tisících potoků oleje? Dám-liž prvorozeného svého za přestoupení své, plod života svého za hřích duše své?"},{"book":"Micheáš","chapter":"6","verse":"8","text":"Oznámiltě tobě, ó člověče, co jest dobrého, i čehož Hospodin vyhledává od tebe, jediné, abys činil soud, a miloval milosrdenství, a pokorně chodil s Bohem svým."},{"book":"Micheáš","chapter":"6","verse":"9","text":"Hlas Hospodinův na město volá (ale sám rozumný spatřuje jméno tvé,): Slyštež o metle, a kdo ji uložil."},{"book":"Micheáš","chapter":"6","verse":"10","text":"Ještě-liž jsou v domě bezbožného pokladové nespravedliví, a míra nespravedlivá a ohavná?"},{"book":"Micheáš","chapter":"6","verse":"11","text":"Zdaliž ospravedlniti mám vážky nepravé, a v pytlíku kamení falešné?"},{"book":"Micheáš","chapter":"6","verse":"12","text":"Bohatí jeho plní jsou nátisku, a obyvatelé jeho mluví lež, a jazyk jejich lstivý jest v ústech jejich."},{"book":"Micheáš","chapter":"6","verse":"13","text":"Pročež i já také nemoc dopustím, bíti a pléniti tě budu pro hříchy tvé."},{"book":"Micheáš","chapter":"6","verse":"14","text":"Ty budeš jísti, a nenasytíš se, a snížení tvé bude u prostřed tebe. Vyneseš zajisté, ale neodneseš, a co vyneseš, vydám pod meč."},{"book":"Micheáš","chapter":"6","verse":"15","text":"Ty budeš síti, ale nebudeš žíti; ty tlačiti budeš olivky, ale nebudeš se pomazovati olejem, i mest, ale nebudeš píti vína."},{"book":"Micheáš","chapter":"6","verse":"16","text":"Nebo snažně ostříhá ustanovení Amri, i každého skutku domu Achabova, a spravujete se radami jejich, tak abych tě vydal v zpuštění, a obyvatele jeho v posměch. A protož pohanění lidu mého ponesete."}]}