{"data":[{"book":"Jaakobin kirje","chapter":"3","verse":"1","text":"Rakkaat veljet, älkää olko kärkkäitä huomauttamaan toisille heidän vioistaan3:1 Sananmukaisesti: »monien (teistä) ei pidä tulla mestareiksi (opettajiksi)»., sillä jokainen meistä on usein väärässä. Kun me toisten opettajat, joiden pitäisi olla asioista perillä, teemme väärin, saamme ankaramman rangaistuksen kuin muut ihmiset."},{"book":"Jaakobin kirje","chapter":"3","verse":"2","text":"Jos joku kykenee hillitsemään kielensä, se osoittaa, että hän pystyy hallitsemaan itsensä täysin kaikissa muissakin suhteissa."},{"book":"Jaakobin kirje","chapter":"3","verse":"3","text":"Suuren hevosen saa kääntymään ja menemään, minne ajaja haluaa, kun sen suussa on pienet kuolaimet."},{"book":"Jaakobin kirje","chapter":"3","verse":"4","text":"Ja pieni peräsin kääntää suuren laivan kovassa tuulessakin sinne, minne perämies haluaa sen ohjata."},{"book":"Jaakobin kirje","chapter":"3","verse":"5","text":"Myös kieli on pieni elin, mutta kuinka valtavaa tuhoa se voi saada aikaan! Suuri metsä voi syttyä tuleen pienestä kipinästä."},{"book":"Jaakobin kirje","chapter":"3","verse":"6","text":"Kieli on kuin tulenliekki. Se on täynnä pahuutta, ja se myrkyttää koko ihmisen. Helvetistä on peräisin se tuli, joka voi sytyttää koko elämämme roihuaviin tuhon ja onnettomuuden liekkeihin."},{"book":"Jaakobin kirje","chapter":"3","verse":"7","text":"Ihmiset ovat opettaneet tai voivat opettaa jokaista eläintä tai lintua ja jokaista matelijaa ja kalaa,"},{"book":"Jaakobin kirje","chapter":"3","verse":"8","text":"mutta ihmisen kieltä ei kukaan pysty kesyttämään. Se on aina valmis syöksemään kuolettavaa myrkkyään."},{"book":"Jaakobin kirje","chapter":"3","verse":"9","text":"Välillä se ylistää Taivaan Isää, välillä se taas kiroaa ihmisiä, jotka Jumala on luonut kuvakseen."},{"book":"Jaakobin kirje","chapter":"3","verse":"10","text":"Siten siunaus ja kirous tulevat samasta suusta. Rakkaat veljet, tämä ei varmastikaan ole oikein!"},{"book":"Jaakobin kirje","chapter":"3","verse":"11","text":"Pulppuaako samasta lähteestä ensin makeaa vettä ja sitten karvasta?"},{"book":"Jaakobin kirje","chapter":"3","verse":"12","text":"Voidaanko viikunapuusta poimia oliiveja tai viiniköynnöksestä viikunoita? Eihän makeaa vettä voida nostaa suolaisesta lammikosta."},{"book":"Jaakobin kirje","chapter":"3","verse":"13","text":"Olette viisaita, jos elätte jatkuvasti hyvää tehden, ja todella viisasta on olla itsestään ylpeilemättä."},{"book":"Jaakobin kirje","chapter":"3","verse":"14","text":"Jos kerskutte viisaudestanne ja hyvyydestänne, vaikka olette katkeria, kateellisia ja itsekkäitä, niin puhutte vastoin totuutta."},{"book":"Jaakobin kirje","chapter":"3","verse":"15","text":"Jumalan mielen mukaiseen viisauteen eivät kuulu kateus ja itsekkyys. Ne kuuluvat tähän maailmaan ja ovat syntisen minämme ja saatanan aikaansaannosta."},{"book":"Jaakobin kirje","chapter":"3","verse":"16","text":"Siellä, missä on kateutta ja itsekästä kunnianhimoa, vallitsee epäjärjestys ja kaikenlainen paha."},{"book":"Jaakobin kirje","chapter":"3","verse":"17","text":"Se viisaus, joka tulee taivaasta, on ensiksikin puhdasta ja hiljaisen lempeää. Se rakastaa rauhaa ja on ystävällistä. Se antaa sijaa keskustelulle ja katsoo toisten parasta. Siitä tulvii armahtavaa rakkautta ja hyvyyttä. Se on ehdotonta, rehellistä ja vilpitöntä."},{"book":"Jaakobin kirje","chapter":"3","verse":"18","text":"Missä on kylvetty rauhan siementä, siellä on satona hyvyys."}]}