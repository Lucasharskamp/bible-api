{"data":[{"book":"1 USamuyeli","chapter":"28","verse":"1","text":"Ngalezonsuku amaFilistiya aqoqa amabutho awo ukuba alwe lo-Israyeli. U-Akhishi wathi kuDavida, “Kumele uzwisise ukuthi wena labantu bakho lizahamba lami empini.”"},{"book":"1 USamuyeli","chapter":"28","verse":"2","text":"UDavida wathi, “Lapho-ke uzazibonela okungenziwa yinceku yakho.”"},{"book":"1 USamuyeli","chapter":"28","verse":"3","text":"Ngalesosikhathi uSamuyeli wayesewafa, njalo u-Israyeli wonke wayemlilele wamgcwaba emzini wakibo eRama. USawuli wayesewaxotsha zonke izanuse labemimoya elizweni."},{"book":"1 USamuyeli","chapter":"28","verse":"4","text":"AmaFilistiya abuthana eza amisa izihonqo zawo eShunemi, lapho uSawuli wabutha ama-Israyeli wonke wamisa izihonqo eGilibhowa."},{"book":"1 USamuyeli","chapter":"28","verse":"5","text":"USawuli ebona ibutho lamaFilistiya wesaba, inhliziyo yakhe yaba lokuthuthumela."},{"book":"1 USamuyeli","chapter":"28","verse":"6","text":"Wabuza uThixo, kodwa uThixo kamphendulanga ngamaphupho loba nge-Urimi kumbe ngabaphrofethi."},{"book":"1 USamuyeli","chapter":"28","verse":"7","text":"USawuli wasesithi encekwini zakhe, “Ngidingelani owesifazane oyisanuse ukuze ngiyebuza kuye.”"},{"book":"1 USamuyeli","chapter":"28","verse":"8","text":"Ngakho uSawuli waziguqula, wafaka ezinye izigqoko, kwathi ebusuku yena labantu ababili baya kulowomfazi. Wathi kuye, “Ngibuzela umoya, njalo ungilethele lowo engizamutsho.”"},{"book":"1 USamuyeli","chapter":"28","verse":"9","text":"Kodwa owesifazane wathi kuye, “Impela uyakwazi ukuthi uSawuli wenzeni. Useziqedile izanuse labemimoya elizweni. Kungani uthiya impilo yami ngomjibila ukuba ngibulawe na?”"},{"book":"1 USamuyeli","chapter":"28","verse":"10","text":"USawuli wafunga kuye ngoThixo wathi, “Ngeqiniso elinjengoba uThixo ekhona, kawuyikujeziselwa lokhu.”"},{"book":"1 USamuyeli","chapter":"28","verse":"11","text":"Owesifazane lowo wasesithi, “Ngikuvusele bani na?”"},{"book":"1 USamuyeli","chapter":"28","verse":"12","text":"Kwathi owesifazane lowo ebona uSamuyeli, wakhala ngelizwi eliphezulu wasesithi kuSawuli, “Kungani ungikhohlisile na? Wena unguSawuli.”"},{"book":"1 USamuyeli","chapter":"28","verse":"13","text":"Inkosi yasisithi, “Ungesabi. Kuyini okubonayo?”"},{"book":"1 USamuyeli","chapter":"28","verse":"14","text":"USawuli wathi, “Ukhangeleka njani?”"},{"book":"1 USamuyeli","chapter":"28","verse":"15","text":"USamuyeli wasesithi kuSawuli, “Ungikhathazelani ngokungivusa na?”"},{"book":"1 USamuyeli","chapter":"28","verse":"16","text":"USamuyeli wathi, “Ungibizelani, njengoba uThixo esekufulathele njalo esebe yisitha sakho na?"},{"book":"1 USamuyeli","chapter":"28","verse":"17","text":"Uthixo usekwenzile lokhu akutsho ngaphambili ngami. Uthixo usewuhluthunile umbuso ezandleni zakho wawunika omunye wabomakhelwane bakho, uDavida."},{"book":"1 USamuyeli","chapter":"28","verse":"18","text":"Ngenxa yokuthi uThixo kawumlalelanga kumbe wafeza ulaka lwakhe olwesabekayo kuma-Amaleki, uThixo wenze lokhu kuwe lamhla."},{"book":"1 USamuyeli","chapter":"28","verse":"19","text":"Uthixo uzanikela u-Israyeli kanye lawe kumaFilistiya, njalo kusasa wena lamadodana akho lizakuba lami. Uthixo uzanikela lebutho lako-Israyeli kumaFilistiya.”"},{"book":"1 USamuyeli","chapter":"28","verse":"20","text":"Khonokho nje uSawuli wawela phansi wathi daca emhlabathini, esegcwele ukwesaba ngenxa yamazwi kaSamuyeli. Wayengaselamandla, ngoba wayengadlanga lutho ilanga lonke mhlalokho lobusuku bonke."},{"book":"1 USamuyeli","chapter":"28","verse":"21","text":"Kwathi owesifazane esesondele kuSawuli wabona ukuthi wayethuthumele kakhulu, wathi kuye, “Khangela, incekukazi yakho ikulalele. Ngibeke ukuphila kwami engozini ngenza lokho othe ngikwenze."},{"book":"1 USamuyeli","chapter":"28","verse":"22","text":"Khathesi-ke ake ulalele incekukazi yakho uvume ukuba ngikuphe ukudla ukuze udle ube lamandla uzihambele.”"},{"book":"1 USamuyeli","chapter":"28","verse":"23","text":"Yena wala wathi, “Kangiyikudla.”"},{"book":"1 USamuyeli","chapter":"28","verse":"24","text":"Owesifazane wayelethole elinonisiweyo endlini, alihlaba khonokho nje. Wathatha impuphu yengqoloyi, wayivuba wenza isinkwa esingelamvubelo."},{"book":"1 USamuyeli","chapter":"28","verse":"25","text":"Wasibeka phambi kukaSawuli labantu bakhe, badla. Ngalobobusuku bavuka bahamba."}]}