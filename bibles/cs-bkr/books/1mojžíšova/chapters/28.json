{"data":[{"book":"1 Mojžíšova","chapter":"28","verse":"1","text":"Povolal pak Izák Jákoba, a požehnal jemu, a přikázal mu, řka: Nepojímej ženy ze dcer Kananejských."},{"book":"1 Mojžíšova","chapter":"28","verse":"2","text":"Ale vstana, jdi do Pádan Syrské do domu Bathuele, otce matky své, a pojmi sobě odtud manželku ze dcer Lábana ujce svého."},{"book":"1 Mojžíšova","chapter":"28","verse":"3","text":"A Bůh silný všemohoucí požehnejž tobě, a dejžť zrůst, a rozmnožiž tě, abys byl v zástup mnohého lidu."},{"book":"1 Mojžíšova","chapter":"28","verse":"4","text":"A dejž tobě požehnání Abrahamovo, tobě i semeni tvému s tebou, abys dědičně obdržel zemi, v níž pohostinu jsi, kterouž dal Bůh Abrahamovi."},{"book":"1 Mojžíšova","chapter":"28","verse":"5","text":"I odeslal Izák Jákoba, kterýžto šel do Pádan Syrské k Lábanovi synu Bathuele Syrského, bratru Rebeky matky Jákobovy a Ezau."},{"book":"1 Mojžíšova","chapter":"28","verse":"6","text":"Vida pak Ezau, že požehnání dal Izák Jákobovi, a že ho odeslal do Pádan Syrské, aby sobě odtud vzal manželku, a že, když mu požehnání dával, přikázal mu, řka: Nepojmeš ženy ze dcer Kananejských;"},{"book":"1 Mojžíšova","chapter":"28","verse":"7","text":"A že by uposlechl Jákob otce svého a matky své a odšel do Pádan Syrské;"},{"book":"1 Mojžíšova","chapter":"28","verse":"8","text":"Vida také Ezau, že dcery Kananejské těžké byly v očích Izákovi otci jeho:"},{"book":"1 Mojžíšova","chapter":"28","verse":"9","text":"Tedy odšel Ezau k Izmaelovi, a mimo prvnější ženy své, pojal sobě za ženu Mahalat, dceru Izmaele, syna Abrahamova, sestru Nabajotovu."},{"book":"1 Mojžíšova","chapter":"28","verse":"10","text":"Vyšed pak Jákob z Bersabé, šel do Cháran."},{"book":"1 Mojžíšova","chapter":"28","verse":"11","text":"I trefil na jedno místo, na kterémžto zůstal přes noc, (nebo slunce již bylo zapadlo,) a nabrav kamení na místě tom, položil pod hlavu svou, a spal na témž místě."},{"book":"1 Mojžíšova","chapter":"28","verse":"12","text":"I viděl ve snách, a aj, žebřík stál na zemi, jehožto vrch dosahal nebe; a aj, andělé Boží vstupovali a sstupovali po něm."},{"book":"1 Mojžíšova","chapter":"28","verse":"13","text":"A aj, Hospodin stál nad ním, a řekl: Já jsem Hospodin, Bůh Abrahama otce tvého, a Bůh Izákův; zemi tu, na kteréž ty spíš, tobě dám a semeni tvému."},{"book":"1 Mojžíšova","chapter":"28","verse":"14","text":"A bude símě tvé jako prach země; nebo rozmůžeš se k západu, i k východu, na půlnoci, i ku poledni; nad to požehnány budou v tobě všecky čeledi země, a v semeni tvém."},{"book":"1 Mojžíšova","chapter":"28","verse":"15","text":"A aj, já jsem s tebou, a ostříhati tě budu, kamžkoli půjdeš, a přivedu tě zase do země této; nebo neopustím tebe, až i učiním, což jsem mluvil tobě."},{"book":"1 Mojžíšova","chapter":"28","verse":"16","text":"Procítiv pak Jákob ze sna svého, řekl: V pravdě Hospodin jest na místě tomto, a já jsem nevěděl."},{"book":"1 Mojžíšova","chapter":"28","verse":"17","text":"(Nebo zhroziv se, řekl: Jak hrozné jest místo toto! Není jiného, jediné dům Boží, a tu jest brána nebeská.)"},{"book":"1 Mojžíšova","chapter":"28","verse":"18","text":"Vstav pak Jákob ráno, vzal kámen, kterýž byl podložil pod hlavu svou, a postavil jej na znamení pamětné, a polil jej svrchu olejem."},{"book":"1 Mojžíšova","chapter":"28","verse":"19","text":"Protož nazval jméno místa toho Bethel, ješto prvé to město sloulo Lůza."},{"book":"1 Mojžíšova","chapter":"28","verse":"20","text":"Zavázal se také Jákob slibem, řka: Jestliže Bůh bude se mnou, a ostříhati mne bude na cestě této, kterouž já jdu; a dá-li mi chléb ku pokrmu a roucho k oděvu,"},{"book":"1 Mojžíšova","chapter":"28","verse":"21","text":"A navrátím-li se v pokoji do domu otce svého, a bude mi Hospodin za Boha:"},{"book":"1 Mojžíšova","chapter":"28","verse":"22","text":"Kámen tento, kterýž jsem postavil na památku, bude domem Božím; a ze všech věcí, kteréž mi dáš, desátky spravedlivě tobě dám."}]}