{"data":[{"book":"Mark","chapter":"4","verse":"1","text":"Galilee dîl kôla Jisua'n a minchu nôka, mipuingei a kôma juong intûp ngei hah an tam rai sikin rukuonga a chuonga, ânsunga, mipuingei hah chu tui rakham asortea tânga han an indinga.4:1: Luk 5:1-3"},{"book":"Mark","chapter":"4","verse":"2","text":"Anni ngei minchuna rangin chongmintêkngei mangin neinun tamtak ngei a misîr pe ngeia, an kôm han:"},{"book":"Mark","chapter":"4","verse":"3","text":"“Rangâi roi! voikhat chu mi inkhatin burît rangin a sea."},{"book":"Mark","chapter":"4","verse":"4","text":"Loia han sachi a rethea, senkhat lampui kôla achula, vângei an honga male an sâk ripa."},{"book":"Mark","chapter":"4","verse":"5","text":"Senkhat lungpherpha pil ânphâna chunga achula, pil ânphân sikin ahong mông kelena,"},{"book":"Mark","chapter":"4","verse":"6","text":"Hanchu, nisa ahong insângin chu akung innoinar ngei ha a em minjuota, aruzung amathâk hah ânthûk loi sikin akângrip kelena."},{"book":"Mark","chapter":"4","verse":"7","text":"Senkhat chu riling kâra achula, riling han akungngei ha adîpa, male inra thei khâi mak ngei."},{"book":"Mark","chapter":"4","verse":"8","text":"Aniatachu senkhat chu pil sana achula, akungngei ahong kêia, ahong insôna, avûia: senkhat sômthumin, senkhat sômrukin, male senkhat raza khatin ahong pung zoi” a tia."},{"book":"Mark","chapter":"4","verse":"9","text":"Male Jisua'n a chongkharnân an kôm “Kuor nin dônin chu rangâi roi!” a tipe ngeia."},{"book":"Mark","chapter":"4","verse":"10","text":"Jisua athenin aom lehan, a ruoisingei sômleinik le midang senkhat ngei ma chong riet ngei han a kôm an honga male ha chongmintêkngei hah rilminthâr pe ngei rangin an ngêna."},{"book":"Mark","chapter":"4","verse":"11","text":"Jisua'n an kôm, “Pathien Rêngram chonginthup riettheina nin kôm pêk ani zoi.” Hannirese, “Midangngei pêntienga omngei rangin chu, neinunngei murdi chongmintêkngei vaiin misîr pe an nia,"},{"book":"Mark","chapter":"4","verse":"12","text":"‘Masikin an en, an en khomin an mu"},{"book":"Mark","chapter":"4","verse":"13","text":"Hanchu Jisua'n an kôm, “Hi chongmintêk hih nin rietthei loi mo? Hanchu, kho angin mo chongmintêk dangngei ngân khom nin rietthei ranga?"},{"book":"Mark","chapter":"4","verse":"14","text":"Sachirethêpa han Pathien chong a rethe ngâi."},{"book":"Mark","chapter":"4","verse":"15","text":"Mi senkhat ngei chu, sachi lampui kôla chul angin an nia; chong hah an riet harenghan, Soitan a honga an mulungrîla om hah a lâk pe ngei ngâi."},{"book":"Mark","chapter":"4","verse":"16","text":"Midang senkhat ngei chu sachi lungpherpha chunga chul angin an ni. Thurchi hah an riet harenghan, râisântakin an pom kelen ngâia."},{"book":"Mark","chapter":"4","verse":"17","text":"Hannirese, ruzung inthûk an mathâk loi sikin om sôt ngâi maka. Thurchi sika intakna mini nuomlona mini, ahong om lehan chu anin let nôk kelen ngâi."},{"book":"Mark","chapter":"4","verse":"18","text":"Mi senkhat ngei chu sachi riling kâra achul angin an ni. Ma ngei hah chu thurchi rangâipu ngei hah an nia,"},{"book":"Mark","chapter":"4","verse":"19","text":"aniatachu an ringnuna kângdoinangei, rammuol hoina le neinangei le jât dadang an ôinangei ahong lûta chong hah adîpa, amara musuo ngâi mak."},{"book":"Mark","chapter":"4","verse":"20","text":"Hannirese mi senkhat ngei chu pil asana achul ngei angin an ni. Chong hah an rieta, an poma, male ânra ngâi: senkhat sômthumin, senkhat sômrukin, senkhat raza khatin an hong pung zoi, a tia.”"},{"book":"Mark","chapter":"4","verse":"21","text":"Jisua'n a chong a la zombanga, “Tumo châti hongchôia adarna muna dar loiin, bêl nuoia mo, aninônchu jâlmun nuoia mini a dar ngâia? adarna munna ke an va dar ngâi nimak mo?4:21: Mat 5:15; Luk 11:33"},{"book":"Mark","chapter":"4","verse":"22","text":"Ânthup murdi tâng la musuo nîng a ta, hîpa om ngei murdi lîkpai la nîng atih.4:22: Mat 10:26; Luk 12:2"},{"book":"Mark","chapter":"4","verse":"23","text":"Hanchu, kuor nin dônin chu rangâi roi!” a tia."},{"book":"Mark","chapter":"4","verse":"24","text":"Hanchu Jisua nanâkin an kôm, “Nin chong rangâi hih asadimin mindon roi! Midangngei nin jêkna balamngei nanâk hah Pathien'n nangni jêkna rangin mang a tih, manêkin nangni min rik pe uol a tih.4:24: Mat 7:2; Luk 6:38"},{"book":"Mark","chapter":"4","verse":"25","text":"Tu tukhom imini dônpu ngei chu bôk pêk sa nîng a ta, male tukhom ite dôn loi ngei chu an dôn viette khom ha lâk pe rip nîng atih,” a tia.4:25: Mat 13:12; 25:29; Luk 19:26"},{"book":"Mark","chapter":"4","verse":"26","text":"Jisua'n thurchi a la misîr banga, an kôm, “Pathien Rêngram chu hi anghin ani.” Mi inkhatin a loia chimu a rethea."},{"book":"Mark","chapter":"4","verse":"27","text":"Hanchu a sea, a van ngama jânna a inna, ânthoia sûn ngei ha a va manga, a riet loi kârin chimu hah ahong kêia, ahong insôn zoia."},{"book":"Mark","chapter":"4","verse":"28","text":"Pil ha athenin akungngei hah aminsôna, amara amin dôna; amotona akung ahong inlang ngâi, hanchu avûia, male anûktaka aramala sip buvûi ahong oma."},{"book":"Mark","chapter":"4","verse":"29","text":"Bu hah amin tena chu, ha mi han ât zora ahong tung zoi sikin a kôite lâkin bu ât aphut ngâi anghan ani, a tia.4:29: Joel 3:13"},{"book":"Mark","chapter":"4","verse":"30","text":"Jisua'n an kôm, “Pathien Rêngram hih imo a-ang ei ti rang ân zoi? Khoi chongmintêk mangin mo ei rilminthâr rang ani zoi?"},{"book":"Mark","chapter":"4","verse":"31","text":"Mi inkhatin ancham ru rammuola chimu murdi lâia achîntak ramal khat a lâka, pila a tua."},{"book":"Mark","chapter":"4","verse":"32","text":"Chomolte suole chu ahong mônga, chimu murdi lâia alientak ahongni ngâi. Machang lientak ngei ahong dôna, male vângei an honga male adâilîm han rubungei an phana mahan an riek thei ang ha ani” a tia."},{"book":"Mark","chapter":"4","verse":"33","text":"Ma anghin Jisua'n mingei kôm han chongmintêk tamtak mangin, an rietthei rang do-dôrin a thurchi a misîr pe ngei ngâia."},{"book":"Mark","chapter":"4","verse":"34","text":"Chongmintêk niloiin chu an kôm, thurchi misîr ngâi maka; hannirese, a ruoisingei leh vai an om zorân chu jâttin a rilminthâr pe ngei ngâi ani."},{"book":"Mark","chapter":"4","verse":"35","text":"Mani nanâka han kholoi ahongnin chu Jisua'n a ruoisingei kôm, “Dîl râl tieng son vân kân ei ti u” a tia."},{"book":"Mark","chapter":"4","verse":"36","text":"Masikin lokongei ha an mâka; Jisua a lei insungna rukuonga han ruoisingei hah an lûta, ama khom an tuonga. Mahan rukuong dangngei khom an om sa."},{"book":"Mark","chapter":"4","verse":"37","text":"Inningloi rengin phâivuopui râttak ahong thoa, tuidârinsok khom hah rukuonga a lûta asip vâng zoia."},{"book":"Mark","chapter":"4","verse":"38","text":"Jisua chu lukham khamin rukuong remei tienga han a lei ina. Ruoisingei han an kaithoia male a kôm, “Minchupu kin thi rang ani zoi, itên ni mindon loi mini?” an tia."},{"book":"Mark","chapter":"4","verse":"39","text":"Jisua ânthoia, phâivuopui hah a ngoa, “Mong roh!” male tuidârinsok kôm han, “Omchien roh!” a tia. Phâivuopui hah amonga, male adâingang zoi."},{"book":"Mark","chapter":"4","verse":"40","text":"Hanchu Jisua'n a ruoisingei kôm “Ithomo ma angtaka nin chi hi? Taksônna reng nin la dônloi mo?” a tia."},{"book":"Mark","chapter":"4","verse":"41","text":"Aniatachu an chi sabaka, male inkhat le inkhat kôm, “Hi mi hih tumo ani hi? Phâivuopui le tuidârinsok tena khomin a chong an don hi?” anin ti inlôma."}]}