{"data":[{"book":"Sams-Zgame","chapter":"17","verse":"1","text":"Ra Anumzamoka mani fatgo hu'na mani'nuegu kantahinegoanki nunamuni'a antahinamio. Hagi nzama huogu'ma krafagema nehu'na, nagra regavatga nosuanki nunamuni'a antahinamio."},{"book":"Sams-Zgame","chapter":"17","verse":"2","text":"Hagi kagra mani'nantegatira nazahunka refko hunantenka, nazeri knare huo. Na'ankure kagrake knare'ma hu'naza vahera zamagenka refakoa nehane."},{"book":"Sams-Zgame","chapter":"17","verse":"3","text":"Hagi kagra hanimpina antahizani'a refako hunka negenka, nagu'amofona renahenka negane. Hianagi mago kumira nagripina kenka erifore nosane. Hagi kegaganifina mago kefo kea omanesie hu'na nehue."},{"book":"Sams-Zgame","chapter":"17","verse":"4","text":"Hagi kagri kasegema amagema nentoa zamo nazahige'na, haframa nehaza vahe'mokizmia namage'na hunezamue."},{"book":"Sams-Zgame","chapter":"17","verse":"5","text":"Mika zupa kagri kanteke nevugeno, nagamo'a kririno havifina vuno enora nosie."},{"book":"Sams-Zgame","chapter":"17","verse":"6","text":"Ra Anumzamoka kagritega kezana netuanki antahinamio. Ra Anumzamoka kagesa antenka nunamu keni'a antahinamio."},{"book":"Sams-Zgame","chapter":"17","verse":"7","text":"Hagi vagaore kavesi zanka'a hentofaza hunka eri ama huo. Ha' vahezamigu'ma koroma nehaza vahera, Kagra hanave kazanu zamagu nevazina ne' mani'nane."},{"book":"Sams-Zgame","chapter":"17","verse":"8","text":"Hagi Kagra kavurgama kegavama nehanankna hunka kegava hunantenka, kagekonanu refitenanto."},{"book":"Sams-Zgame","chapter":"17","verse":"9","text":"Kefo avu'ava'ma nehaza vahe'mo'za nazeri haviza huza nehazagenka nagu'nevazinka, ha' vahe'nimo'za nahenaku'ma navazagi kaginagenka nagu'nevazine."},{"book":"Sams-Zgame","chapter":"17","verse":"10","text":"Hagi zamagra mago vahekura zamasunkura hunozamante'za, zamavufaga ra hu nanekege nehaze."},{"book":"Sams-Zgame","chapter":"17","verse":"11","text":"Hagi kama nevuge'za zamagra navaririza nevu'za, mopafi nahetrenaku navazagi kagine'za, zamavu ante'za mani'naze."},{"book":"Sams-Zgame","chapter":"17","verse":"12","text":"Zamagra laionimo zagagafa aheno tapage hunaku eme krino maniaza nehu'za, agaho laionimo zagagafa ahenaku frakino maniaza hu'naze."},{"book":"Sams-Zgame","chapter":"17","verse":"13","text":"Hagi Ra Anumzamoka otinka ha' vahe'nia ha' huzamantenka zamahe mopafi zamatro. Kagra'a bainati kazinknonteti kefo vahepintira hara hunka nagu'vazio."},{"book":"Sams-Zgame","chapter":"17","verse":"14","text":"Hagi Ra Anumzamoka ama mopafi zama erisantima harenaku'ma tusizama nehaza vahe zamazampintira hanave kazanuti nagu'vazio. Ana nehunka miko knaza zamimofo avamente antenka mizana zamio. Ana nehunka zamagripintima fore hu anante nante hanaza vahera knazana zaminka vugahane."},{"book":"Sams-Zgame","chapter":"17","verse":"15","text":"Na'ankure nagra fatgo hu'na knare hu'noankina, henkama otinu'na kagri kavufina negage'na musena hugahue."}]}