{"data":[{"book":"Jakab","chapter":"1","verse":"1","text":"Jakab, Istennek és az Úr Jézus Krisztusnak szolgája, az elszórtan lévő tizenkét nemzetségnek üdvözletét küldi."},{"book":"Jakab","chapter":"1","verse":"2","text":"Teljes örömnek tartsátok, atyámfiai, amikor különféle kísértésekbe estek,"},{"book":"Jakab","chapter":"1","verse":"3","text":"tudván, hogy a ti hitetek próbája állhatatosságot eredményez."},{"book":"Jakab","chapter":"1","verse":"4","text":"Az állhatatosság pedig tökéletessé teszi a cselekedetet, hogy tökéletesek és fedhetetlenek legyetek minden fogyatkozás nélkül."},{"book":"Jakab","chapter":"1","verse":"5","text":"Ha pedig valakinek nincsen bölcsessége, kérje Istentől, aki mindenkinek készségesen és szemrehányás nélkül megadja."},{"book":"Jakab","chapter":"1","verse":"6","text":"De hittel kérje semmit sem kételkedve, mert aki kételkedik, olyan, mint a tenger hulláma, amelyet a szél sodor és ide-oda hajt."},{"book":"Jakab","chapter":"1","verse":"7","text":"Ne gondolja, hogy kaphat valamit az Úrtól az ilyen"},{"book":"Jakab","chapter":"1","verse":"8","text":"kétszívű és minden útjában állhatatlan ember."},{"book":"Jakab","chapter":"1","verse":"9","text":"Dicsekedjék pedig az alacsony sorsú méltóságával,"},{"book":"Jakab","chapter":"1","verse":"10","text":"a gazdag pedig nyomorúságával, mert elmúlik, mint a fű virága."},{"book":"Jakab","chapter":"1","verse":"11","text":"Mert felkel a nap nagy hevével és elszárítja a füvet, és annak virága elhull, és szépsége elvész: így vész el a gazdag is a maga útján."},{"book":"Jakab","chapter":"1","verse":"12","text":"Boldog ember az, aki a kísértésben kitart, mert miután kiállta a próbát, elveszi az élet koronáját, amit az Úr ígért az őt szeretőknek."},{"book":"Jakab","chapter":"1","verse":"13","text":"Senki se mondja, amikor megkísértetik: az Isten kísért engem, mert Isten gonoszsággal nem kísérthető és őmaga sem kísért senkit."},{"book":"Jakab","chapter":"1","verse":"14","text":"Mert mindenkit saját kívánsága vonja és csábítja."},{"book":"Jakab","chapter":"1","verse":"15","text":"Azután a kívánság megfoganva bűnt szül. A bűn pedig teljességre jutva halált nemz."},{"book":"Jakab","chapter":"1","verse":"16","text":"Ne tévelyegjetek, szeretett atyámfiai."},{"book":"Jakab","chapter":"1","verse":"17","text":"Minden jó adomány és minden tökéletes ajándék felülről való, a világosság Atyjától származik, akinél nincs változás, sem a változandóságnak árnyéka."},{"book":"Jakab","chapter":"1","verse":"18","text":"Az ő akarata szült minket az igazságnak igéje által, hogy az ő teremtményeinek első zsengéje legyünk."},{"book":"Jakab","chapter":"1","verse":"19","text":"Azért, szeretett atyámfiai, legyen minden ember gyors a hallásra, késedelmes a szólásra, késedelmes a haragra,"},{"book":"Jakab","chapter":"1","verse":"20","text":"mert ember haragja Isten igazságát nem szolgálja."},{"book":"Jakab","chapter":"1","verse":"21","text":"Elvetve azért minden szennyet és mindenféle gonoszságot, szelídséggel fogadjátok a belétek oltott igét, amely megtarthatja lelketeket."},{"book":"Jakab","chapter":"1","verse":"22","text":"Az igének pedig megtartói legyetek, nemcsak hallgatói, megcsalva magatokat."},{"book":"Jakab","chapter":"1","verse":"23","text":"Mert ha valaki hallgatója az igének és nem megtartója, az ahhoz az emberhez hasonlít, aki tükörben megnézi arcát."},{"book":"Jakab","chapter":"1","verse":"24","text":"Megnézi ugyan magát, de elmegy és azonnal elfelejti, milyen volt."},{"book":"Jakab","chapter":"1","verse":"25","text":"De aki belenéz a szabadság tökéletes törvényébe és megmarad mellette, az nem feledékeny hallgatója, sőt tevékeny megvalósítója: az boldog lesz cselekedeteiben."},{"book":"Jakab","chapter":"1","verse":"26","text":"Ha valaki kegyesnek látszik közöttetek, de nem zabolázza meg nyelvét, és még önmagát is áltatja, annak kegyessége hiábavaló."},{"book":"Jakab","chapter":"1","verse":"27","text":"A tiszta és igazi kegyesség Isten és az Atya előtt ez: meglátogatni az árvákat és özvegyeket nyomorúságukban, és tisztán megőrizni önmagát a világtól."}]}