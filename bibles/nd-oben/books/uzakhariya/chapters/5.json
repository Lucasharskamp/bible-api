{"data":[{"book":"UZakhariya","chapter":"5","verse":"1","text":"Ngaphinde ngakhangela, phambi kwami kwakulomqulu wencwadi ondizayo!"},{"book":"UZakhariya","chapter":"5","verse":"2","text":"Yangibuza yathi, “Ubonani na?”"},{"book":"UZakhariya","chapter":"5","verse":"3","text":"Yasisithi kimi, “Lesi yisithuko esizakwehlela lonke ilizwe; ngoba ithi incwadi kwelinye icele layo, amasela wonke azaxotshwa elizweni, ibisisithi ngakwelinye icele, wonke lowo ofunga ngamanga uzaxotshwa elizweni."},{"book":"UZakhariya","chapter":"5","verse":"4","text":"UThixo uSomandla uthi, ‘Ngizayithumezela ingene endlini yesela lasendlini yalowo ofunga ngebizo lami. Umqulu lo uzahlala endlini yakhe, uchithize izigodo zayo kanye lamatshe.’ ”"},{"book":"UZakhariya","chapter":"5","verse":"5","text":"Ingilosi eyayikhuluma lami yasisondela yathi kimi, “Vusa amehlo ubone ukuthi kuyini lokhuyana okuvelayo.”"},{"book":"UZakhariya","chapter":"5","verse":"6","text":"Ngabuza ngathi, “Kuyini?”"},{"book":"UZakhariya","chapter":"5","verse":"7","text":"Kwasekusibukulwa isiciko sesilulu leso, kwabonakala phakathi kuhlezi owesifazane!"},{"book":"UZakhariya","chapter":"5","verse":"8","text":"Yathi, “Lobu yibubi,” yasimfuqela phakathi esilulwini wavala ngesiciko emlonyeni wesilulu."},{"book":"UZakhariya","chapter":"5","verse":"9","text":"Ngasengikhangela, khonapho phambi kwami kwakulabesifazane ababili belempiko ezigcwele umoya! Babelempiko ezifana lezengabuzane, baphakamisa isilulu saba phakathi kwezulu lomhlaba."},{"book":"UZakhariya","chapter":"5","verse":"10","text":"Ngabuza ingilosi eyayikhuluma lami ngathi, “Basisa ngaphi isilulu lesi na?”"},{"book":"UZakhariya","chapter":"5","verse":"11","text":"Yaphendula yathi, “Basisa elizweni laseBhabhiloni ukuyasakhela indlu khonale. Nxa isiphelile isilulu sizahlaliswa kuhle khonale endaweni yaso.”"}]}