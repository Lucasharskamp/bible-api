{"data":[{"book":"Lewwota","chapter":"23","verse":"1","text":"Waaqayyo Museedhaan akkana jedhe;"},{"book":"Lewwota","chapter":"23","verse":"2","text":"“Akkana jedhiitii Israaʼelootatti dubbadhu; ‘Kunneen ayyaanota koo murtaaʼoo, ayyaanota Waaqayyoo kanneen isin guyyoota wal gaʼii qulqulluu jettanii labsitanii dha."},{"book":"Lewwota","chapter":"23","verse":"3","text":"“ ‘Guyyoonni isin hojii itti hojjettan jaʼatu jira; guyyaan torbaffaan garuu sanbata boqonnaa, guyyaa wal gaʼii qulqulluu ti. Isin hojii tokko illee hin hojjetinaa; iddoo isin jiraattan kamitti iyyuu kun sanbata Waaqayyoo ti."},{"book":"Lewwota","chapter":"23","verse":"4","text":"“ ‘Isaan kunneen ayyaanota Waaqayyoo murteeffamoo, waldaawwan qulqulluu isin yeroo isaaniitti labsitanii dha;"},{"book":"Lewwota","chapter":"23","verse":"5","text":"Faasiikaan Waaqayyoo galgala bultii kudha afuraffaa jiʼa jalqabaatti jalqabama."},{"book":"Lewwota","chapter":"23","verse":"6","text":"Guyyaa kudha shanaffaa jiʼa jalqabaatti Ayyaana Waaqayyoo kan maxinootu jalqabama; isinis guyyaa torba buddeena raacitii hin qabne nyaadhaa."},{"book":"Lewwota","chapter":"23","verse":"7","text":"Guyyaa jalqabaatti wal gaʼii qulqulluu qabaadhaa; hojii idilees hin hojjetinaa."},{"book":"Lewwota","chapter":"23","verse":"8","text":"Bultii torba aarsaa ibiddaan Waaqayyoof dhiʼeeffamu dhiʼeessaa. Bultii torbaffaatti wal gaʼii qulqulluu qabaadhaa; hojii idilees hin hojjetinaa.’ ”"},{"book":"Lewwota","chapter":"23","verse":"9","text":"Waaqayyo Museedhaan akkana jedhe;"},{"book":"Lewwota","chapter":"23","verse":"10","text":"“Akkana jedhii Israaʼelootatti dubbadhu; ‘Yommuu biyya ani isiniif kennutti galtanii oomisha walitti qabdanitti bissii mataa midhaan walitti qabdan sanaa lubatti fidaa."},{"book":"Lewwota","chapter":"23","verse":"11","text":"Innis akka bissiin sun fudhatama isiniif argatuuf fuula Waaqayyoo duratti haa sochoosu; lubichis guyyaa Sanbata booddee jirutti haa sochoosu."},{"book":"Lewwota","chapter":"23","verse":"12","text":"Guyyaa bissii sana sochooftanitti, xobbaallaa hoolaa waggaa tokkoo kan hirʼina hin qabne aarsaa gubamu godhaatii Waaqayyoof dhiʼeessaa;"},{"book":"Lewwota","chapter":"23","verse":"13","text":"kana wajjinis aarsaa midhaanii daakuu bullaaʼaa zayitiidhaan sukkuumame iifii23:13 Iifiin tokko liitirii 22. tokko irraa harka kudhan keessaa harka lama aarsaa urgaaʼaa ibiddaan Waaqayyoof dhiʼeeffamuu fi dhibaayyuu daadhii wayinii iinii23:13 Iiniin tokko liitirii 4. tokko irraa harka afur keessaa harka tokko dhiʼeessaa."},{"book":"Lewwota","chapter":"23","verse":"14","text":"Isin hamma gaafa kennaa kana Waaqayyoof dhiʼeessitanitti buddeena yookaan akaayii yookaan asheetii hin nyaatinaa. Kunis iddoo isin jiraattan hundatti dhaloota dhufuuf seera bara baraa haa taʼu."},{"book":"Lewwota","chapter":"23","verse":"15","text":"“ ‘Guyyaa Sanbata booddee jiru, gaafa bissii aarsaa sochoofamu fiddanii jalqabaatii torbanoota torba guutuu lakkaaʼaa."},{"book":"Lewwota","chapter":"23","verse":"16","text":"Hamma guyyaa Sanbata torbaffaa booddee jiruutti guyyaa shantama lakkaaʼaa; ergasii immoo aarsaa midhaan haaraa Waaqayyoof dhiʼeessaa."},{"book":"Lewwota","chapter":"23","verse":"17","text":"Iddoo jiraattan hundatti buddeena lama kan daakuu bullaaʼaa iifii tokkoo irraa harka kudhan keessaa harka lamaa kan raacitiin itti makamee tolfame kennaa hangafa kan sochoofamu godhaatii Waaqayyoof fidaa."},{"book":"Lewwota","chapter":"23","verse":"18","text":"Buddeena kana wajjinis xobbaallaawwan hoolaa torba kanneen hirʼina hin qabnee fi kanneen waggaa tokko tokkoo, dibicha tokkoo fi korbeeyyii hoolaa lama dhiʼeessaa. Isaanis aarsaa midhaan isaaniitii fi aarsaa dhibaayyuu isaanii wajjin Waaqayyoof aarsaa gubamu taʼu; kunis aarsaa ibiddaan dhiʼeeffamu kan urgaan isaa Waaqayyotti toluu dha."},{"book":"Lewwota","chapter":"23","verse":"19","text":"Ergasiis aarsaa cubbuutiif korma reʼee tokko akkasumas xobbaallaa hoolaa lama kanneen waggaa tokko tokkoo aarsaa nagaatiif qalaa."},{"book":"Lewwota","chapter":"23","verse":"20","text":"Lubni immoo xobbaallaa hoolaa sana lamaan aarsaa sochoofamu godhee buddeena jalqabaa wajjin fuula Waaqayyoo duratti haa sochoosu. Isaan kunneenis kan Waaqayyoof qulqulleeffamanii dha; qooda lubootaatis."},{"book":"Lewwota","chapter":"23","verse":"21","text":"Isin gaafuma sana wal gaʼii qulqulluu labsaa; hojii idilees hin hojjetinaa. Kunis iddoo isin jiraattan hundatti dhaloota dhufuuf seera bara baraa haa taʼu."},{"book":"Lewwota","chapter":"23","verse":"22","text":"“ ‘Yommuu oomisha lafa keessanii walitti qabdanitti hamma qarqaraatti hin haaminaa yookaan qarmii isaa hin funaaninaa; waan kana hiyyeeyyii fi alagootaaf hambisaa. Ani Waaqayyo Waaqa keessan.’ ”"},{"book":"Lewwota","chapter":"23","verse":"23","text":"Waaqayyo Museedhaan akkana jedhe;"},{"book":"Lewwota","chapter":"23","verse":"24","text":"“Israaʼelootaan akkana jedhi; ‘Isin guyyaa jalqaba jiʼa torbaffaatti sanbata boqonnaa qabaadhaa; yaaʼii qulqulluu sagalee malakataatiin ayyaaneffamus qabaadhaa."},{"book":"Lewwota","chapter":"23","verse":"25","text":"Aarsaa ibiddaan Waaqayyoof dhiʼeeffamu dhiʼeessaa malee hojii idilee hin hojjetinaa.’ ”"},{"book":"Lewwota","chapter":"23","verse":"26","text":"Waaqayyo Museedhaan akkana jedhe;"},{"book":"Lewwota","chapter":"23","verse":"27","text":"“Guyyaan kurnaffaan jiʼa torbaffaa guyyaa araarri buʼuu dha. Wal gaʼii qulqulluu qabaadhaa; gad ofi deebisaa; Waaqayyoofis aarsaa ibiddaan dhiʼeeffamu dhiʼeessaa."},{"book":"Lewwota","chapter":"23","verse":"28","text":"Sababii guyyaan sun Guyyaa Araarri Buʼu, yeroo itti fuula Waaqayyo Waaqa keessanii duratti araarri isiniif buʼu taʼeef hojii tokko illee hin hojjetinaa."},{"book":"Lewwota","chapter":"23","verse":"29","text":"Namni gaafuma sana gad of hin deebifne kam iyyuu saba isaa keessaa baafamee ni balleeffama."},{"book":"Lewwota","chapter":"23","verse":"30","text":"Nama gaafa sana hojii tokko illee hojjetu kam iyyuus ani saba isaa gidduudhaa nan balleessa."},{"book":"Lewwota","chapter":"23","verse":"31","text":"Isin hojii tokko iyyuu hin hojjetinaa. Kunis lafa isin jiraattan hundatti dhaloota dhufuuf seera bara baraa haa taʼu."},{"book":"Lewwota","chapter":"23","verse":"32","text":"Kun isiniif sanbata boqonnaa ti; isinis gad of deebisuu qabdu. Galgala bultii saglaffaa jiʼa sanaatii jalqabaatii hamma galgala itti aanutti sanbata keessan ayyaaneffadhaa.”"},{"book":"Lewwota","chapter":"23","verse":"33","text":"Waaqayyo Museedhaan akkana jedhe;"},{"book":"Lewwota","chapter":"23","verse":"34","text":"“Israaʼelootaan akkana jedhi; ‘Bultii kudha shanaffaa jiʼa torbaffaatti Ayyaana Dunkaana Qulqulluu Waaqayyootu jalqabama; kunis bultii torba tura."},{"book":"Lewwota","chapter":"23","verse":"35","text":"Guyyaan jalqabaa wal gaʼii qulqulluu dha; hojii idilees hin hojjetinaa."},{"book":"Lewwota","chapter":"23","verse":"36","text":"Guyyaa torba aarsaa ibiddaan Waaqayyoof dhiʼeeffamu dhiʼeessaa; guyyaa saddeettaffaatti immoo wal gaʼii qulqulluu godhadhaatii aarsaa ibiddaan Waaqayyoof dhiʼeeffamu dhiʼeessaa; kun guyyaa wal gaʼiin qulqulluun itti xumuramuu dha; hojii idilees hin hojjetinaa."},{"book":"Lewwota","chapter":"23","verse":"37","text":"“ ‘Kunneen ayyaanota Waaqayyoo murtaaʼoo isin aarsaa ibiddaan Waaqayyoof dhiʼeeffamu, aarsaa gubamu, aarsaa midhaanii, qalmaa fi dhibaayyuu guyyaa kamiif iyyuu barbaachisu dhiʼeessuuf wal gaʼiiwwan qulqulluu itti labsitanii dha."},{"book":"Lewwota","chapter":"23","verse":"38","text":"Aarsaawwan kunneen kennaawwan isin Sanbata Waaqayyootiif dhiʼeessitanii fi kennaawwan keessan, kennaawwan wareega keessanii fi kennaawwan isin fedhiidhaan kennitan hunda irratti dabaltanii Waaqayyoof fiddanii dha."},{"book":"Lewwota","chapter":"23","verse":"39","text":"“ ‘Erga oomisha lafa keessanii walitti qabdanii booddee bultii kudha shanaffaa jiʼa torbaffaatii jalqabaatii bultii torba Waaqayyoof ayyaana ayyaaneffadhaa; guyyaan jalqabaa sanbata boqonnaa ti; guyyaan saddeettaffaanis akkasuma sanbata boqonnaa ti."},{"book":"Lewwota","chapter":"23","verse":"40","text":"Guyyaa jalqabaa ija muka gaarii, damee meexxii, damee muka baala qabuutii fi alaltuu qabadhaatii guyyaa torba fuula Waaqayyo Waaqa keessanii duratti gammadaa."},{"book":"Lewwota","chapter":"23","verse":"41","text":"Wagguma waggaan ayyaana Waaqayyoo guyyaa torba ayyaaneffadhaa. Kunis dhaloota dhufuuf seera bara baraa haa taʼu; jiʼa torbaffaattis isa ayyaaneffadhaa."},{"book":"Lewwota","chapter":"23","verse":"42","text":"Bultii torba daasii keessa turaa; dhalataan Israaʼel hundinuu daasii keessa haa turu;"},{"book":"Lewwota","chapter":"23","verse":"43","text":"ijoolleen keessanis akkasiin akka ani yeroo biyya Gibxiitii Israaʼeloota baasetti daasii keessa isaan turse ni beeku. Ani Waaqayyo Waaqa keessan.’ ”"},{"book":"Lewwota","chapter":"23","verse":"44","text":"Museenis ayyaanota Waaqayyoo murtaaʼoo Israaʼelootatti labse."}]}