{"data":[{"book":"Maluko","chapter":"4","verse":"1","text":"Yesu akatumbula kuvawula kavili kumwambu ya nyanja ya Galilaya. Ndava ya msambi uvaha wa vandu wewamtindili yaganikiwi ayingila muwatu na kutama, vandu voha vasigalili kundumba."},{"book":"Maluko","chapter":"4","verse":"2","text":"Ndi penapo avawuli mambu gamahele kwa miluhumu, akavajovela."},{"book":"Maluko","chapter":"4","verse":"3","text":"“Muyuwanila hoti! Mundu mmonga ahambili kumgunda kumija mbeyu."},{"book":"Maluko","chapter":"4","verse":"4","text":"Hinu paamijayi mbeyu, zingi zikagwilila munjila, videge vikabwela kuhola."},{"book":"Maluko","chapter":"4","verse":"5","text":"Mbeyu zingi zikagwilila palitalau, zikamela kanyata pandu pangali na ludaka lwamahele."},{"book":"Maluko","chapter":"4","verse":"6","text":"Lilanga palachonayi zanyalili na kuyuma, muni mikiga yaki yavi lepi na ludaka lwamahele."},{"book":"Maluko","chapter":"4","verse":"7","text":"Zingi zagwili pagati ya minga, minga yakulili na kuyihinya hati zapambiki lepi matunda."},{"book":"Maluko","chapter":"4","verse":"8","text":"Zingi zagwili paludaka lwa bwina, zikamela zikakula na kupambika yimonga selasini na yingi sitini na yingi miya yimonga.”"},{"book":"Maluko","chapter":"4","verse":"9","text":"Ndi akavajovela, “Mweavi na makutu gakuyuwana na amanyayi!”"},{"book":"Maluko","chapter":"4","verse":"10","text":"Yesu peavili mwene, pagati ya vevamuyuwanili vala na vawuliwa kumi na vavili, vamuhambalili Yesu vakamkota, ndava ya miluhumu yila."},{"book":"Maluko","chapter":"4","verse":"11","text":"Akavajovela, “Nyenye mupewili kugamanya mambu ga mfiyu ga Unkosi wa Chapanga.” “Nambu vevavi kuvala vala yati vakujiwula kwa miluhumu ndu,"},{"book":"Maluko","chapter":"4","verse":"12","text":"muni,"},{"book":"Maluko","chapter":"4","verse":"13","text":"Kangi Yesu akavakota, “Ngati mwimanya lepi mana ya luhumu ulu? Mwihotola wuli kuyimanya mana za miluhumu yingi?"},{"book":"Maluko","chapter":"4","verse":"14","text":"Mweimija mbeyu ndi imija Lilovi la Chapanga."},{"book":"Maluko","chapter":"4","verse":"15","text":"Mbeyu zingi zagwilili munjila, ndi vandu vala vevayuwini lilovi, Setani akabwela na kuliwusa lilovi lenilo lelimijiwi mumitima yavi."},{"book":"Maluko","chapter":"4","verse":"16","text":"Mbeyu zila zezamijiwi palitalau ndi ngati vandu vala, veviyuwana lilovi bahapo vakulipokela kwa luheku."},{"book":"Maluko","chapter":"4","verse":"17","text":"Nambu likuvayingila lepi nakuvya na mikiga mugati yavi, vakulikamula mulukumbi luhupi ndu. Na lukumbi lwa mang'ahiso peluhumila ndava ya lilovi lenilo, vikuvanduka na kugwa."},{"book":"Maluko","chapter":"4","verse":"18","text":"Vandu vangi ndi ngati mbeyu zila zezagwilili pagati ya minga. Wenuwo ndi luhumu lwa vala veviyuwana lilovi lenilo,"},{"book":"Maluko","chapter":"4","verse":"19","text":"ndava ya mang'ahiso ga mulima uwu, mnogo wa kuvya na vindu vyamahele mnogo wa higa ukuvayingila na kulihinya lilovi lenilo, na vene viyidikila lepi chila chelijova lilovi."},{"book":"Maluko","chapter":"4","verse":"20","text":"Nambu vandu vangi ngati mbeyu zezimijiwi paludaka lwabwina. Venavo ndi veviyuwana lilovi lenilo, vakuliyidakila na kupambika matunda. Vangi selasini, vangi sitini na vangi miya yimonga.”"},{"book":"Maluko","chapter":"4","verse":"21","text":"Yesu akavakota, “Mwaloli koki vandu vigubika hahi yeyiyaka na chiviga amala vivika kuhi kulusongwani? Lepi! Vivika panani pachibokoselu."},{"book":"Maluko","chapter":"4","verse":"22","text":"Hinu, goha gegafiyiki yati givya pawaka na goha gegagubikiwi yati gigubukuliwa."},{"book":"Maluko","chapter":"4","verse":"23","text":"Mweavi na makutu gakuyuwana na amanyayi!”"},{"book":"Maluko","chapter":"4","verse":"24","text":"Akavajovela kavili, “Myuwanila chipimu chilachila chemukuvapimila vayinu, na nyenye yati mwipimiwa mewawa, na kuyonjokeswa."},{"book":"Maluko","chapter":"4","verse":"25","text":"Mundu yeyoha mweavi na chindu yati iyonjokesewa neju, nambu mweangavya na chindu hati chidebe ndi hati cheavi nachu yati inyagiwa.”"},{"book":"Maluko","chapter":"4","verse":"26","text":"Yesu akayendelela kuvajovela, “Unkosi wa Chapanga uvi ngati mundu mweimija mbeyu mumgunda waki."},{"book":"Maluko","chapter":"4","verse":"27","text":"Kilu igona, na muhi ivya mihu na lukumbi lwenulo mbeyu yimela na kukula. Mwene amanyili lepi chechihengeka."},{"book":"Maluko","chapter":"4","verse":"28","text":"Muni ludaka lwene lumelesa mbeyu. Yikula na kupambika. Yitumbula kumela linyai, yigelekela njechela na pamwishu mbeyu yikangala."},{"book":"Maluko","chapter":"4","verse":"29","text":"Mbeyu peyikangala mundu mwenuyo itola chikwakwa na kutumbula kubena muni lukumbi lwa mabenu luhikili.”Mundu ibena kwa kuhengela chikwakwa"},{"book":"Maluko","chapter":"4","verse":"30","text":"Yesu akajova kavili, “Unkosi wa Chapanga tiuwanangisa na kyani? Tiudandaulayi kwa luhumu lwoki?"},{"book":"Maluko","chapter":"4","verse":"31","text":"Uwanangana ngati lumbeyu lwa haladali lweluvili ludebe kuliku mbeyu zoha zezimijiwa mumgunda."},{"book":"Maluko","chapter":"4","verse":"32","text":"Nambu yikamijiwayi, yimela na kuvya mkongo uvaha kuliku mikongo yoha mumgunda. Mambanda gaki gavaha hati videge vijenga hisakanilu mumambanda gaki.”"},{"book":"Maluko","chapter":"4","verse":"33","text":"Yesu avakokosili vandu ujumbi waki kwa miluhumu yingi yamahele ngati yeniyo, alongili nawu chavahotwili kumanya."},{"book":"Maluko","chapter":"4","verse":"34","text":"Lukumbi lwoha alongili nawu lepi chochoha changali miluhumu nambu paavi na vawuliwa vaki avadandaulili kila chindu."},{"book":"Maluko","chapter":"4","verse":"35","text":"Lilanga palatipimi ligono lilolo, Yesu akavajovela vawuliwa vaki, “Tikupuka kumwambu.”"},{"book":"Maluko","chapter":"4","verse":"36","text":"Hinu, vawuliwa vakaulaga msambi wa vandu, vakayingila muwatu weavili Yesu na kuwuka pamonga nayu. Na vandu vakayingila muwatu wungi vakamlanda."},{"book":"Maluko","chapter":"4","verse":"37","text":"Pavakupukayi, mpungu uvaha ukahumila manji gakutimbungana na kuutova watu na manji gakatumbula kumema muwatu.Watu mumanji gakutimbugana"},{"book":"Maluko","chapter":"4","verse":"38","text":"Penapo Yesu avi mumbele ya watu kuni agonili pamsagamilu. Ndi vawuliwa vaki vakamuyimusa vakamkota, “Muwula, wuli, tifwaa ukutilolokesa ndu!”"},{"book":"Maluko","chapter":"4","verse":"39","text":"Hinu, akayimuka, akauhakalila mpungu na kuujovela luyuga lwa manji, “Guna!” Ndi penapo mpungu wula ukaleka kubuma na nyanja yikavya nuu."},{"book":"Maluko","chapter":"4","verse":"40","text":"Yesu akavajovela vawuliwa vaki, “Mwiyogopa kyani? Wu, mwakona kusadika?”"},{"book":"Maluko","chapter":"4","verse":"41","text":"Ndi penapo vavi na wogohi neju, vakatumbula kukotana, “Mundu uyu yani? Mbaka mpungu na manji gakutimbungana vikumyuwana na kuguna!”"}]}