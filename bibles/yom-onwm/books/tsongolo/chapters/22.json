{"data":[{"book":"Tsongolo","chapter":"22","verse":"1","text":"Mbasi yimbonisa nlangu wunneni wu luzingu ; yinlezama bangalumueno. Nlangu beni wutotukila mu kundu ki Nzambi ayi ki muana dimemi ;"},{"book":"Tsongolo","chapter":"22","verse":"2","text":"wunkumba va khatitsika nzila yi divula. Ku ndambu yi ndambu yi nlangu kuba nti wu luzingu. Nti beni wumbutanga mimbutu kumi ayi zikhumbu zizole mu mvu ; wumbutanga mimbutu khumbu yimosi mu kadika ngondi. Meza ma nti beni meti belusa makanda ma batu."},{"book":"Tsongolo","chapter":"22","verse":"3","text":"Kulendi buela ba tsingulu ko. Kundu ki Nzambi ayi ki Muana dimemikiela ba mu divula. Bisadi biandi biela kunsadila."},{"book":"Tsongolo","chapter":"22","verse":"4","text":"Bisadi biela mona zizi kiandi ayi dizina diandi diela ba disonama mu zimbulu ziawu."},{"book":"Tsongolo","chapter":"22","verse":"5","text":"Builu bulendi buela ba ko. Balendi mona kadi mfunu wu kiezila ki muinda ko voti mfunu wu thangu ko bila Pfumu Nzambi wela kienzula kiezila kiandi mu bawu ; bawu bela yadila mu zikhama-zikhama zi mimvu."},{"book":"Tsongolo","chapter":"22","verse":"6","text":"Buna mbasi yikhamba :"},{"book":"Tsongolo","chapter":"22","verse":"7","text":"—Tala, ndieka nduka kuiza. Khini yiwombo kuidi mutu wowowunkeba mambu ma mbikudulu yi buku yayi."},{"book":"Tsongolo","chapter":"22","verse":"8","text":"Minu, Yowani, ndimona ayi ndiwa mambu moso momo. Bu ndimona ayi ndiwamambu mama, buna ndifukama va malu ma mbasi yiba kumbonisanga mambu momomu diambu ndimbuongimina."},{"book":"Tsongolo","chapter":"22","verse":"9","text":"Vayi niandi wukhamba :"},{"book":"Tsongolo","chapter":"22","verse":"10","text":"Ayi wubuela kukhamba diaka :"},{"book":"Tsongolo","chapter":"22","verse":"11","text":"Woso mutu wumvanganga mambimbi katatamana vanganga mambimbi. Woso mutu widi wusumuka katatamana sumuka. Woso mutu widi wusonga katatamananga ba wusonga. Woso widi wunlongo katatamananga ba wunlongo."},{"book":"Tsongolo","chapter":"22","verse":"12","text":"—Tala, ndiela nduka kuiza ayi mfutu ama widi yama mu diambu di futa kadika mutu boso bu bela mavanga mandi."},{"book":"Tsongolo","chapter":"22","verse":"13","text":"Minu ndidi Alafa ayi Omenga ; wutheti ayi wutsuka ; thonono ayi tsukulu."},{"book":"Tsongolo","chapter":"22","verse":"14","text":"Khini kuidi bobo bansukulanga minledi miawu muingi babakaminsua mu dia mimbutu mi nti wu luzingu ayi mu kotila mu divula mu mielo miandi."},{"book":"Tsongolo","chapter":"22","verse":"15","text":"Ku nganda kuawu kuidi zimbua, batu bansadilanga mazi ; bankua kitsuza ; mimvondi ; bansambilanga bitumba ayi woso mutu wunzolangaayi wunsadila luvunu."},{"book":"Tsongolo","chapter":"22","verse":"16","text":"Minu Yesu, ndifidisa mbasi ama mu diambu di telimina kimbangi mu mambu mama mu mabundu. Minu ndidi muanzi ayi nkuna wu Davidi. Minu mbuetete yinlezamanga va nsuka."},{"book":"Tsongolo","chapter":"22","verse":"17","text":"Ayi pheve ayi ndumba weka kuelo batuba :"},{"book":"Tsongolo","chapter":"22","verse":"18","text":"Minu ndilembo lubula woso mutu wunwa mambu ma mbikudulu yi buku yayi : enati mutu buedidi mambu va mbata mambu mama buna Nzambi wela kumbuedila bivuku bisonama mu buku yayi."},{"book":"Tsongolo","chapter":"22","verse":"19","text":"Enati mutu botudi diambu dimosi mu mambu ma mbikudulu ma buku yayi, buna Nzambi wela botula kuku kiandi mu nti wu luzingu ayi mu divula dinlongo, biobi bisonama mu buku yayi."},{"book":"Tsongolo","chapter":"22","verse":"20","text":"Mutu wowo wuntelimina mambu mama kimbangi, wuntuba ti :"},{"book":"Tsongolo","chapter":"22","verse":"21","text":"Bika nlemvo wu Pfumu Yesu Klisto wubanga kuidi banlongo boso."}]}