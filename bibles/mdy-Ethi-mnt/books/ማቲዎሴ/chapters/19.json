{"data":[{"book":"ማቲዎሴ","chapter":"19","verse":"1","text":"ዬሱሴ ዬያ ባኮ ኬኤዚ ጋፒሴሢኮ ጊንፃ ጌሊላ ዓጮ'' ሃሺ'' ዮርዳኖሴ ዎሮ ሱካ'' ዓኣ፥ ዪሁዳ ዓጮ'' ዴንዴኔ።"},{"book":"ማቲዎሴ","chapter":"19","verse":"2","text":"ዬማና ሚርጌ ዓሲ ዒዛ ጊንፆ ዓኣዻዛ ዔያቶይዳፓ ሃርጊንቴ ዓሶዋ ዒኢካ ዒ ፓሤኔ።"},{"book":"ማቲዎሴ","chapter":"19","verse":"3","text":"ፔርሴ ዓሳ ዒ ዎዚ ጋዓቴያ ዋይዛኒ ዒዛ ኮይላ'' ሙካዖ፦ «ማዔ ባኣዚ'' ቢያና ዓሲ ፔኤኮ ማቾ ዓንጃንዳጉዲ ዎጋ'' ዓይሣ?» ጌዒ ዖኦጬኔ።"},{"book":"ማቲዎሴ","chapter":"19","verse":"4","text":"ዬሱሴ ማሃዖ፦ «ፆኦሲ ቤርታዺ ዓቲንቄና ላኣሊና ማሂ ዓሲ ማዤሢ ዒንሢ ናባቢባኣዓዳ?"},{"book":"ማቲዎሴ","chapter":"19","verse":"5","text":"ሃሣ ‹ዬያ ዛሎ''ና ዓሲ ዓዶና ዒንዶና ሃሺ'' ማቾና ዎላ'' ፔቴ'' ማዓኔ፤ ላምዖንሢያ ፔቴ'' ዓሲ ማዓኔ› ፆኦሲ ጌዔሢ ዒንሢ ናባቢባኣዓዳ?"},{"book":"ማቲዎሴ","chapter":"19","verse":"6","text":"ዬያሮ ዔያታ ፔቴ''ኬ፤ ላምዖቱዋሴ፤ ፆኦሲ ዎላ'' ዋኣፄዞንሢ ዓሲ ቡሎ''ፓ» ጌዔኔ።"},{"book":"ማቲዎሴ","chapter":"19","verse":"7","text":"ፔርሴ ዓሳ ጊንሣ፦ «ሂዴቶ ሙሴ ዓይጎሮ ‹ፔቴ'' ዓሲ ላኣሌሎ ዓንጄያ ማዔሢ ዔርዛ፥ ማርካ ማዔ፥ ፃኣፒንቴ ባኣዚ'' ዒንጊ ማቾ ዓንጆንጎ› ጌዒ ዓይሤይ?» ጌዔኔ።"},{"book":"ማቲዎሴ","chapter":"19","verse":"8","text":"ዬሱሴ ማሃዖ፦ «ሙሴ ዒንሢኮ ዒኖ'' ዶዱሞ ዛጊ ላኣሊ ዒንሢ ዓንጃንዳጉዲ ዓይሣንዳኣፓዓቴም ማዢንታፓ ዓርቃዖ ዓኣ ዎጋ'' ያዺቱዋሴ፤"},{"book":"ማቲዎሴ","chapter":"19","verse":"9","text":"«ታ ዒንሢም ሃሢ ጋዓሢ' ማቻ ፔኤኮ ሜሌ''ና ዒኢቲባኣንቴ ማቾ ዓንጂ ሜሌ'' ላኣሊ ዔካሢ ቢያ ዞኦስካ ኮኦማያ ማዓኔ» ጌዔኔ።"},{"book":"ማቲዎሴ","chapter":"19","verse":"10","text":"ዒዛኮ ጊንፆ ሃንታዞንሢ ዬያ ዋይዛዖ፦ «ዓኒና ማቾና ዛላ ባኣዚ'' ያዺ ማዔቴ ዔኪቦኦቴ ሃሣ ሎዒቦኦቴ ቃራኬ» ጌዔኔ።"},{"book":"ማቲዎሴ","chapter":"19","verse":"11","text":"ዬሱሴ ጋዓንቴ፦ «ፆኦሲ ዱማ ዳንዳዒሢ ዒንጌ ዓሲዳፓ ዓታዛ ዬይ ባካ ዖኦማኣ ዳንዳዒንቱዋያኬ።"},{"book":"ማቲዎሴ","chapter":"19","verse":"12","text":"ጋዓንቴ ዓሲ ላኣሊ ዔኩዋዖ ሃሣ ሌውዋዖ ዓታሢ፦ ፔቴ'' ፔቴ''ሢ ዓሽቲሚ ማዒ ሾይንታኔ፤ ዛላ'' ሃሣ ዓሲ ኩቺና ዓሽቲንቃኔ፤ ዓቴ''ሢ ሃሣ ጫሪንጮ ካኣቱሞ ማዾ''ሮ ‹ሾዓዓ› ጌዒ ፔና ዓሽቲሚጉዲ ማሃኔ፤ ዬያ ታ ጌዔ ባኮ ዔካኒ ዳንዳዓሢ ያዺ ማዾንጎ» ጌዔኔ።"},{"book":"ማቲዎሴ","chapter":"19","verse":"13","text":"ዒማ''ና ናኣቶ''ኮ ዑፆይዳ ኩጮ ጌሢ ሺኢቃንዳጉዲ ዓሳ ዻኮ'' ናኣቶ'' ዒዛ ባንሢ ዔኪ ሙካዛ ዒዛኮ ጊንፆ ሃንታዞንሢ ጋዓንቴ ዓሶ ጎሬኔ።"},{"book":"ማቲዎሴ","chapter":"19","verse":"14","text":"ዬሱሴ፦ «ናኣታ'' ታ ባንሢ ሙኮንጎ፥ ላኣጊፖቴ፤ ጫሪንጮ ካኣቱማ ዔያቶ ጉዴዞንሢምኬ» ጋዓዖ፥"},{"book":"ማቲዎሴ","chapter":"19","verse":"15","text":"ኩጮ ናኣቶ'' ዑፃ ጌሢ ዓንጄሢኮ ጊንፃፓ ዬኖ ቤዛፓ ዔቂ ዓኣዼኔ።"},{"book":"ማቲዎሴ","chapter":"19","verse":"16","text":"ዬካፓ ፔቴ'' ዓሲ ዬሱሴ ኮራ ሙካዖ፦ «ዔርዛሢዮ፥ ናንጊና ናንጊ ዴንቃኒ ዓይጎ ኮሺ ባኣዚ'' ታ ማዾንዶይ?» ጌዒ ዖኦጬኔ።"},{"book":"ማቲዎሴ","chapter":"19","verse":"17","text":"ዬሱሴ ማሃዖ፦ «ኮሺ ማዾ ዛላ ኔ ታና ዓይጋ ዖኦጫይ? ኮሺ ማዓይ ፔቴ'' ፆኦዛሢ ሌሊኬ፤ ናንጊና ናንጊ ኔ ዴንቃኒ ኮዔቴ ዓይሢፆንሢ ኩንሤ» ጌዔኔ።"},{"book":"ማቲዎሴ","chapter":"19","verse":"18","text":"ዓሢያ፦ «ዎንሢ ዓይሢፆንሢ?» ጌዔኔ።"},{"book":"ማቲዎሴ","chapter":"19","verse":"19","text":"ኔ ዓዶና ኔ ዒንዶና ቦንቼ፥ ዓሲ ኔናጉዲ ማሂ ናሽኬ ጋዓ ዓይሢፆንሢኬ» ጌዔኔ።"},{"book":"ማቲዎሴ","chapter":"19","verse":"20","text":"ዼጌሢያ፦ «ዬንሢ ታ ቢያ ካፔያኬ፤ ሜሌ'' ዓቴ'' ባኣዚ'' ዓይጌ ዓኣይ?» ጌዔኔ።"},{"book":"ማቲዎሴ","chapter":"19","verse":"21","text":"ዬሱሴ ማሃዖ፦ «ፔቶ ኔ ፂሎ'' ማዓኒ ኮዔቶ ኔኤኮ ዓኣ ባኮ ቢያ ሻንቺ ሚኢሾ ማንቆ ዓሶም ዒንጌ፤ ጫሪንጮይዳ ቆሎ ኔ ዴንቃንዳኔ። ዓካሪ ዬካፓ ታ ጊንፆ ሙኬ» ጌዔኔ።"},{"book":"ማቲዎሴ","chapter":"19","verse":"22","text":"ዼጌሢ ዬያ ዋይዛዖ፥ ሚርጌ ቆሎ ዒዛኮ ዓኣሢሮ ኮሺ'' ዖዪ ዖዪ ዴንዴኔ።"},{"book":"ማቲዎሴ","chapter":"19","verse":"23","text":"ዬካፓ ዬሱሴ ዒዛኮ ጊንፆ ሃንታ ናኣቶ'' ኮራ፦ «ጎኔ ታ ዒንሢም ጋዓኔ፤ ዖርጎቺም ፆኦሲ ካኣቱሞይዳ ጌሊሢ ሚርጌ ሜቶኬ፤"},{"book":"ማቲዎሴ","chapter":"19","verse":"24","text":"ላሚ ታ ሃሣ ዒንሢም ጋዓኔ፦ ዖርጎቺ ፆኦሲ ካኣቱሞይዳ ጌላሢዳፓ ጋኣላ ናርፔ ፂኢናና ጌላኒ ሼሌዔ ማዓንዳኔ» ጌዔኔ።"},{"book":"ማቲዎሴ","chapter":"19","verse":"25","text":"ዒዛኮ ጊንፆ ሃንታ ናኣታ'' ዬያ ዋይዜ ዎዶ''ና ኮሺ'' ዲቃቲ ሄርሻዖ፦ «ዓካሪ ሂዴቴ ዖኦኒ ዻቃኒ ዳንዳዓንዳይ?» ጌዒ ዖኦጬኔ።"},{"book":"ማቲዎሴ","chapter":"19","verse":"26","text":"ዬማና ዬሱሴ ዔያቶ ባንሢ ዛጋዖ፦ «ዬይ ዓሲም ዳንዳዒንቱዋ ባኣዚ''ኬ፤ ፆኦሲም ጋዓንቴ ቢያ ባኣዚ'' ዳንዳዒንታያኬ» ጌዔኔ።"},{"book":"ማቲዎሴ","chapter":"19","verse":"27","text":"ጴፂሮሴ፦ «ሃይሾ ቢያ ባኣዚ'' ኑ ሃሺ'' ኔ ጊንፆ ሃንታንቴሞ? ዓካሪ፥ ኑ ዴንቃንዳ ባካ ዓይጌንዴ ናንዳይ?» ጌዔኔ።"},{"book":"ማቲዎሴ","chapter":"19","verse":"28","text":"ዬሱሴ ማሃዖ፦ «ጎኔ ታ ዒንሢም ጋዓኔ፤ ሙካንዳ ዓኮ ዓጮ''ይዳ ዓሲኮ ናዓሢ ቦንቺንቴ፥ ካኣቱሞ ዖይቶይዳ ዴዔ ዎዶ''ና ዒንሢያ ታ ጊንፆ ሃንታዞንሢ ታጶ ላምዖ ካኣቱሞ ዖይቶይዳ ዴዒ፥ ታጶ ላምዖ ዒስራዔኤሌ ፃጶይዳ ዎጋንዳኔ።"},{"book":"ማቲዎሴ","chapter":"19","verse":"29","text":"ታ ሱ'ንፆሮ ጌዒ፦ ፔ ማኣሮ፥ ፔ ጌርሲንሢ፥ ጌሮንሢ፥ ዓዶ፥ ዒንዶ፥"},{"book":"ማቲዎሴ","chapter":"19","verse":"30","text":"ጋዓንቴ ቤርታ ማዔ፥ ጎኦቦ'' ማላ ሚርጌ ዓሳ ጊንሢም፤ ጊንፃ ዓቴ'' ላቤያ ማላ ሚርጌ ዓሳ ቤርቲም ማዓንዳኔ» ጌዔኔ።"}]}