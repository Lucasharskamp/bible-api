{"data":[{"book":"కీర్తన","chapter":"56","verse":"1","text":"దేవా, నన్ను కరుణించు. మనుషులు నన్ను మింగివేయాలని చూస్తున్నారు. వారు రోజంతా నా మీద పోరాడుతూ నన్ను అణచివేస్తున్నారు."},{"book":"కీర్తన","chapter":"56","verse":"2","text":"గర్వంగా నాతో పోరాడేవారు అనేకులున్నారు. రోజంతా నా కోసం కాపు కాసి నన్ను మింగాలని చూస్తున్నారు."},{"book":"కీర్తన","chapter":"56","verse":"3","text":"నాకు భయం కలిగిన రోజున నిన్ను ఆశ్రయిస్తాను."},{"book":"కీర్తన","chapter":"56","verse":"4","text":"నేను ఆయన మాటలను కీర్తిస్తాను. నేను భయపడను. ఎందుకంటే దేవునిలో నమ్మకం పెట్టుకున్నాను. మనుషులు నన్నేమి చేయగలరు?"},{"book":"కీర్తన","chapter":"56","verse":"5","text":"రోజంతా వాళ్ళు నా మాటల్లో తప్పులు వెతుకుతారు. నాకు ఎప్పుడు హాని చేయాలా అని చూస్తుంటారు."},{"book":"కీర్తన","chapter":"56","verse":"6","text":"వాళ్ళు గుంపులు గుంపులుగా కాపు కాస్తారు. నన్ను చంపాలని నన్ను వెంబడిస్తూ ఉంటారు."},{"book":"కీర్తన","chapter":"56","verse":"7","text":"దేవా, నీ కోపంతో ప్రజలను అణగదొక్కు. వాళ్ళు చేస్తున్న దుష్ట క్రియల ఫలితాలు అనుభవించేలా చెయ్యి."},{"book":"కీర్తన","chapter":"56","verse":"8","text":"నా పలాయనాలను నువ్వు లెక్కించావు. నా అశ్రువులు నీ ఎదుట ఉన్న సీసాలో నింపావు. అవన్నీ నీ పుస్తకంలో కనిపిస్తాయి కదా."},{"book":"కీర్తన","chapter":"56","verse":"9","text":"నేను నీకు మొరపెట్టిన రోజున నా శత్రువులు వెనక్కి మళ్లుతారు. దేవుడు నా పక్షాన ఉన్నాడని నాకు తెలుసు."},{"book":"కీర్తన","chapter":"56","verse":"10","text":"నా దేవుణ్ణి బట్టి ఆయన నామాన్ని కీర్తిస్తాను. యెహోవాను బట్టి ఆయన వాక్కును ఘనపరుస్తాను."},{"book":"కీర్తన","chapter":"56","verse":"11","text":"నేను దేవునిపై నమ్మకం పెట్టుకున్నాను. నేను భయపడను, మనుషులు నన్నేమి చేయగలరు?"},{"book":"కీర్తన","chapter":"56","verse":"12","text":"దేవా, నువ్వు చావునుండి నా ప్రాణాన్ని తప్పించావు. నేను జీవపు వెలుగులో దేవుని ఎదుట సంచరించాలని నా అడుగులు జారకుండా తప్పించావు."},{"book":"కీర్తన","chapter":"56","verse":"13","text":"అందుకే నేను నీకు మొక్కుకున్నాను. నీకు స్తుతియాగాలు అర్పిస్తాను."}]}