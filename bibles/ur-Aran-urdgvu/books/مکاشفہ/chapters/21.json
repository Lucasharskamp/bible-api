{"data":[{"book":"مکاشفہ","chapter":"21","verse":"1","text":"پھر مَیں نے ایک نیا آسمان اور ایک نئی زمین دیکھی۔ کیونکہ پہلا آسمان اور پہلی زمین ختم ہو گئے تھے اور سمندر بھی نیست تھا۔"},{"book":"مکاشفہ","chapter":"21","verse":"2","text":"مَیں نے نئے یروشلم کو بھی دیکھا۔ یہ مُقدّس شہر دُلھن کی صورت میں اللہ کے پاس سے آسمان پر سے اُتر رہا تھا۔ اور یہ دُلھن اپنے دُولھے کے لئے تیار اور سجی ہوئی تھی۔"},{"book":"مکاشفہ","chapter":"21","verse":"3","text":"مَیں نے ایک آواز سنی جس نے تخت پر سے کہا، ”اب اللہ کی سکونت گاہ انسانوں کے درمیان ہے۔ وہ اُن کے ساتھ سکونت کرے گا اور وہ اُس کی قوم ہوں گے۔ اللہ خود اُن کا خدا ہو گا۔"},{"book":"مکاشفہ","chapter":"21","verse":"4","text":"وہ اُن کی آنکھوں سے تمام آنسو پونچھ ڈالے گا۔ اب سے نہ موت ہو گی نہ ماتم، نہ رونا ہو گا نہ درد، کیونکہ جو بھی پہلے تھا وہ جاتا رہا ہے۔“"},{"book":"مکاشفہ","chapter":"21","verse":"5","text":"جو تخت پر بیٹھا تھا اُس نے کہا، ”مَیں سب کچھ نئے سرے سے بنا رہا ہوں۔“ اُس نے یہ بھی کہا، ”یہ لکھ دے، کیونکہ یہ الفاظ قابلِ اعتماد اور سچے ہیں۔“"},{"book":"مکاشفہ","chapter":"21","verse":"6","text":"پھر اُس نے کہا، ”کام مکمل ہو گیا ہے! مَیں الف اور ے، اوّل اور آخر ہوں۔ جو پیاسا ہے اُسے مَیں زندگی کے چشمے سے مفت پانی پلاؤں گا۔"},{"book":"مکاشفہ","chapter":"21","verse":"7","text":"جو غالب آئے گا وہ یہ سب کچھ وراثت میں پائے گا۔ مَیں اُس کا خدا ہوں گا اور وہ میرا فرزند ہو گا۔"},{"book":"مکاشفہ","chapter":"21","verse":"8","text":"لیکن بزدلوں، غیرایمان داروں، گھنونوں، قاتلوں، زناکاروں، جادوگروں، بُت پرستوں اور تمام جھوٹے لوگوں کا انجام جلتی ہوئی گندھک کی شعلہ خیز جھیل ہے۔ یہ دوسری موت ہے۔“"},{"book":"مکاشفہ","chapter":"21","verse":"9","text":"جن سات فرشتوں کے پاس سات آخری بلاؤں سے بھرے پیالے تھے اُن میں سے ایک نے میرے پاس آ کر کہا، ”آ، مَیں تجھے دُلھن یعنی لیلے کی بیوی دکھاؤں۔“"},{"book":"مکاشفہ","chapter":"21","verse":"10","text":"وہ مجھے روح میں اُٹھا کر ایک بڑے اور اونچے پہاڑ پر لے گیا۔ وہاں سے اُس نے مجھے مُقدّس شہر یروشلم دکھایا جو اللہ کی طرف سے آسمان پر سے اُتر رہا تھا۔"},{"book":"مکاشفہ","chapter":"21","verse":"11","text":"اُسے اللہ کا جلال حاصل تھا اور وہ اَن مول جوہر بلکہ بلور جیسے صاف شفاف یشب کی طرح چمک رہا تھا۔"},{"book":"مکاشفہ","chapter":"21","verse":"12","text":"اُس کی بڑی اور اونچی فصیل میں بارہ دروازے تھے، اور ہر دروازے پر ایک فرشتہ کھڑا تھا۔ دروازوں پر اسرائیل کے بارہ قبیلوں کے نام لکھے تھے۔"},{"book":"مکاشفہ","chapter":"21","verse":"13","text":"تین دروازے مشرق کی طرف تھے، تین شمال کی طرف، تین جنوب کی طرف اور تین مغرب کی طرف۔"},{"book":"مکاشفہ","chapter":"21","verse":"14","text":"شہر کی فصیل کی بارہ بنیادیں تھیں جن پر لیلے کے بارہ رسولوں کے نام لکھے تھے۔"},{"book":"مکاشفہ","chapter":"21","verse":"15","text":"جس فرشتے نے مجھ سے بات کی تھی اُس کے پاس سونے کا گز تھا تاکہ شہر، اُس کے دروازوں اور اُس کی فصیل کی پیمائش کرے۔"},{"book":"مکاشفہ","chapter":"21","verse":"16","text":"شہر چوکور تھا۔ اُس کی لمبائی اُتنی ہی تھی جتنی اُس کی چوڑائی۔ فرشتے نے گز سے شہر کی پیمائش کی تو پتا چلا کہ اُس کی لمبائی، چوڑائی اور اونچائی 2,400 کلو میٹر ہے۔"},{"book":"مکاشفہ","chapter":"21","verse":"17","text":"جب اُس نے فصیل کی پیمائش کی تو چوڑائی 60 میٹر تھی یعنی اُس پیمانے کے حساب سے جو وہ استعمال کر رہا تھا۔"},{"book":"مکاشفہ","chapter":"21","verse":"18","text":"فصیل یشب کی تھی جبکہ شہر خالص سونے کا تھا، یعنی صاف شفاف شیشے جیسے سونے کا۔"},{"book":"مکاشفہ","chapter":"21","verse":"19","text":"شہر کی بنیادیں ہر قسم کے قیمتی جواہر سے سجی ہوئی تھیں: پہلی یشب21‏:19 یشب: jasper  سے، دوسری سنگِ لاجورد21‏:19 سنگِ لاجورد: lapis lazuli  سے، تیسری سنگِ یمانی21‏:19 سنگِ یمانی: chalcedony  سے، چوتھی زمرد سے،"},{"book":"مکاشفہ","chapter":"21","verse":"20","text":"پانچویں سنگِ سلیمانی21‏:20 سنگِ سلیمانی: sardonyx۔ یعنی سنگِ سلیمانی کی ایک قسم جس میں نارنجی اور سفید عقیق کے پرت یکے بعد دیگرے ہوتے ہیں۔  سے، چھٹی عقیقِ احمر21‏:20 عقیقِ احمر: carnelian  سے، ساتویں زبرجد21‏:20 زبرجد: peridot  سے، آٹھویں آبِ بحر21‏:20 آبِ بحر: beryl  سے، نویں پکھراج21‏:20 پکھراج: topaz  سے، دسویں عقیقِ سبز21‏:20 عقیقِ سبز: chrysoprase  سے، گیارھویں نیلے رنگ کے زرقون21‏:20 نیلے رنگ کے زرقون: یونانی لفظ کچھ مبہم سا ہے۔  سے اور بارھویں یاقوتِ ارغوانی21‏:20 یاقوتِ ارغوانی: amethyst  سے۔"},{"book":"مکاشفہ","chapter":"21","verse":"21","text":"بارہ دروازے بارہ موتی تھے اور ہر دروازہ ایک موتی کا تھا۔ شہر کی بڑی سڑک خالص سونے کی تھی، یعنی صاف شفاف شیشے جیسے سونے کی۔"},{"book":"مکاشفہ","chapter":"21","verse":"22","text":"مَیں نے شہر میں اللہ کا گھر نہ دیکھا، کیونکہ رب قادرِ مطلق خدا اور لیلا ہی اُس کا مقدِس ہیں۔"},{"book":"مکاشفہ","chapter":"21","verse":"23","text":"شہر کو سورج یا چاند کی ضرورت نہیں جو اُسے روشن کرے، کیونکہ اللہ کا جلال اُسے روشن کر دیتا ہے اور لیلا اُس کا چراغ ہے۔"},{"book":"مکاشفہ","chapter":"21","verse":"24","text":"قومیں اُس کی روشنی میں چلیں گی، اور زمین کے بادشاہ اپنی شان و شوکت اُس میں لائیں گے۔"},{"book":"مکاشفہ","chapter":"21","verse":"25","text":"اُس کے دروازے کسی بھی دن بند نہیں ہوں گے کیونکہ وہاں کبھی بھی رات کا وقت نہیں آئے گا۔"},{"book":"مکاشفہ","chapter":"21","verse":"26","text":"قوموں کی شان و شوکت اُس میں لائی جائے گی۔"},{"book":"مکاشفہ","chapter":"21","verse":"27","text":"کوئی ناپاک چیز اُس میں داخل نہیں ہو گی، نہ وہ جو گھنونی حرکتیں کرتا اور جھوٹ بولتا ہے۔ صرف وہ داخل ہوں گے جن کے نام لیلے کی کتابِ حیات میں درج ہیں۔"}]}