{"data":[{"book":"गणना","chapter":"21","verse":"1","text":"जब नेगेव निवासी कनानी अराद के राजा ने यह सुना कि इस्राएली अथारीम मार्ग से बढ़े चले आ रहे हैं, तब उसने इस्राएल पर आक्रमण कर दिया, तथा कुछ को बंदी बना लिया."},{"book":"गणना","chapter":"21","verse":"2","text":"फिर इस्राएल ने याहवेह के सामने यह शपथ की: “यदि आप वास्तव में शत्रुओं को हमारे अधीन कर देंगे, तो हम इनके नगरों को पूरी तरह से नाश कर देंगे.”"},{"book":"गणना","chapter":"21","verse":"3","text":"याहवेह ने उनकी दोहाई स्वीकार कर ली और कनानियों को उनके अधीन कर दिया. इस्राएलियों ने उनके नगरों को पूरी तरह से नाश कर दिया. परिणामस्वरूप वह स्थान होरमाह21:3 होरमाह अर्थ: विनाश के नाम से मशहूर हो गया."},{"book":"गणना","chapter":"21","verse":"4","text":"इसके बाद उन्होंने होर पर्वत से कूच किया और लाल सागर का मार्ग लिया कि उन्हें एदोम से होते हुए जाना न पड़े. इस यात्रा ने प्रजा का धीरज खत्म कर दिया."},{"book":"गणना","chapter":"21","verse":"5","text":"प्रजा ने परमेश्वर एवं मोशेह के विरुद्ध बड़बड़ाना शुरू कर दिया, “आपने हमें मिस्र देश से क्यों निकाला है, कि हम इस निर्जन प्रदेश में अपने प्राण गवां दें? यहां तो न भोजन है न जल! और जो नीरस भोजन हमें दिया जा रहा है, वह हमारे लिए घृणित हो चुका है.”"},{"book":"गणना","chapter":"21","verse":"6","text":"याहवेह ने उन लोगों के बीच में विषैले सांप भेज दिए, जिनके द्वारा डसे जाने पर अनेक इस्राएलियों की मृत्यु हो गई."},{"book":"गणना","chapter":"21","verse":"7","text":"तब वे लोग मोशेह के पास आकर कहने लगे, “हमने पाप किया है, क्योंकि हमने याहवेह तथा आपके विरुद्ध बड़बड़ाया है. आप उनसे हमारे लिए विनती कीजिए कि वह इन सांपों को हमसे दूर कर दें.” मोशेह ने लोगों के लिए विनती की."},{"book":"गणना","chapter":"21","verse":"8","text":"तब याहवेह ने मोशेह को आज्ञा दी, “विषैले सांप की प्रतिमा बनाकर एक खंभे पर खड़ी कर दो तब होगा यह, कि जो कोई सांप का डसा हुआ व्यक्ति आकर इस प्रतिमा को देखेगा, वह जीवन प्राप्‍त करेगा.”"},{"book":"गणना","chapter":"21","verse":"9","text":"मोशेह ने सांप की प्रतिमा गढ़ कर एक खंभे पर खड़ी कर दी. तब यह होने लगा कि यदि कोई सांप का डसा हुआ व्यक्ति आकर उस कांसे के सांप की ओर देख लेता था, तो मृत्यु से बच जाता था."},{"book":"गणना","chapter":"21","verse":"10","text":"फिर इस्राएलियों ने यात्रा शुरू की और ओबोथ नामक स्थान पर शिविर डाल दिया."},{"book":"गणना","chapter":"21","verse":"11","text":"ओबोथ से कूच कर उन्होंने इये-आबारिम के निर्जन प्रदेश में डेरा डाला, जो पूर्व दिशा की ओर मोआब के सामने है."},{"book":"गणना","chapter":"21","verse":"12","text":"वहां से कूच कर उन्होंने ज़ेरेद की वादी में डेरा डाल दिया."},{"book":"गणना","chapter":"21","verse":"13","text":"वहां से यात्रा करते हुए उन्होंने आरनोन के दूसरी ओर डेरा डाला. यह वह स्थान था, जो अमोरियों की सीमा पर निर्जन प्रदेश में है. आरनोन मोआब की सीमा तय करता है, मोआबियों एवं अमोरियों के बीच की."},{"book":"गणना","chapter":"21","verse":"14","text":"इस बात का वर्णन याहवेह के युद्ध, नामक ग्रंथ में इस रीति से किया गया है:"},{"book":"गणना","chapter":"21","verse":"15","text":"तथा वादियों की वे ढलान,"},{"book":"गणना","chapter":"21","verse":"16","text":"वहां से वे बीर तक पहुंचे, उस कुएं तक, जहां याहवेह ने मोशेह को आज्ञा दी थी, “इकट्ठा करो लोगों को, कि मैं उनके लिए जल दे सकूं.”"},{"book":"गणना","chapter":"21","verse":"17","text":"फिर इस्राएलियों ने यह गीत गाया:"},{"book":"गणना","chapter":"21","verse":"18","text":"वह कुंआ, जिसको प्रधानों ने खोदा था,"},{"book":"गणना","chapter":"21","verse":"19","text":"मत्तानाह से नाहालिएल की ओर और फिर वहां से बामोथ की ओर,"},{"book":"गणना","chapter":"21","verse":"20","text":"बामोथ से उस घाटी की ओर, जो मोआब देश में है तथा पिसगाह पर्वत शिखर, जो निर्जन प्रदेश के सामने है."},{"book":"गणना","chapter":"21","verse":"21","text":"यहां पहुंचकर इस्राएल ने अमोरियों के राजा सीहोन के लिए अपने संदेशवाहक को इस संदेश के साथ भेजे:"},{"book":"गणना","chapter":"21","verse":"22","text":"“हमें अपने देश में से होकर जाने की अनुमति दे दीजिए. हम न तो मार्ग के खेतों में प्रवेश करेंगे और न अंगूर के बगीचों में. हम कुंओं का जल भी न पियेंगे. हम आपके देश को पार करते हुए सिर्फ राजमार्ग का ही प्रयोग करेंगे.”"},{"book":"गणना","chapter":"21","verse":"23","text":"किंतु राजा सीहोन ने इस्राएल को अपनी सीमा में से होकर जाने की अनुमति ही न दी, बल्कि उसने अपनी सारी प्रजा को इकट्ठा कर निर्जन प्रदेश में इस्राएल पर आक्रमण कर दिया. याहज़ नामक स्थान पर दोनों में युद्ध छिड़ गया."},{"book":"गणना","chapter":"21","verse":"24","text":"इस्राएल ने उन पर तलवार के प्रहार से अम्मोन देश की सीमा तक, आरनोन से यब्बोक तक के क्षेत्र पर अधिकार कर लिया, क्योंकि जाज़ेर अम्मोन के घराने की सीमा पर था."},{"book":"गणना","chapter":"21","verse":"25","text":"इस्राएल ने इन सभी नगरों पर अधिकार कर लिया तथा हेशबोन एवं इसके सभी गांवों में, जो अमोरियों के नगर थे, इस्राएली वहां रहने लगे."},{"book":"गणना","chapter":"21","verse":"26","text":"हेशबोन अमोरियों के राजा सीहोन का मुख्यालय था, जिसने मोआब के पहले के राजा से युद्ध कर उससे आरनोन तक उसका सारा देश छीन लिया था."},{"book":"गणना","chapter":"21","verse":"27","text":"तब यह कहावत मशहूर हो गई:"},{"book":"गणना","chapter":"21","verse":"28","text":"“हेशबोन से एक आग की लपट निकली,"},{"book":"गणना","chapter":"21","verse":"29","text":"मोआब, धिक्कार है तुम पर!"},{"book":"गणना","chapter":"21","verse":"30","text":"“किंतु हमने उन्हें धूल में मिला दिया है;"},{"book":"गणना","chapter":"21","verse":"31","text":"इस प्रकार इस्राएल अमोरियों के देश में बस गया."},{"book":"गणना","chapter":"21","verse":"32","text":"मोशेह ने याज़र की जासूसी करने की आज्ञा दी. उन्होंने जाकर वहां के गांवों को अपने अधिकार में कर लिया, तथा वहां निवास कर रहे अमोरियों को वहां से खदेड़ दिया."},{"book":"गणना","chapter":"21","verse":"33","text":"तब वे मुड़कर बाशान के मार्ग से आगे बढ़ गए. बाशान का राजा ओग अपनी सारी सेना लेकर उनसे युद्ध करने एद्रेइ पहुंच गया."},{"book":"गणना","chapter":"21","verse":"34","text":"याहवेह की ओर से मोशेह को यह आश्वासन मिला, “तुम्हें उससे डरने की कोई आवश्यकता नहीं है, क्योंकि मैंने उसे, उसकी सारी सेना तथा प्रजा को, तुम्हारे अधीन कर दिया है. तुम उसके साथ वही सब करोगे, जो तुमने हेशबोन निवासी अमोरियों के राजा सीहोन के साथ किया था.”"},{"book":"गणना","chapter":"21","verse":"35","text":"फिर उन्होंने बाशान के राजा ओग को, उसके पुत्रों तथा उसकी सारी प्रजा का नाश कर दिया, जिससे वहां कोई भी बचा न रह गया, और इस्राएलियों ने उस देश पर अधिकार कर लिया."}]}