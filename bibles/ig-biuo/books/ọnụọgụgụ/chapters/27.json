{"data":[{"book":"Ọnụọgụgụ","chapter":"27","verse":"1","text":"Ụmụ ndị inyom Zelofehad nwa Hefa, nwa Gilead, nwa Makia, nwa Manase bụ ndị si nʼagbụrụ Manase nwa Josef. Aha ndị inyom ndị a bụ: Mahla, Noa, Hogla, Milka na Tịaza. Ha bịara,"},{"book":"Ọnụọgụgụ","chapter":"27","verse":"2","text":"nʼọnụ ụzọ ụlọ nzute, guzo nʼihu Mosis, na Elieza onye nchụaja, na ndị ndu niile na ọgbakọ Izrel niile kwuo sị,"},{"book":"Ọnụọgụgụ","chapter":"27","verse":"3","text":"“Nna anyị Zelofehad nwụrụ nʼọzara ma ọ bụghị otu nʼime ndị sonyere Kora, bụ ndị ahụ zukọtara megide Onyenwe anyị. Ọ nwụrụ ọnwụ nʼihi mmehie nke ya. Ma otu ọ dị, ọ mụtaghị nwoke."},{"book":"Ọnụọgụgụ","chapter":"27","verse":"4","text":"Gịnị ga-eme a ga-eji hichapụ aha nna anyị site nʼagbụrụ ya nʼihi na ọ mụtaghị nwoke? Ọ bụ uche anyị na e kwesiri ikenye anyị oke nʼoge a na-enye ụmụnne nna anyị oke.”"},{"book":"Ọnụọgụgụ","chapter":"27","verse":"5","text":"Ya mere, Mosis butere mkpa ha nʼihu Onyenwe anyị."},{"book":"Ọnụọgụgụ","chapter":"27","verse":"6","text":"Ma Onyenwe anyị zaghachiri Mosis sị ya,"},{"book":"Ọnụọgụgụ","chapter":"27","verse":"7","text":"“Ihe ụmụ Zelofehad na-ekwu ziri ezi. Ị ghaghị ikenye ha oke nʼetiti ụmụnne nna ha, ma nyefeekwa ha oke ruru nna ha."},{"book":"Ọnụọgụgụ","chapter":"27","verse":"8","text":"“Gwa ndị Izrel sị ha, ‘Ọ bụrụ na nwoke ọbụla anwụọ na-amụtaghị nwoke, oke niile ruru ya ga-alara nwa ya nwanyị."},{"book":"Ọnụọgụgụ","chapter":"27","verse":"9","text":"Ma ọ bụrụ na ọ mụtaghị nwa nwanyị, oke ruru ya ga-alara ụmụnne ya ndị nwoke."},{"book":"Ọnụọgụgụ","chapter":"27","verse":"10","text":"A sịkwa na o nweghị ụmụnne ndị nwoke, mgbe ahụ oke ya ga-alara ụmụnne nna ya ndị nwoke."},{"book":"Ọnụọgụgụ","chapter":"27","verse":"11","text":"Ọ bụrụkwa na o nweghị ndị nwoke bụ ụmụnne nna ya, mgbe ahụ ihe nketa ya ga-alara onye dịkarịrị ya nso nʼikwu ya, ka ọ bụrụ nke ya. Nke a bụ iwu dịrị ndị Izrel niile dịka Onyenwe anyị si nye ya Mosis nʼiwu.’ ”"},{"book":"Ọnụọgụgụ","chapter":"27","verse":"12","text":"Mgbe ahụ, Onyenwe anyị gwara Mosis okwu sị ya: “Gaa rigoro nʼugwu Abarim site nʼebe ahụ lefee anya nʼofe mmiri Jọdan leruo ala ahụ nke m nyere ụmụ Izrel anya."},{"book":"Ọnụọgụgụ","chapter":"27","verse":"13","text":"Mgbe i lechasịrị ya, ị ga-anwụ dịka nwanne gị Erọn nwụrụ."},{"book":"Ọnụọgụgụ","chapter":"27","verse":"14","text":"Nʼihi na unu nupuru isi nye okwu m nʼọzara Zin, mgbe ọgbakọ ụmụ Izrel sesịrị m okwu. Unu abụọ nupuru isi nʼiwu m ido m nsọ nʼihu ha.” (Ndị a bụ mmiri Meriba Kadesh, nke dị nʼọzara Zin.)"},{"book":"Ọnụọgụgụ","chapter":"27","verse":"15","text":"Mosis zara Onyenwe anyị sị ya,"},{"book":"Ọnụọgụgụ","chapter":"27","verse":"16","text":"“Ka Onyenwe anyị, Chineke nwe mmụọ nke mmadụ niile, họpụta onyendu ga-elekọta ọgbakọ a."},{"book":"Ọnụọgụgụ","chapter":"27","verse":"17","text":"Onye ga na-apụ na-abatakwa nʼihu ha, onye ga na-edu ha pụọ, duru ha batakwa, ka ndị Onyenwe anyị ghara ịdị ka atụrụ na-enweghị onye ọzụzụ.”"},{"book":"Ọnụọgụgụ","chapter":"27","verse":"18","text":"Ya mere, Onyenwe anyị sịrị Mosis, “Kpọrọ Joshua, nwa Nun, onye nwere mmụọ Chineke nʼime ya, bikwasị ya aka gị."},{"book":"Ọnụọgụgụ","chapter":"27","verse":"19","text":"Mee ka o guzo nʼihu Elieza onye nchụaja, nakwa nʼihu ọgbakọ niile, nyefee ya ọrụ nke ịbụ onyendu nʼihu ha."},{"book":"Ọnụọgụgụ","chapter":"27","verse":"20","text":"Nyekwa ha ụfọdụ ikike27:20 Maọbụ, ebube nke ya na ikike so gị, ka nzukọ niile nke ụmụ Izrel nwee ike rubere ya isi."},{"book":"Ọnụọgụgụ","chapter":"27","verse":"21","text":"Ma ya onwe ya ga-eguzo nʼihu Elieza onye nchụaja, onye ga-ajụrụ ya ase site na mkpebi Urim nʼihu Onyenwe anyị. Ọ bụ site nʼokwu ọnụ ya ka ha ga-apụ, site nʼokwu ọnụ ya ka ha ga-ana abata. Ma ya onwe ya, ma ndị Izrel niile, tinyekwara nzukọ niile.”"},{"book":"Ọnụọgụgụ","chapter":"27","verse":"22","text":"Ya mere, Mosis mere dịka Onyenwe anyị nyere ya iwu. O duuru Joshua mee ka o guzo nʼihu Elieza onye nchụaja na ọgbakọ niile."},{"book":"Ọnụọgụgụ","chapter":"27","verse":"23","text":"Mosis bikwasịrị aka ya abụọ nʼisi Joshua, rara ya nyefee maka ije ozi ahụ niile dịka Onyenwe anyị nyere Mosis nʼiwu."}]}