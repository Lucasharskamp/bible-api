{"data":[{"book":"UGenesisi","chapter":"39","verse":"1","text":"UJosefa wathathwa wasiwa eGibhithe. UPhothifa, owayengomunye wezikhulu zikaFaro, eyindunankulu yabalindi, wamthenga kuma-Ishumayeli abayibo abamletha khona."},{"book":"UGenesisi","chapter":"39","verse":"2","text":"UThixo wayelaye uJosefa, waphumelela, wahlala endlini yenkosi yakhe umGibhithe."},{"book":"UGenesisi","chapter":"39","verse":"3","text":"Kwathi inkosi yakhe ikubona ukuthi uThixo wayelaye lokuthi uThixo wamphumelelisa kukho konke ayekwenza,"},{"book":"UGenesisi","chapter":"39","verse":"4","text":"uJosefa wasethandeka kuye wasesiba yinceku yakhe. UPhothifa wasembeka ukuba ngumphathi womuzi wakhe, kwathi konke ayelakho wakubeka ezandleni zakhe."},{"book":"UGenesisi","chapter":"39","verse":"5","text":"Kusukela ngesikhathi embeka ukuba ngumphathi womuzi wakhe lakho konke okwakungokwakhe, uThixo wawubusisa umuzi womGibhithe ngenxa kaJosefa. Isibusiso sikaThixo saba phezu kwakho konke uPhothifa ayelakho, loba kusendlini loba kusensimini."},{"book":"UGenesisi","chapter":"39","verse":"6","text":"Ngakho watshiya konke okwakhe ezandleni zikaJosefa; kwathi ngoba uJosefa enguye ophetheyo wakhohlwa ngakho konke ngaphandle kokudla ayekudla."},{"book":"UGenesisi","chapter":"39","verse":"7","text":"kwasekusithi ngemva kwesikhathi inkosikazi yenkosi yakhe yambuka, yamfisa uJosefa yathi, “Woza engutsheni lami!”"},{"book":"UGenesisi","chapter":"39","verse":"8","text":"Kodwa wala. Wamtshela wathi, “Njengoba kuyimi engiphetheyo, inkosi yami kayizihluphi ngalutho emzini wayo; yonke into elayo iyibeke ezandleni zami."},{"book":"UGenesisi","chapter":"39","verse":"9","text":"Kakho omkhulu kulami kulumuzi. Inkosi yami kayingalisi lutho ngaphandle kwakho, ngoba wena ungumkayo. Pho ngingayenza kanjani into embi kanje, ngenze isono kuNkulunkulu na?”"},{"book":"UGenesisi","chapter":"39","verse":"10","text":"Kwathi loba emphikelela uJosefa insuku ngensuku, wala ukulala laye wala lokuthi ahlale laye."},{"book":"UGenesisi","chapter":"39","verse":"11","text":"Ngolunye usuku wangena endlini ukuqhuba umsebenzi wakhe, izisebenzi zasendlini zingekho phakathi endlini."},{"book":"UGenesisi","chapter":"39","verse":"12","text":"UmkaPhothifa wambamba ngesigqoko wathi, “Woza engutsheni ulale lami!” Kodwa waphunyuka wabaleka waphuma endlini, isigqoko sakhe sasala esandleni sowesifazane."},{"book":"UGenesisi","chapter":"39","verse":"13","text":"Kwathi ebona ukuthi utshiye isigqoko sakhe esandleni sakhe njalo wabaleka endlini,"},{"book":"UGenesisi","chapter":"39","verse":"14","text":"owesifazane wamemeza izisebenzi zendlini wathi kuzo, “Khangelani, umHebheru lo walethwa lapha ukuzadlala ngathi! Ungene lapha efuna ukulala lami, kodwa ngahlaba umkhosi."},{"book":"UGenesisi","chapter":"39","verse":"15","text":"Uthe esizwa ngihlaba umkhosi ngidinga uncedo, wasetshiya isigqoko sakhe eceleni kwami wabaleka waphuma endlini.”"},{"book":"UGenesisi","chapter":"39","verse":"16","text":"Wasigcina isigqoko eceleni kwakhe inkosi kaJosefa yaze yabuya ngekhaya."},{"book":"UGenesisi","chapter":"39","verse":"17","text":"Waseyitshela indaba le wathi: “Isigqili somHebheru lesiyana owasilethela sona sifikile kimi ukuzadlala ngami."},{"book":"UGenesisi","chapter":"39","verse":"18","text":"Kodwa ngonele ukuthi ngihlabe umkhosi ngidinga uncedo, satshiya isigqoko saso eceleni kwami sabaleka saphuma endlini.”"},{"book":"UGenesisi","chapter":"39","verse":"19","text":"Kwathi inkosi yakhe isizwile indaba eyayitshelwa ngumfazi esithi, “Singenze njalo isigqili sakho,” yathukuthela kakhulu."},{"book":"UGenesisi","chapter":"39","verse":"20","text":"Inkosi yakhe uJosefa yamthatha yamphosela entolongweni, indawo lapho okwakuvalelwa khona izibotshwa zenkosi."},{"book":"UGenesisi","chapter":"39","verse":"21","text":"uThixo waba laye; wamenzela umusa wamenza wathandeka emehlweni omphathijele."},{"book":"UGenesisi","chapter":"39","verse":"22","text":"Ngakho-ke umphathijele wamkhweza wamenza umphathi wabo bonke ababebotshiwe besentolongweni, njalo kwaba nguye okhangele konke okwakusenziwa khona."},{"book":"UGenesisi","chapter":"39","verse":"23","text":"Umphathijele kazange azihluphe loba ngani eyayiphethwe nguJosefa ngoba uThixo wayelaye uJosefa, wamupha impumelelo kukho konke ayekwenza."}]}