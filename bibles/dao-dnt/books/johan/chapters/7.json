{"data":[{"book":"Johan","chapter":"7","verse":"1","text":"Acunkäna Jesuh Kalile hne da citki, Judahe naw hnim hlü u se Judah hne da am cit hlü."},{"book":"Johan","chapter":"7","verse":"2","text":"7:2 Lev 23:34; Deut 16:13Judahea Sam Pawi cäh law se,"},{"book":"Johan","chapter":"7","verse":"3","text":"a nae naw, “Na hnukläke naw na pawhmsah ami hmuh vaia, ahin üngkhyüh Judah hnea cita."},{"book":"Johan","chapter":"7","verse":"4","text":"“U naw amäta ngminga ngthang vai ngja hlü lü, anghmüa i am pawh khawi u. Hin akcanga na jah pawh üng, khawmdek avan naw ksing se,” ami ti."},{"book":"Johan","chapter":"7","verse":"5","text":"(Amäta nae hngawh naw pi am jum u.)"},{"book":"Johan","chapter":"7","verse":"6","text":"Jesuh naw, “Ka kcün am pha law ham; nangmia kcün cun aläa pha lawki."},{"book":"Johan","chapter":"7","verse":"7","text":"“Khawmdek naw nangmi am ning jah hneng thei, ami pawhmsah am dawki ka pyena phäh kei na hnengki ni."},{"book":"Johan","chapter":"7","verse":"8","text":"“Nangmi pawia jeng cit ua, kei ta akcün am a pha law hama phäha tuh pawia am cit hlü ham veng,” a ti."},{"book":"Johan","chapter":"7","verse":"9","text":"Acun jah mtheh lü, Jesuh Kalile khawa ve hamki."},{"book":"Johan","chapter":"7","verse":"10","text":"A nae pawia ami jeng ceh käna, Jesuh pi khyangea käh ksinga anghmüa heng cit hngaki."},{"book":"Johan","chapter":"7","verse":"11","text":"Judah ngvaie naw pawia sui hü u lü, “Hawia veki ni?” ami ti."},{"book":"Johan","chapter":"7","verse":"12","text":"Khyang he naw Jesuha mawng ampyua sumkyemkie. Akhäk naw, “Ani ta khyang kdaw ni,” ti se, avang naw, “Am daw, khyang jah mhleiki ni,” ami ti."},{"book":"Johan","chapter":"7","verse":"13","text":"Acunsepi, Judah ngvaie ami jah kyüha phäh u naw angdanga am pyen u."},{"book":"Johan","chapter":"7","verse":"14","text":"Pawia nghning k’um üng, Jesuh naw Temple k’uma jeng cit lü Pamhnama ngthu jah mtheiki."},{"book":"Johan","chapter":"7","verse":"15","text":"Judah ngvaie naw, “Hin, i pi am ngthei khawiki naw ihawkba kca ksingki ni?” ti u lü, münakie."},{"book":"Johan","chapter":"7","verse":"16","text":"Jesuh naw, “Ka ning jah mtheia ngthu hin kamäta ngaiha ka ning jah mthei am ni. Na tüi lawki Pamhnam üngkhyüh lawkia ngthua kyaki."},{"book":"Johan","chapter":"7","verse":"17","text":"“Au pi, ania ngjak hlü biloki naw ka ngthu pyen hin Pamhnama ngthu ja, kamäta ngaiha ka pyena kyaki aw, ti cun ksing khai."},{"book":"Johan","chapter":"7","verse":"18","text":"“Amäta mhnüna ngthu pyenki cun amäta dawnak, hlüngtainak vai suiki ni. Acunsepi ani tüih lawkia hlüngtainak vai suiki cun ngsungpyun lü mkhyenak ani üng am ve."},{"book":"Johan","chapter":"7","verse":"19","text":"Mosi naw Thum ning jah peki am niki aw? Mat naw pi Thum am nami läki. Ise nami na hnim khaia nami ngtängki ni?” a ti."},{"book":"Johan","chapter":"7","verse":"20","text":"Khyang he naw, “Khawyai naw a ning venak ni; u naw ning hnim hlüki ni,” ti u lü, ami msang."},{"book":"Johan","chapter":"7","verse":"21","text":"Jesuh naw, “Müncankse mat ka pawh üng avan nami müncankie."},{"book":"Johan","chapter":"7","verse":"22","text":"7:22 Lev 12:3“Ahina phäha ni Mosi naw vun mawih vaia Thum ning jah pe se (Acun cun Mosi üng tüna am kya, nami pupae üngkhyüh tüneikia kpamica üng ami na bilawh khawia kyaki), Sabbath mhnüp üng pi kpamicaa vun nami mawikie."},{"book":"Johan","chapter":"7","verse":"23","text":"7:23 Jn 5:9“Sabbath üng pi kpamicaa vun mawih uki lü, Mosia Thum lümkankia am a kya üng, kei naw Sabbath mhnüp üng khyang ka mdaw bea phäh ka khana ise am nami jeki ni?"},{"book":"Johan","chapter":"7","verse":"24","text":"“Hmai teng u lü ngthu käh mkhyah ua, ngsungpyun dawkyakia mtai ua,” a ti."},{"book":"Johan","chapter":"7","verse":"25","text":"Jerusalem mlüha ka avang naw, “Hin hin Judah ngvaie naw hnim vaia ami büa khyang am niki aw?"},{"book":"Johan","chapter":"7","verse":"26","text":"“Teng u, khyangea ksunga ngthu pyen se, i pi am ti na be u. Ani hin Mesijah ti lü ngvaie naw akcanga ksing pängki he aw?"},{"book":"Johan","chapter":"7","verse":"27","text":"Mesijah a law üng, u naw pi hawia khyüh a law am ksing. Ani ta a ngtüinak law pi khyang naküt naw mi ksing,” ami ti u."},{"book":"Johan","chapter":"7","verse":"28","text":"Acunakyase, Jesuh naw Temple k'uma a jah mthei üng ngpyang lü, “Kei hawia ka, kei u ti nami na ksing kcangkie aw? Kamäta ngjak hlüa ka lawki am ni. Na tüi lawki cun ngthungtak ni, ani am ksing uki."},{"book":"Johan","chapter":"7","verse":"29","text":"“Kei naw ani ka ksingki. Isenitiüng, kei cun ani üngka naw ka lawki, ani naw a na tüih law ni,” a ti."},{"book":"Johan","chapter":"7","verse":"30","text":"Acunüng Jesuh man vaia ami bü kyaw, akcün am pha hamkia kyase, u naw pi am hnet u."},{"book":"Johan","chapter":"7","verse":"31","text":"Khyang avang naw ta jum u lü, “Mesijah a law üng, ania pawhmsaha kthaka daw bawki, müncanksee jah pawhmsah law khai aw” ti u lü amimät ngthäkie."},{"book":"Johan","chapter":"7","verse":"32","text":"Acukba, khyange cun Jesuha mawng sumkyemkie ti Pharisee naw ami ngjak üng, ktaiyü ngvaie am ngthäh u lü, man khaiea yekape ami jah tüih."},{"book":"Johan","chapter":"7","verse":"33","text":"Jesuh naw, “Asängca nami hlawnga ka ve käna, na tüi lawkia veia ka cit be khai."},{"book":"Johan","chapter":"7","verse":"34","text":"“Nangmi naw na sui u lü pi, am na hmu uki; ka venaka pi am law thei uki,” a ti."},{"book":"Johan","chapter":"7","verse":"35","text":"Judah ngvaie amimät sumkyam u lü, “Am mi hmu ti vaia, hin hawia cit hlüki ni? Akce kcea ve hükie Krikea veia cit lü, Krike jah mthei hü hlüki aw’"},{"book":"Johan","chapter":"7","verse":"36","text":"‘Nangmi naw na sui u lü, am nami na hmu khai; ka venaka pi am law thei uki’ a ti hin, i a ti hlünak ni,” ami ti."},{"book":"Johan","chapter":"7","verse":"37","text":"Pawia akpäihnak ja akkü säihkia mhnüp üng, Jesuh ngdüiki naw, ngpyang lü, “Au pi, tui xaiki ka veia law lü aw law se."},{"book":"Johan","chapter":"7","verse":"38","text":"7:38 Hez 47:1; Zakh 14:8“Au pi, kei na jumki cun Pamhnama cangcim üng a vea mäiha xünnak Tui Lawng cun ani üngkhyüh lawng law khai,” a ti."},{"book":"Johan","chapter":"7","verse":"39","text":"Jumeikie naw Ngmüimkhya ami yahnak vaia mawng a pyenaka kyaki. Jesuh cun hlüngtainak üng am tho be hamkia kyase, Ngmüimkhya cun jah peta am kya ham."},{"book":"Johan","chapter":"7","verse":"40","text":"Khyang avang naw a pyen ngja u lü, “Hin hin Sahma kcanga kya ve,” ami ti."},{"book":"Johan","chapter":"7","verse":"41","text":"Avang naw, “Ani hin Mesijah ni,” ami ti."},{"book":"Johan","chapter":"7","verse":"42","text":"7:42 2Sam 7:12; Mik 5:2Mesijah cun Sangpuxang Davita ksawn üngka, Davita venaka mlüh Bethlehem üng hmi law khai ti lü cangcim üng veki” ami ti."},{"book":"Johan","chapter":"7","verse":"43","text":"Acukba Jesuha phäha khyange ngtaikie."},{"book":"Johan","chapter":"7","verse":"44","text":"Avange naw ta man vai ami jum, acunsepi u naw pi am hnet dat u."},{"book":"Johan","chapter":"7","verse":"45","text":"Yekape ami ceh be üng, ktaiyü ngvaie ja Pharisee naw “Ise am nami lawpüi ni?” ti u se,"},{"book":"Johan","chapter":"7","verse":"46","text":"yekape naw, “Ania mäiha u naw ngthu am pyen khawi” ti lü ami jah msang be."},{"book":"Johan","chapter":"7","verse":"47","text":"Pharisee naw, “Nangmi pi a ning jah nghmawngmhlei hnga aw?"},{"book":"Johan","chapter":"7","verse":"48","text":"“Ngvaie ja Pharisee üngka ani jumki nami ksing khawiki aw?"},{"book":"Johan","chapter":"7","verse":"49","text":"“Mosia Thum am ksingkia khyange ta yüncenak khamei ve u,” ti lü, ami pyen."},{"book":"Johan","chapter":"7","verse":"50","text":"Ahlana mthana Jesuha veia lawkia Pharise üngka khyang mat Nikawdim naw,"},{"book":"Johan","chapter":"7","verse":"51","text":"“Amäta mpyawng ye üng a ngthu am ngja kaa, a pawhmsah am hmu kaa, mi Thum üng khyang am mi cijang khawi,” a ti."},{"book":"Johan","chapter":"7","verse":"52","text":"Amimi naw, “Nang pi Kalile khyanga na kya hngaki aw? Cangcim üng tenga, Kalile khaw üng sahma, u am hmi law khawi,” ti lü na hmu khai."}]}