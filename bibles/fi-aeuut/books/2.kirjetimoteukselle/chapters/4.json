{"data":[{"book":"2. kirje Timoteukselle","chapter":"4","verse":"1","text":"Kehotan sinua vakavasti Jumalan ja Jeesuksen Kristuksen edessä – hänen, joka tuomitsee elävät ja kuolleet, kun tulee takaisin kuninkaana:"},{"book":"2. kirje Timoteukselle","chapter":"4","verse":"2","text":"levitä Jumalan sanaa jatkuvasti kaikissa mahdollisissa tilanteissa, tuntui se sopivalta tai ei. Ojenna ja varoita kuulijoitasi tarpeen mukaan. Rohkaise heitä tekemään sitä, mikä on oikein. Selitä kärsivällisesti, mitä Jumala opettaa."},{"book":"2. kirje Timoteukselle","chapter":"4","verse":"3","text":"Tulee näet aika, jolloin ihmiset eivät halua kuulla totuutta. He etsivät sellaisia opettajia, jotka puhuvat heidän mielikseen."},{"book":"2. kirje Timoteukselle","chapter":"4","verse":"4","text":"Raamatun sanoma ei kiinnosta heitä. Huolettomina he seuraavat omia harhaanjohtavia päähänpistojaan."},{"book":"2. kirje Timoteukselle","chapter":"4","verse":"5","text":"Ole varuillasi, että huomaat kaikki vaarat. Älä pelkää kärsimyksiä, joihin voit joutua Herran tähden. Tuo ihmisiä Jeesuksen luo. Älä laiminlyö tehtäviäsi."},{"book":"2. kirje Timoteukselle","chapter":"4","verse":"6","text":"Puhun tästä, koska minulla ei enää kauan ole tilaisuutta antaa sinulle tukea. Aikani alkaa olla lopussa, ja pääsen jo pian taivaan kotiin."},{"book":"2. kirje Timoteukselle","chapter":"4","verse":"7","text":"Olen taistellut kauan ja innokkaasti Herrani puolesta ja pysynyt koko ajan hänelle uskollisena. Nyt on tullut aika, jolloin saan levätä."},{"book":"2. kirje Timoteukselle","chapter":"4","verse":"8","text":"Herra on oikeudenmukainen tuomari, ja taivaassa on minulle varattu kruunu, jonka saan sinä päivänä, kun Herra palaa. Sen kruunun saavat kaikki, jotka odottavat Herran takaisintuloa."},{"book":"2. kirje Timoteukselle","chapter":"4","verse":"9","text":"Tule niin pian kuin vain voit."},{"book":"2. kirje Timoteukselle","chapter":"4","verse":"10","text":"Deemas on jättänyt minut. Hän ihastui maallisiin houkutuksiin ja lähti Tessalonikaan. Kreskes on matkustanut Galatiaan ja Tiitus Dalmatiaan."},{"book":"2. kirje Timoteukselle","chapter":"4","verse":"11","text":"Vain Luukas on luonani. Tuo Markus mukanasi kun tulet, sillä tarvitsen häntä."},{"book":"2. kirje Timoteukselle","chapter":"4","verse":"12","text":"Tykikuskaan ei ole täällä, sillä lähetin hänet Efesoon."},{"book":"2. kirje Timoteukselle","chapter":"4","verse":"13","text":"Muistaisitko tuoda takkini, joka jäi Trooaaseen Karpuksen luo? Tuo myös kirjat, ennen kaikkea pergamenttikääröt."},{"book":"2. kirje Timoteukselle","chapter":"4","verse":"14","text":"Kupariseppä Aleksander on tehnyt minulle paljon pahaa. Herra antaa hänelle ansionsa mukaan,"},{"book":"2. kirje Timoteukselle","chapter":"4","verse":"15","text":"mutta sinun on parasta varoa häntä, sillä hän koettaa tehdä tyhjäksi jokaisen sanamme."},{"book":"2. kirje Timoteukselle","chapter":"4","verse":"16","text":"Kun jouduin täällä ensimmäisen kerran oikeuteen, kukaan ystävistäni ei ollut auttamassa minua. Kaikki olivat lähteneet pakoon. Toivottavasti siitä ei koidu heille ikäviä seurauksia."},{"book":"2. kirje Timoteukselle","chapter":"4","verse":"17","text":"Herra oli kuitenkin kanssani ja antoi minulle mahdollisuuden pitää rohkeasti koko saarnan, niin että siellä olevat pakanat kuulivat sen. Hän pelasti minut joutumasta leijonien ruuaksi."},{"book":"2. kirje Timoteukselle","chapter":"4","verse":"18","text":"Samalla tavalla hän pelastaa minut kaikesta muustakin pahasta ja vie taivaaseen. Jumalalle siitä ikuisesti kunnia! Aamen."},{"book":"2. kirje Timoteukselle","chapter":"4","verse":"19","text":"Sano terveisiä Priskalle, Akvilalle ja Onesiforuksen perheelle."},{"book":"2. kirje Timoteukselle","chapter":"4","verse":"20","text":"Erastus jäi Korinttiin, ja Trofimuksen jätin Miletoon, koska hän oli sairaana."},{"book":"2. kirje Timoteukselle","chapter":"4","verse":"21","text":"Yritä päästä tänne ennen talvea. Eubulus, Pudes, Linus, Klaudia ja kaikki muut uskovat lähettävät paljon terveisiä."},{"book":"2. kirje Timoteukselle","chapter":"4","verse":"22","text":"Herra Jeesus Kristus kanssasi!"}]}