{"data":[{"book":"Jezussirach","chapter":"28","verse":"1","text":"Wie zint op wraak, vindt wraak bij God; Deze rekent hem zeker zijn zonden toe."},{"book":"Jezussirach","chapter":"28","verse":"2","text":"Vergeef dus uw naaste het onrecht, Dan worden op uw bede ook uw zonden vergeven."},{"book":"Jezussirach","chapter":"28","verse":"3","text":"De ene mens koestert toorn tegen den ander; Toch verwacht hij genezing van God."},{"book":"Jezussirach","chapter":"28","verse":"4","text":"Voor een mens, zijns gelijke, heeft hij geen erbarming; Toch bidt hij om vergiffenis van zonden!"},{"book":"Jezussirach","chapter":"28","verse":"5","text":"Ofschoon ook hij vlees is, koestert hij wrok; Wie zal hem dan vergiffenis van zonden verwerven?"},{"book":"Jezussirach","chapter":"28","verse":"6","text":"Denk aan de uitersten en houd op met uw vijandschap, Aan ontbinding en dood, en onderhoud de geboden;"},{"book":"Jezussirach","chapter":"28","verse":"7","text":"Denk aan de geboden en wrok niet tegen uw naaste, Aan het verbond van den Allerhoogste en vergeef zijn fout."},{"book":"Jezussirach","chapter":"28","verse":"8","text":"Wacht u voor twist, en ge vermindert uw zonden; Want een toornig mens doet de strijd ontbranden."},{"book":"Jezussirach","chapter":"28","verse":"9","text":"Een goddeloze zaait tweedracht zelfs tussen vrienden, En sticht vijandschap onder hen, die in vrede leven."},{"book":"Jezussirach","chapter":"28","verse":"10","text":"Naar gelang het hout is, brandt het vuur; Hoe machtiger de mens, hoe feller zijn toorn. Zijn gramschap groeit met zijn rijkdom; En hoe heftiger men is, des te harder de strijd."},{"book":"Jezussirach","chapter":"28","verse":"11","text":"Hars en pek doen het vuur oplaaien; Onbezonnen strijd loopt op bloedvergieten uit."},{"book":"Jezussirach","chapter":"28","verse":"12","text":"Als ge een vonk aanblaast, vlamt ze op; Spuwt ge er op, ze dooft uit, al komt het allebei uit één mond."},{"book":"Jezussirach","chapter":"28","verse":"13","text":"Vervloekt de lasteraar en de dubbele tong; Want zij hebben velen, die in vrede leefden, ongelukkig gemaakt."},{"book":"Jezussirach","chapter":"28","verse":"14","text":"De tong van een derde heeft de rust van velen verstoord, En ze opgejaagd van volk tot volk; Versterkte steden heeft ze gesloopt En paleizen van groten verwoest; Ze heeft de macht van volken gebroken, En sterke naties vernield."},{"book":"Jezussirach","chapter":"28","verse":"15","text":"De tong van een derde heeft wakkere vrouwen verdreven, En van de vrucht van haar arbeid beroofd;"},{"book":"Jezussirach","chapter":"28","verse":"16","text":"Wie er geloof aan slaat, heeft geen rust, Geen vrede meer in zijn huis."},{"book":"Jezussirach","chapter":"28","verse":"17","text":"Een slag met de gesel maakt striemen, Maar een slag van de tong slaat de beenderen stuk;"},{"book":"Jezussirach","chapter":"28","verse":"18","text":"Velen zijn gesneuveld door de scherpte van het zwaard, Maar niet zo veel als er door de tong zijn gevallen."},{"book":"Jezussirach","chapter":"28","verse":"19","text":"Gelukkig hij, die er voor bleef bewaard En geen prooi werd van haar woede, Die haar juk niet behoefde te slepen En met haar boeien niet werd gebonden."},{"book":"Jezussirach","chapter":"28","verse":"20","text":"Want haar juk is een ijzeren juk, Haar boeien zijn koperen boeien;"},{"book":"Jezussirach","chapter":"28","verse":"21","text":"Een vreselijke dood is de dood, die zij toebrengt, En de onderwereld is beter dan zij."},{"book":"Jezussirach","chapter":"28","verse":"22","text":"Over de rechtvaardigen heeft ze geen macht; Die worden door haar vlam niet gebrand."},{"book":"Jezussirach","chapter":"28","verse":"23","text":"Maar wie den Heer verlaten, worden haar prooi, In hen vat ze vlam en wordt niet gedoofd; Op hen wordt ze losgelaten als een leeuw, Als een panter zal ze hen verscheuren."},{"book":"Jezussirach","chapter":"28","verse":"24","text":"Zie, uw wijngaard omheint ge met doornen; Stel deur en grendel dan ook aan uw mond!"},{"book":"Jezussirach","chapter":"28","verse":"25","text":"Uw goud en zilver weegt ge zorgvuldig; Maak schaal en gewicht dan ook voor uw mond."},{"book":"Jezussirach","chapter":"28","verse":"26","text":"Zie toe, dat ge niet door haar struikelt, En neervalt voor hem, die op u loert."}]}