{"data":[{"book":"प्रकाशितवाक्य","chapter":"13","verse":"1","text":"आग ना ऊंद पशु उक समुद्र दा टु होळ्त नोळदीन, यदुर्द हत्‍त गॉट्टा अदिक येळ ताल्ला ईरव. अदुर गॉट्टागोळ मा हत्‍त राजमुकुट अदिक अदुर ताल्लागोळ मा परमेश्वर उन निन्दा नव हेसुर लिख्सकु ईरव."},{"book":"प्रकाशितवाक्य","chapter":"13","verse":"2","text":"जो पशु ना नोळदीन अद चिता अन्द घाई ईरोद; अदिक अदुर कालगोळ भालू घाई, अदिक बाय हुल्ली इन घाई ईरोद. अद अजगर तान सामर्थ्य अदिक तान सिंहासन अदिक धोळ्द अधिकार अदरी कोट बुळ्त."},{"book":"प्रकाशितवाक्य","chapter":"13","verse":"3","text":"ना अऊर्द ताल्लागोळ दा टु ऊंद मा हिंग भयंकर घाव हतकु नोळदीन कि हिंग हतुल कि अद सायदुर मा आद, बाक अदुर्द प्राणघातक घाव वळ्लीद आगेत, अदिक सप्पा धरती इन लॉकुर आ पशु उन हिंद-हिंद अचम्भा माळतेला नळदुर."},{"book":"प्रकाशितवाक्य","chapter":"13","verse":"4","text":"लॉकुर अजगर इन पुजा माळदुर, यतिकी अद पशु उक तान अधिकार कोट बुटीत, अदिक ईद अनकु पशु उन पुजा माळदुर, “ई पशु उन घाई याव आन? याव ईदुर से लळाई माळ सकतान?”"},{"book":"प्रकाशितवाक्य","chapter":"13","verse":"5","text":"बळा बोल माताळली अदिक अपमान माळोर साटी अदरी ऊंद बाय कोटकु आग्याद, अदिक अदरी ब्यालीस तिंगुळ ताका क्याल्सा माळोद अधिकार कोटकु आग्याद."},{"book":"प्रकाशितवाक्य","chapter":"13","verse":"6","text":"आव परमेश्वर उन अपमान माळोर साटी बाय तेरदुन कि आऊन हेसुर अदिक आऊन तम्बू मतलब स्वर्ग इन ईरावाळेर इन अपमान माळुल."},{"book":"प्रकाशितवाक्य","chapter":"13","verse":"7","text":"आऊक ईद भी अधिकार कोटकु आग्याद कि पवित्र लॉकुर सांगुळ लळाई माळुल अदिक आंदुर मा जय सिकुल, अदिक आऊक हर ऊंद कुल अदिक लॉकुर अदिक भाषा अदिक जाती मा अधिकार कोटकु आग्याद."},{"book":"प्रकाशितवाक्य","chapter":"13","verse":"8","text":"धरती मा ईरावाळेर आंदुर सप्पा, यार हेसुर आ म्यांडा अन्द पाड्डा अन्द जीवन इन किताब दा लिख्सकु आगीदील जो दुनिया अन उत्पत्ति इन समय टु घात आग्याद, आ पशु उन पुजा माळ्यार."},{"book":"प्रकाशितवाक्य","chapter":"13","verse":"9","text":"यार किव आव आव केळुल."},{"book":"प्रकाशितवाक्य","chapter":"13","verse":"10","text":"यारी कैद दा बिळोद आद, आव कैद दा बिद्दान; जो तलवार देल कोंदान, जरूरी आद कि आव तलवार देल कोंदकु आदान. पवित्र लॉकुर्द धीरज अदिक विश्वास ईदुर दा आद."},{"book":"प्रकाशितवाक्य","chapter":"13","verse":"11","text":"बाक ना ऊंद अदिक पशु उक पृथ्वी दा टु होळतेला नोळदिन, अदुर्द म्यांडा अन्द पाड्डा अन्द घाई येढ्ढ गॉट्टा ईरव, अदिक अद अजगर इन घाई माताळोद."},{"book":"प्रकाशितवाक्य","chapter":"13","verse":"12","text":"अद आ पयला पशु उन पुरा अधिकार अदुर मुंद क्याल्सा दा तरोद; अदिक पृथ्वी अदिक अदुर्द ईरावाळेर देल आ पयला पशु उन, यदुर्द जीव घातक घाव वळ्लीद आगेगीत, पुजा माळसुसोद."},{"book":"प्रकाशितवाक्य","chapter":"13","verse":"13","text":"अद धोळ-धोळ चिन्ह तोर्सोन, ईल ताका कि मंळसागोळ्द मुंद स्वर्ग टु पृथ्वी मा बेक्‍की बरसुस बुळोन."},{"book":"प्रकाशितवाक्य","chapter":"13","verse":"14","text":"आ चिन्हगोळ्द कारण, यारी आ पशु उन मुंद तोरसोद अधिकार अदरी कोटकु आगीत, अद पृथ्वी इन ईरावाळेर इक भरमुसोद अदिक पृथ्वी इन ईरावाळेर देल अनोद कि या पशु उक तलवार हतीत अद जित्‍ता आग्याद, अदुर्द मूर्ति माळी."},{"book":"प्रकाशितवाक्य","chapter":"13","verse":"15","text":"अदरी आ पशु उन मूर्ति दा जीव हाक्कोद अधिकार कोटकु आग्याद कि पशु उन मूर्ति माताळली हतुल, अदिक यास लॉकुर आ पशु उन मूर्ति इन पुजा माळतीदील, आंदरी कोन्सुस बुळुल."},{"book":"प्रकाशितवाक्य","chapter":"13","verse":"16","text":"आव स्यांळ्द-धोळ, धनी-कंगाल, स्वतंत्र-दास सप्पा मुंदुर ऊम्मा कय दी या आंदुर मस्तक मा ऊंद ऊंद छाप माळ बुट्टुन,"},{"book":"प्रकाशितवाक्य","chapter":"13","verse":"17","text":"कि अदरी बिटकु याऊन मा छाप मतलब आ पशु उन हेसुर या अदुर हेसुर इन अंक ईरूल, दुसरा यावारा लेन-देन माळ ईला सकुल."},{"book":"प्रकाशितवाक्य","chapter":"13","verse":"18","text":"ग्यान ईदुर दा आद: यारी बुद्धी आद आव ई पशु उन अंक जोळ्स कोमुल, यतिकी अद मंळसा अन्द अंक हुन, अदिक अदुर अंक आर सौ छैसठ आद."}]}