{"data":[{"book":"Luhka","chapter":"8","verse":"1","text":"Akäna Jesuh naw, mlüh he, ngnam he üng cit hü lü Pamhnama khawa mawng thangkdaw sang hü se, xaleinghngih he pi a veia citki he."},{"book":"Luhka","chapter":"8","verse":"2","text":"8:2,3 Mt 27:55,56; Mk 15:40,41; Lk 23:49Acunüng, nghnumi he khawyaia awmnak daw beki he la, natnak üngka naw yai beki he pi awmki he. Acuna nghnumi he cun, a k'um üngka naw khawyai khyüh lut lawkia Makdalin ami ti Marih naki,"},{"book":"Luhka","chapter":"8","verse":"3","text":"Heroda khawhthem mceiki Joanah, Cuza a khyu, Susanah la, amimäta ka am Jesuh tumbeiki hea nghnumi kce hea kyaki he."},{"book":"Luhka","chapter":"8","verse":"4","text":"Mlüh mat ngpäng se mat üngka khyang he law hü u lü, ngbum law u se, Jesuh naw, msuimcäpnak am ngthu jah mtheh lü,"},{"book":"Luhka","chapter":"8","verse":"5","text":"“Mciksaw, mci saw khaia loa citki, acunüng a saw k'um üng avang lam üng kya se khyang he naw ami leh, kha he naw ami ei."},{"book":"Luhka","chapter":"8","verse":"6","text":"“Mci avang lunga danaka khana kyaki a pyo law la mdek ä ngsüikia kyase ng’yawngei bäihki."},{"book":"Luhka","chapter":"8","verse":"7","text":"“Mci avang nghlinghmua kyaki, nghling naw pyo lawpüi lü a mthihin."},{"book":"Luhka","chapter":"8","verse":"8","text":"“Cunsepi, avang ngleihkdaw üng kyaki, pyo law lü, aphya a, vuipai lawki,” a ti. Acunüng, acun a pyen law päng üng, Jesuh naw, “Nami ngjaknak vaia nami nghnga a ve üng ngja ua,” a ti."},{"book":"Luhka","chapter":"8","verse":"9","text":"Axüisaw he naw, “Hina msuimcäpnaka suilam hin i ni?” tia kthäh u se,"},{"book":"Luhka","chapter":"8","verse":"10","text":"8:10 Hesa 6:9 (LXX)Jesuh naw, “Nangmi cun Pamhnama khankhawa mawng ksingnak ning jah peta kyaki, cunsepi avanga veia msuimcäpnak am pyena kyaki, ‘Teng u se pi am hmu kcangki he, ngja u se pi am ksingki he.’"},{"book":"Luhka","chapter":"8","verse":"11","text":"“Msuimcäpnak cun hinkba kyaki; Mci cun Mhnama ngthua kyaki."},{"book":"Luhka","chapter":"8","verse":"12","text":"“Lam kpema kyaki he cun ngthu ngjaki he, am jumei u lü küikyana am ami kyanak vaia, khawyai naw law lü ami mlungmthin üngka ngthu cun a lawhei."},{"book":"Luhka","chapter":"8","verse":"13","text":"“Lunga khana kyaki he cun, ngthu ngja u lü jekyainak am dokhameiki hea kyaki, cunsepi ami pya am awmse, asäng jumki he te hlawhlepnak a pha law üng kyukngtängeiki he."},{"book":"Luhka","chapter":"8","verse":"14","text":"“Nghling hmua kyaki he cun, ngthu ngjaki he; cunsepi khawmdek cäicahnak, bawimangnak, hlimtuinak he naw jah bawngkha sak se am vüipai law thei u."},{"book":"Luhka","chapter":"8","verse":"15","text":"“Cunsepi, ngleih kdawa khana kyaki he cun, ngthu cun ngja u lü, ami mlung khyawnga ta u lü, mtheh ngjaknaka mlungmthin am ami ngtheipai vei cäpa biloki he."},{"book":"Luhka","chapter":"8","verse":"16","text":"“U naw meiim mdäi lü kphya am am mük khawi u, ihnaka keha pi am thup khawi u, lutki avan naw akvai ami hmuh vaia, taknak ngkawi üng ta khawiki he."},{"book":"Luhka","chapter":"8","verse":"17","text":"“Ipi ä ngphyeh khaia mjih ngphyeh law lü, ipi ä ngdang khaia thup ngdang law lü akvainaka law püia kya law khai."},{"book":"Luhka","chapter":"8","verse":"18","text":"“Acunakyase, ikba nami ngjak cäiei na ua; upi taki üng petsih u lü, upi am taki cun a takca a ngaih pi yuh pet vai,” a ti."},{"book":"Luhka","chapter":"8","verse":"19","text":"Jesuh a nu la, a bena he a veia lawki he, khyang dämkia kyase a peia am pha u se,"},{"book":"Luhka","chapter":"8","verse":"20","text":"“Na nu la na bena he ning hmu khaia bü u lü, kpunga ngdüi ve u,” tia ami mtheh."},{"book":"Luhka","chapter":"8","verse":"21","text":"Jesuh naw, “Hina Pamhnama ngthu ngai u lü, kcang naki he hin, ka nu la ka bena he ni,”  ti lü a jah msang."},{"book":"Luhka","chapter":"8","verse":"22","text":"Khaw mhmüp mat cun axüisaw he am mlawng üng ami awm üng Jesuh naw, “Lia, cayea, mi va pek vai u,”  a ti. Acunüng citki he."},{"book":"Luhka","chapter":"8","verse":"23","text":"Ami ceh k'um üng Jesuh ipeiki; acunüng tuili üng khaw khi law sawxat lü, ami mlawng tui am be law se kyü u lü, khuikhaki he."},{"book":"Luhka","chapter":"8","verse":"24","text":"Axüisaw he a veia citki he naw mtho u lü, “Saja aw, Saja aw, khyük law hlü ve üng” ami ti. Acunüng Jesuh naw tho law lü, khawkhi la tuiyüi jah jüi se, pyai lü ngdüm lawki."},{"book":"Luhka","chapter":"8","verse":"25","text":"Acunüng Jesuh naw, “Nami jumnak hawia ni?” a ti. Acunsepi kyü u lü, cäicah lawki he naw, “Hin hin u ni? Khawkhi la tuiyüi naw pi ngthu jah pe se, ani ngaih?” tia ng’yüngkoki he."},{"book":"Luhka","chapter":"8","verse":"26","text":"Jesuh la axüisaw he Kalile üngka naw tuili üng ngtäi u lü Kerasa khawa citki he."},{"book":"Luhka","chapter":"8","verse":"27","text":"Jesuh ava kco la, khawyai naw khawvei a awmnak, suisak am suisaki, ima am awm lü ng’uhnün he cia awmkia khyang mat naw ana khyum."},{"book":"Luhka","chapter":"8","verse":"28","text":"Acunüng, Jesuh a hmuh la, a maa kyu lü, angsanga, “Jesuh, ak'hlüng säih Mhnama Capa, ikba na na pawh hlüki ni? Ä na mkhuimkhaa, ning huina veng,” ti lü ngpyangki."},{"book":"Luhka","chapter":"8","verse":"29","text":"Isetiakyaküng, Jesuh naw khawyai acuna khyang üngka naw cit khaia ngthu ana pet khawia phäha kyaki. Acuna khyang cun khawyai naw a man khawia kyaki; mthiyüi am a kutkhaw he jah pin u lü thawngim üng ami khyum üngpi ami pinpawknak he jah tipat lü mawkpyawnga dawng khaia khawyai naw a pawh khawia kyaki."},{"book":"Luhka","chapter":"8","verse":"30","text":"Jesuh naw, “Na ngming u ni?” ti lü kthäh se, khawyai naw, “Ka ngming cun apä ni,” a ti, (isetiakyaküng, a k'uma khawyai khawjah a luha phäha kyaki)."},{"book":"Luhka","chapter":"8","verse":"31","text":"Acunüng, khui kthuknua8:31 Khui kthuknu: khawyai he jah mkhuimkhanak anghnu säih am a pha law ham üng mce k’uma jah ktawk vai tia ngtheinak awmki  am a jah tüih vaia ami nghuinak."},{"book":"Luhka","chapter":"8","verse":"32","text":"Acunüng, mkyanga vawk khawjah ami jah mcaha k'uma ami luhnak vaia Jesuh nghuina u se, Jesuh naw a jah pet."},{"book":"Luhka","chapter":"8","verse":"33","text":"Khawyai he khyanga khui üngka naw lut law u lü, vawka k'uma lut u se, vawk he kdanga dawng u lü, tui üng ngcumki he."},{"book":"Luhka","chapter":"8","verse":"34","text":"Vawksäm he naw ami hmu üng, dawng u lü, ngnamthe la loa ami va sang."},{"book":"Luhka","chapter":"8","verse":"35","text":"Acunüng, ia akya, teng khai hea nghlawm u lü citki he, acuia Jesuha veia ami pha law üng, khawyai hea cehtak cun Jesuha khaw kunga suisa lü ngaikyunak akdaw am ngaw se ami hmu üng, aktäa kyüki he."},{"book":"Luhka","chapter":"8","verse":"36","text":"Acun hmuki he naw anghnua lawki he üng acuan khyang ihawkba a yai be ami jah mtheh."},{"book":"Luhka","chapter":"8","verse":"37","text":"Acunüng acuna khaw pipei üngka he ami van kyü law u lü, ami khaw üngka naw angxita a ktawih be vaia ami nghuinak. Acunüng, Jesuh mlawng üng lut lü cit beki."},{"book":"Luhka","chapter":"8","verse":"38","text":"Khawyaia, a cehtaka khyang naw, Jesuh veia a ceh ngha vaia nghuina se, Jesuh naw,"},{"book":"Luhka","chapter":"8","verse":"39","text":"“Na ima nghlat be lü, Pamhnam naw aktäa, i na hama a ning pawh pet jah va mtheha,” ti lü, a tüih be."},{"book":"Luhka","chapter":"8","verse":"40","text":"Jesuha tuili acayea a nghlat law be üng, khyang he naw ana ngängki he naw, aktäa ami na jekyainak."},{"book":"Luhka","chapter":"8","verse":"41","text":"Acunüng, Sinakoka ngvai mat Jairuh naki lawki, Jesuha khaw kunga kawp lü, a ima cit khaia a nghuinak law."},{"book":"Luhka","chapter":"8","verse":"42","text":"Mat däng a canak nghnumica, kum xaleinghngih lawki, thi law hlü ngsaikia a kuna phäha kyaki."},{"book":"Luhka","chapter":"8","verse":"43","text":"Acunüng, nghnumi mat, kum xaleinghngih a thi putki, a ngui tak avan seibawi hea8:43 A ngui tak avan seibawi hea veia a ngsawieinak bäih tia avang üng am awm. veia a ngsawieinak bäih, acunüng u naw pi am ami mdaw be thei,"},{"book":"Luhka","chapter":"8","verse":"44","text":"Jesuha hnua law lü, a suisak mdawngca hnet law se, acun la angxita a thi put ye beki."},{"book":"Luhka","chapter":"8","verse":"45","text":"Jesuh naw, “U ni na hnetki?” a ti. Acunüng, “Kei ta am ni nawng,” ti u se, Pita naw, “Saja aw, khyang he naw ning kcung na u lü ning hnet ye u se” a ti."},{"book":"Luhka","chapter":"8","verse":"46","text":"Cunsepi, Jesuh naw, “U yaw naw ta na hnetki ni, johit ka khui üngka naw lut law se sim veng” a ti."},{"book":"Luhka","chapter":"8","verse":"47","text":"Nghnumi naw, ä ngthup theiki ti ksing lü, a ngkhet maha law lü, Jesuha maa kawp lü, a hneta suilam la, a daw be ngxita mawng cun, khyang avana hmuha, a phyeh."},{"book":"Luhka","chapter":"8","verse":"48","text":"Jesuh naw, “Ka canu aw, na jumnak naw ning dawsak be ve, dim'yenak am cita,” a ti."},{"book":"Luhka","chapter":"8","verse":"49","text":"Acukba ana ngthuhei k'um üng, Sinakok ngvaia im üngka naw khyang mat law lü, “Saja ä kbawng kbaia, na canu thi päng ve,” a ti."},{"book":"Luhka","chapter":"8","verse":"50","text":"Acun Jesuh naw a ngjak üng msang lü, “Ä cäia, a jum dänga mah juma, na canu daw be khai ni,” a ti."},{"book":"Luhka","chapter":"8","verse":"51","text":"Acunüng, Jesuh ima law lü, Pita, Jakuk, Johan la, hnasena nu la pa dänga thea, upi im k'uma am a jah luhsak."},{"book":"Luhka","chapter":"8","verse":"52","text":"Ami van aktäa ana mbawikyap u se Jesuh naw jah hmu lü, “Ä kyap ua, hnasen am thiki ni, ipki ni,” a ti."},{"book":"Luhka","chapter":"8","verse":"53","text":"Acuna thi pängkia ksingki he naw ami yaihei."},{"book":"Luhka","chapter":"8","verse":"54","text":"Cunsepi Jesuh naw nghnumica cun a kut üng manki naw, “Ka ca aw, tho law,” ti lü, a khü."},{"book":"Luhka","chapter":"8","verse":"55","text":"Acunüng, a xünak naw kpan law be se, angxita tho law beki. Acunüng, Jesuh naw ei vai iyaw ami pet vaia a jah mtheh."},{"book":"Luhka","chapter":"8","verse":"56","text":"Acunüng, a nu la a pa aktäa cäi lawki xawi, Jesuh naw a bilawh u am pi am ani jah mtheh vaia a jah ksük."}]}