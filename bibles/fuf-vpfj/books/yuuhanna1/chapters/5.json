{"data":[{"book":"YUUHANNA 1","chapter":"5","verse":"1","text":"Kala on gomɗinɗo wonde ko Iisaa woni *Almasiihu on, haray ko jibinaaɗo immorde e Alla, e kala yiɗuɗo Baabaajo on yiɗay Ɓiɗɗo on kadi."},{"book":"YUUHANNA 1","chapter":"5","verse":"2","text":"E hino no andirten hiɗen yiɗi fayɓe Alla ɓen: ko si en yiɗii Alla, en ɗoftike yamirooje makko ɗen."},{"book":"YUUHANNA 1","chapter":"5","verse":"3","text":"Ko woni yiɗugol Alla: ko ɗoftagol yamirooje makko ɗen. Yamirooje makko ɗen-le hinaa sattuɗe,"},{"book":"YUUHANNA 1","chapter":"5","verse":"4","text":"ko fii on jibinaaɗo ka Alla foolay oo aduna. Awa e hino polgal foolungal aduna on: ko gomɗinal men ngal."},{"book":"YUUHANNA 1","chapter":"5","verse":"5","text":"Ko hombo woni on fooluɗo aduna on, si hinaa on gomɗinɗo wonde Iisaa ko *Ɓiɗɗo Alla?"},{"book":"YUUHANNA 1","chapter":"5","verse":"6","text":"Ko kanko Iisaa Almasiihu on ardi e ndiyan e ƴiiƴan, hinaa non ndiyan tun o ardi, kono ko ndiyan e ƴiiƴan. Awa ko Ruuhu Allaahu on woni seeditaade, ɓay on Ruuhu ko o goonga."},{"book":"YUUHANNA 1","chapter":"5","verse":"7","text":"Ko fii ko piiji tati woni seeditaade:"},{"book":"YUUHANNA 1","chapter":"5","verse":"8","text":"ko Ruuhu Allaahu on e ndiyan ɗan e ƴiiƴan ɗan, ɗin non tati hiɗi fotti."},{"book":"YUUHANNA 1","chapter":"5","verse":"9","text":"Hiɗen jaɓude seeditooje yimɓe ɓen, kono ko seeditoore Alla nden ɓuri mawnude, ɗun ko seeditoore nde Alla seeditii fii Ɓiɗɗo makko on nden."},{"book":"YUUHANNA 1","chapter":"5","verse":"10","text":"Kala on gomɗinɗo Ɓiɗɗo Alla on, haray nden seeditoore no e makko. Kono on mo gomɗinaa Alla non, haray o waɗii mo fenoowo, ko fii haray o gomɗinaa seeditoore nde Alla seeditii fii Ɓiɗɗo mun on nden."},{"book":"YUUHANNA 1","chapter":"5","verse":"11","text":"Awa e hino nden seeditoore: Alla okkii en *ngurndan poomayankejan, ɗan ngurndan non no e Ɓiɗɗo makko on."},{"book":"YUUHANNA 1","chapter":"5","verse":"12","text":"Kala humondirɗo e Ɓiɗɗo on no mari ngurndan ɗan. Kala mo humondiraa e Ɓiɗɗo Alla on haray alaa ɗan ngurndan."},{"book":"YUUHANNA 1","chapter":"5","verse":"13","text":"Mi windanii on ɗun fii no andiron wonde hiɗon mari ngurndan poomayankejan, onon ɓee gomɗinɓe e innde Ɓiɗɗo Alla on."},{"book":"YUUHANNA 1","chapter":"5","verse":"14","text":"Awa e hino hoolaare nde ɓattorten Alla nden: si en torike mo goɗɗun ko yaadi e faale makko on, o heɗoto en."},{"book":"YUUHANNA 1","chapter":"5","verse":"15","text":"Ɓay non hiɗen andi himo heɗii kala ko toriɗen mo, haray hiɗen andi en heɓii ko toriɗen mo kon."},{"book":"YUUHANNA 1","chapter":"5","verse":"16","text":"On mo yi'i musiɗɗo mun no waɗa junuubu mo nawrataa e mayde, yo o torano mo, Alla yeɗay mo ngurndan, ɗun non ko ɓen waɗooɓe junuubu mo nawrataa e mayde. Kono no woodi junuubu nawroowo e mayde, hinaa fii on junuubu mi wi'i yo tore."},{"book":"YUUHANNA 1","chapter":"5","verse":"17","text":"Kala ko aldaa e peewal ko junuubu, kono no woodi non junuubaaji ɗi nawrataa e mayde."},{"book":"YUUHANNA 1","chapter":"5","verse":"18","text":"Hiɗen andi kala on jibinaaɗo immorde e Alla, o duumotaako e waɗugol junuubu, kono Ɓiɗɗo Alla on reenay mo, danda mo, hara Bonɗo on meemataa mo."},{"book":"YUUHANNA 1","chapter":"5","verse":"19","text":"Hiɗen andi ko en ɓe Alla, awa kadi aduna on fow no e ley doole Bonɗo on."},{"book":"YUUHANNA 1","chapter":"5","verse":"20","text":"Hiɗen andi kadi Ɓiɗɗo Alla on arii, o okkii en faamu fii andugol Goongaajo on. Hiɗen humondiri-le e Goongaajo on, ɓay hiɗen humondiri e Ɓiɗɗo makko on, ɗun ko Iisaa Almasiihu. Ko on woni Alla Goongaajo on e ngurndan poomayankejan ɗan."},{"book":"YUUHANNA 1","chapter":"5","verse":"21","text":"Ko onon, yo fayɓe, reenee e sanamuuji ɗin!"}]}