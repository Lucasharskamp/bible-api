{"data":[{"book":"یەکەم پاشایان","chapter":"7","verse":"1","text":"سلێمان کۆشکەکەی خۆی بە سێزدە ساڵ بنیاد نا و هەمووی تەواو کرد."},{"book":"یەکەم پاشایان","chapter":"7","verse":"2","text":"کۆشکی دارستانەکەی لوبنانیشی بە درێژی سەد باڵ و پانی پەنجا باڵ و بەرزی سی باڵ بنیاد نا، لەسەر چوار ڕیز کۆڵەکەی ئورز و کاریتەی ئورزیشی لەسەر کۆڵەکەکان دانا."},{"book":"یەکەم پاشایان","chapter":"7","verse":"3","text":"سەری ئەو دارانەشی لە سەرەوە بە ئورز گرت، ئەوانەی لەسەر چل و پێنج کۆڵەکە بوون، هەر ڕیزە و پازدە."},{"book":"یەکەم پاشایان","chapter":"7","verse":"4","text":"پەنجەرەکانیشی بە سێ ڕیز دانرابوون، پەنجەرە بەرامبەر پەنجەرە."},{"book":"یەکەم پاشایان","chapter":"7","verse":"5","text":"هەموو دەروازەکان چوارگۆشە بوون، لە هەر ڕیزێک سێ دەرگا و بەرامبەر بە یەکتری."},{"book":"یەکەم پاشایان","chapter":"7","verse":"6","text":"ڕێڕەوێکی سەر داپۆشراوی دروستکرد کە هەردوو لای بە کۆڵەکە گیرابوو، درێژییەکەی پەنجا باڵ و پانییەکەی سی باڵ بوو. هەیوانێک لەبەردەم ڕێڕەوەکە هەبوو، لەبەردەم ئەویش چەند کۆڵەکەیەک و تارمەیەک هەبوو."},{"book":"یەکەم پاشایان","chapter":"7","verse":"7","text":"هۆڵی تەختی پاشایەتییەکەش ئەوەی تێیدا دادوەری دەکرد، واتا هۆڵی دادوەری ئەویشی دروستکرد و تەواوی دیوارەکەی بە ئورز ڕووپۆش کرد."},{"book":"یەکەم پاشایان","chapter":"7","verse":"8","text":"کۆشکی نیشتەجێبوونی خۆشی بە هەمان شێوەی ئەم هۆڵە لە پشتی ئەو بنیاد نا. هەروەها ماڵێکیشی وەک ئەم هۆڵە بۆ کچەکەی فیرعەون دروستکرد، ئەوەی کە هێنابووی."},{"book":"یەکەم پاشایان","chapter":"7","verse":"9","text":"هەموو تەلارەکانی کۆشکی پاشایەتی، لە دەرەوە بۆ ژوورەوە، لە بناغەوە هەتا سەرەوە، لە بەردی نایابی نەقاڕکراو بوون."},{"book":"یەکەم پاشایان","chapter":"7","verse":"10","text":"لە بناغەشەوە بەردی نایاب بوو، بەردی گەورە، هەندێکی دە باڵ و هەندێکی هەشت باڵ7‏:10 هەشت باڵ: نزیکەی 3,6 مەتر.‏."},{"book":"یەکەم پاشایان","chapter":"7","verse":"11","text":"لە سەریشەوە بە بەردی نایابی بە ئەندازە داتاشراو و بە داری ئورز بوو."},{"book":"یەکەم پاشایان","chapter":"7","verse":"12","text":"دیواری سنووری کۆشکەکە وەک دیواری حەوشەی پیرۆزگای یەزدان بە سێ ڕیز بەردی داتاشراو و ڕیزێک کاریتەی ئورز دروستکرابوو."},{"book":"یەکەم پاشایان","chapter":"7","verse":"13","text":"سلێمانی پاشا ناردی و حورامی لە شاری سورەوە هێنا."},{"book":"یەکەم پاشایان","chapter":"7","verse":"14","text":"ئەو کوڕی بێوەژنێک بوو لە هۆزی نەفتالی، باوکیشی پیاوێکی خەڵکی سور بوو، پیشەوەری بڕۆنز بوو. حورام پڕ بوو لە دانایی و تێگەیشتن، شارەزایی لە دروستکردنی هەموو کارێکی بڕۆنز هەبوو. هاتە لای سلێمانی پاشا و هەموو کارەکانی بۆ ئەنجام دا."},{"book":"یەکەم پاشایان","chapter":"7","verse":"15","text":"دوو کۆڵەکەی بڕۆنزی داڕشت کە بەرزی هەر یەکێکیان هەژدە باڵ7‏:15 هەژدە باڵ: نزیکەی 8,1 مەتر.‏ و چێوەکەی دوازدە باڵ7‏:15 دوازدە باڵ: نزیکەی 5,4 مەتر.‏ بوو."},{"book":"یەکەم پاشایان","chapter":"7","verse":"16","text":"هەروەها دوو تاجی بڕۆنزی لەقاڵبدراوی دروستکرد هەتا لەسەر سەری هەردوو کۆڵەکەکە دابنرێن، بەرزی هەر یەکێکیان پێنج باڵ7‏:16 پێنج باڵ: نزیکەی 2,3 مەتر.‏ بوو."},{"book":"یەکەم پاشایان","chapter":"7","verse":"17","text":"تۆڕێکی لە زنجیری چنراو بە تاجەکان هەڵواسیبوو، کە لەسەر کۆڵەکەکان بوون، بۆ هەر تاجێک حەوت تۆڕ."},{"book":"یەکەم پاشایان","chapter":"7","verse":"18","text":"دوو ڕیز هەناری لە دەوری هەر تۆڕێک دروستکرد بۆ ڕازاندنەوەی ئەو تاجانەی کە لەسەر کۆڵەکەکان بوون. بۆ هەر تاجێک هەمان شتی کرد."},{"book":"یەکەم پاشایان","chapter":"7","verse":"19","text":"ئەو تاجانەش کە لە هەیوانەکە لەسەر کۆڵەکەکان بوون لە شێوەی گوڵی سەوسەن بوون، بەرزییان چوار باڵ7‏:19 چوار باڵ: نزیکەی 1,8 مەتر.‏ بوو."},{"book":"یەکەم پاشایان","chapter":"7","verse":"20","text":"لەسەر تاجەکانی سەر هەردوو کۆڵەکەکە، لە سەرووی ئەو بەشەی تاجەکە کە لە شێوەی قاپ بوو، لەتەنیشتی تۆڕەکە، دوو سەد هەنار بە ڕیز لە دەوری هەبوو."},{"book":"یەکەم پاشایان","chapter":"7","verse":"21","text":"دوو کۆڵەکەشی لە هەیوانی پیرۆزگاکە ڕاگرت، کۆڵەکەکەی لای باشووری ناو نا یاکین7‏:21 یاکین: دەشێت واتاکەی (بنیاد دەنێت) بێت.‏ و کۆڵەکەکەی لای باکووریشی ناو نا بۆعەز7‏:21 بۆعەز: دەشێت واتاکەی (هێز لەناو ئەو هەیە) بێت.‏."},{"book":"یەکەم پاشایان","chapter":"7","verse":"22","text":"سەری کۆڵەکەکانیش لەسەر شێوەی گوڵی سەوسەن بوون، بەم شێوەیە کاری کۆڵەکەکان تەواو بوو."},{"book":"یەکەم پاشایان","chapter":"7","verse":"23","text":"حەوزە بڕۆنزییەکەشی7‏:23 کۆگای ئاو بووە، هەروەها پێی گوتراوە دەریا، بڕوانە دەرچوون 30‏:17‏-21.‏‏ بە بازنەیی بە قاڵب دروستکرد، لە لێوارەوە هەتا لێوار دە باڵ بوو، پێنج باڵ بەرزی، چێوەکەشی گوریسێکی سی باڵ بوو."},{"book":"یەکەم پاشایان","chapter":"7","verse":"24","text":"لەژێر لێوارەکەی لە هەر چواردەورەی وێنەی سەوزەوات7‏:24 لە زمانی عیبری وشەی پەقەعی‏ مەبەستی لە بەرهەمی هەموو ئەو ڕووەکانەیە کە بڕکەکانیان پەل دەهاوێت، وەکو: کودو، ئاروو، کودووە زەردە، ترۆزی… هتد.‏ نەخشێنرابوو، دە وێنە بۆ هەر باڵێک، بەدەوری حەوزە بڕۆنزییەکە بە دوو ڕیز، وێنەی سەوزەواتەکان لەگەڵ حەوزە بڕۆنزییەکە لەقاڵبدرابوون."},{"book":"یەکەم پاشایان","chapter":"7","verse":"25","text":"حەوزە بڕۆنزییەکەش لەسەر دوازدە گا ڕاوەستابوو، سێیان ڕوویان لە باکوور، سێ ڕوویان لە ڕۆژئاوا، سێ ڕوویان لە باشوور، سێش ڕوویان لە ڕۆژهەڵات بوو. حەوزە بڕۆنزییەکەش لەسەریان دانرابوو، هەمووشیان پاشەڵیان ڕوو لەناوەوە بوو."},{"book":"یەکەم پاشایان","chapter":"7","verse":"26","text":"ئەستووراییەکەی چوار پەنجە بوو، لێوارەکەی وەک لێواری جام دروستکرابوو، لە شێوەی گوڵی سەوسەن. جێی دوو هەزار بەتی7‏:26 دوو هەزار بەت: نزیکەی 44 هەزار لیتر.‏ تێدا دەبووەوە."},{"book":"یەکەم پاشایان","chapter":"7","verse":"27","text":"دە عەرەبانەی ئاو گواستنەوەشی لە بڕۆنز دروستکرد، درێژی هەر عەرەبانەیەک چوار باڵ و پانییەکەی چوار باڵ، بەرزییەکەشی سێ باڵ7‏:27 سێ باڵ: نزیکەی 1,3 مەتر.‏ بوو."},{"book":"یەکەم پاشایان","chapter":"7","verse":"28","text":"ئەمەش شێوەی عەرەبانەکان بوو، لە چەند تەختەدارێکی چوارگۆشە دروستکرا بوون، تەختەکانیش لەنێوان دوو ستوون بوون."},{"book":"یەکەم پاشایان","chapter":"7","verse":"29","text":"هەروەها وێنەی شێر و گا و کەڕوب هەبوون لەسەر ستوونەکان و لەسەر ئەو تەختانەی کە لەنێوان دوو ستوونەکە بوون. لە سەرەوە و لە خوارەوەی شێر و گایەکان تاجەگوڵینە شۆڕببوونەوە."},{"book":"یەکەم پاشایان","chapter":"7","verse":"30","text":"چوار چەرخی بڕۆنزیش بۆ هەر عەرەبانەیەک، تەوەرەکانیش بڕۆنز بوون. گۆشەکانیش کە چوار بوون، شانیان هەبوو لەژێر دەستشۆرەکە، شانەکانیش لەقاڵبدرابوون لەتەنیشت هەر تاجەگوڵینەیەکەوە."},{"book":"یەکەم پاشایان","chapter":"7","verse":"31","text":"لێواری حەوزەکەی ناو عەرەبانەکە بازنەیی بوو کە یەک باڵ لە عەرەبانەکە بەرزتر بوو، لێوارەکەی بازنەیی بوو، لەگەڵ بەشی خوارەوە قووڵاییەکەی باڵ و نیوێک بوو، لێوارەکە نەخشێنرابوو، تەختەدارەکانی عەرەبانەکەش چوارگۆشەیی بوون، نەک بازنەیی."},{"book":"یەکەم پاشایان","chapter":"7","verse":"32","text":"چوار چەرخەکانیش لەژێر تەختەکانەوە بوون، بە تەوەر چەرخەکان بە عەرەبانەکەوە بەسترابوون، چێوەی هەر چەرخێک باڵ و نیوێک بوو."},{"book":"یەکەم پاشایان","chapter":"7","verse":"33","text":"چەرخەکانیشی لەسەر شێوەی چەرخی گالیسکە دروستکرابوو، تەوەر و چێوە و ڕاگر و ناوکی چەرخەکان هەموو لەقاڵبدرابوون."},{"book":"یەکەم پاشایان","chapter":"7","verse":"34","text":"هەر عەرەبانەیەک چوار دەسکی هەبوو، هەر دەسکێک لە گۆشەیەک، دەسکەکان بەشێک بوون لە عەرەبانەکە."},{"book":"یەکەم پاشایان","chapter":"7","verse":"35","text":"لە بەشی سەرەوەی عەرەبانەکە بە بەرزی نیو باڵ قەیدێکی بازنەیی هەبوو، لاشان و تەختەکانی بە بەشی سەرەوەی عەرەبانەکە بەسترا بوون."},{"book":"یەکەم پاشایان","chapter":"7","verse":"36","text":"لەسەر ڕووی لاشان و تەختەکانی عەرەبانەکە کەڕوب و شێر و دار خورمای نەخشاند، لە کەلێنی نەخشەکان چەند تاجەگوڵینەیەکی لە دەوروبەری دروستکرد."},{"book":"یەکەم پاشایان","chapter":"7","verse":"37","text":"بەم جۆرە دە عەرەبانەکەی دروستکرد، یەک قاڵب و یەک ئەندازە و یەک شێوە."},{"book":"یەکەم پاشایان","chapter":"7","verse":"38","text":"هەروەها دە دەستشۆری بڕۆنزی دروستکرد کە هەریەکەیان چل بەتی7‏:38 چل بەت: نزیکەی 880 لیتر.‏ دەگرت و تیرەکەی چوار باڵ بوو، هەریەکەشیان لەسەر عەرەبانەیەک لە دە عەرەبانەکە بوون."},{"book":"یەکەم پاشایان","chapter":"7","verse":"39","text":"پێنج عەرەبانەی لەلای باشوور و پێنجەکەی دیکەشی لەلای باکووری پیرۆزگاکە دانا، حەوزە بڕۆنزییەکەشی لەلای باشووری پیرۆزگاکە دانا، لە گۆشەی باشووری ڕۆژهەڵات."},{"book":"یەکەم پاشایان","chapter":"7","verse":"40","text":"هەروەها حورام مەنجەڵ و خاکەناز و تاسەکانی7‏:40 کاهین ئەم تاسانەی بۆ پرژاندنی خوێنی قوربانی بەکاردەهێنا، وەک هێمایەک بۆ کەفارەتی گوناهەکانی خەڵک. بڕوانە دەرچوون 29‏:20 و زەکەریا 9‏:15؛ 14‏:20 و عیبرانییەکان 9‏:13‏‏.‏ دروستکرد."},{"book":"یەکەم پاشایان","chapter":"7","verse":"41","text":"دوو کۆڵەکەکە؛"},{"book":"یەکەم پاشایان","chapter":"7","verse":"42","text":"هەروەها چوار سەد هەنارەکە بۆ دوو تۆڕەکە، دوو ڕیز هەنار بۆ هەر تۆڕێک بۆ ڕازاندنەوەی دوو شێوە قاپەکە کە لەسەر دوو کۆڵەکەکە بوون؛"},{"book":"یەکەم پاشایان","chapter":"7","verse":"43","text":"دە عەرەبانەکە و دە دەستشۆرەکەی سەر عەرەبانەکان؛"},{"book":"یەکەم پاشایان","chapter":"7","verse":"44","text":"حەوزە بڕۆنزییەکە و دوازدە گایەکەی ژێری؛"},{"book":"یەکەم پاشایان","chapter":"7","verse":"45","text":"هەروەها مەنجەڵ و خاکەناز و تاسەکان."},{"book":"یەکەم پاشایان","chapter":"7","verse":"46","text":"پاشا لە دەشتی ڕووباری ئوردون لەنێوان سوکۆت و چەرەتان لە قاڵبی قوڕ دایڕشتن."},{"book":"یەکەم پاشایان","chapter":"7","verse":"47","text":"سلێمانیش هەموو ئەو شتومەکانەی بە نەکێشراوی بەجێهێشت، چونکە گەلێک زۆر بوون، کێشی بڕۆنزەکەی نەدەزانرا."},{"book":"یەکەم پاشایان","chapter":"7","verse":"48","text":"هەروەها سلێمان هەموو ئەو کەلوپەلانەی دروستکرد کە لە پەرستگای یەزدان بوون:"},{"book":"یەکەم پاشایان","chapter":"7","verse":"49","text":"پێنج چرادانیش لەلای ڕاست و پێنج لەلای چەپ لەبەردەم شوێنی هەرەپیرۆز لە زێڕی بێگەرد؛"},{"book":"یەکەم پاشایان","chapter":"7","verse":"50","text":"تەشت، مەقەست، تاس، چەمچە و بخووردانەکان لە زێڕی بێگەرد؛"},{"book":"یەکەم پاشایان","chapter":"7","verse":"51","text":"کاتێک سلێمان پاشا هەموو کارەکانی پەرستگای یەزدانی تەواو کرد، شتە تەرخانکراوەکانی داودی باوکی کە لە زێڕ و زیو بوون و کەلوپەلەکانی هێنا پێشکەشی کرد بە گەنجینەکانی پەرستگای یەزدان."}]}