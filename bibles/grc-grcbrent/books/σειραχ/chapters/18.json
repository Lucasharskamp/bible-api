{"data":[{"book":"ΣΕΙΡΑΧ","chapter":"18","verse":"1","text":"Ὁ ζῶν εἰς τὸν αἰῶνα ἔκτισε τὰ πάντα κοινῇ."},{"book":"ΣΕΙΡΑΧ","chapter":"18","verse":"2","text":"Κύριος μόνος δικαιωθήσεται."},{"book":"ΣΕΙΡΑΧ","chapter":"18","verse":"4","text":"Οὐθενὶ ἐξεποίησεν ἐξαγγεῖλαι τὰ ἔργα αὐτοῦ· καὶ τίς ἐξιχνιάσει τὰ μεγαλεῖα αὐτοῦ;"},{"book":"ΣΕΙΡΑΧ","chapter":"18","verse":"5","text":"Κράτος μεγαλωσύνης αὐτοῦ τίς ἐξαριθμήσεται; καὶ τίς προσθήσει ἐκδιηγήσασθαι τὰ ἐλέη αὐτοῦ;"},{"book":"ΣΕΙΡΑΧ","chapter":"18","verse":"6","text":"Οὐκ ἔστιν ἐλαττῶσαι οὐδὲ προσθεῖναι, καὶ οὐκ ἔστιν ἐξιχνιάσαι τὰ θαυμάσια τοῦ Κυρίου."},{"book":"ΣΕΙΡΑΧ","chapter":"18","verse":"7","text":"Ὅταν συντελέσῃ ἄνθρωπος τότε ἄρχεται, καὶ ὅταν παύσηται τότε ἀπορηθήσεται."},{"book":"ΣΕΙΡΑΧ","chapter":"18","verse":"8","text":"Τί ἄνθρωπος, καὶ τί ἡ χρῆσις αὐτοῦ; τί τὸ ἀγαθὸν αὐτοῦ, καὶ τί τὸ κακὸν αὐτοῦ;"},{"book":"ΣΕΙΡΑΧ","chapter":"18","verse":"9","text":"Ἀριθμὸς ἡμερῶν ἀνθρώπου πολλὰ ἔτη ἑκατόν."},{"book":"ΣΕΙΡΑΧ","chapter":"18","verse":"10","text":"Ὡς σταγὼν ὕδατος ἀπὸ θαλάσσης καὶ ψῆφος ἄμμου, οὕτως ὀλίγα ἔτη ἐν ἡμέρᾳ αἰῶνος."},{"book":"ΣΕΙΡΑΧ","chapter":"18","verse":"11","text":"Διὰ τοῦτο ἐμακροθύμησε Κύριος ἐπʼ αὐτοῖς, καὶ ἐξέχεεν ἐπʼ αὐτοὺς τὸ ἔλεος αὐτοῦ."},{"book":"ΣΕΙΡΑΧ","chapter":"18","verse":"12","text":"Εἶδε καὶ ἐπέγνω τὴν καταστροφὴν αὐτῶν ὅτι πονηρὰ, διὰ τοῦτο ἐπλήθυνε τὸν ἐξιλασμὸν αὐτοῦ."},{"book":"ΣΕΙΡΑΧ","chapter":"18","verse":"13","text":"Ἔλεος ἄνθρώπου ἐπὶ τὸν πλησίον αὐτοῦ, ἔλεος δὲ Κυρίου ἐπὶ πᾶσαν σάρκα, ἐλέγχων καὶ παιδεύων καὶ διδάσκων καὶ ἐπιστρέφων ὡς ποιμὴν τὸ ποίμνιον αὐτοῦ."},{"book":"ΣΕΙΡΑΧ","chapter":"18","verse":"14","text":"Τοὺς ἐκδεχομένους παιδείαν ἐλεεῖ, καὶ τοὺς κατασπεύδοντας ἐπὶ τὰ κρίματα αὐτοῦ."},{"book":"ΣΕΙΡΑΧ","chapter":"18","verse":"15","text":"Τέκνον, ἐν ἀγαθοῖς μὴ δῷς μῶμον, καὶ ἐν πάσῃ δόσει λύπην λόγων."},{"book":"ΣΕΙΡΑΧ","chapter":"18","verse":"16","text":"Οὐχὶ καύσωνα ἀναπαύσει δρόσος; οὕτως κρείσσων λόγος ἢ δόσις."},{"book":"ΣΕΙΡΑΧ","chapter":"18","verse":"17","text":"Οὐκ ἰδοὺ λόγος ὑπὲρ δόμα ἀγαθόν; καὶ ἀμφότερα παρὰ ἀνδρὶ κεχαριτωμένῳ."},{"book":"ΣΕΙΡΑΧ","chapter":"18","verse":"18","text":"Μωρὸς ἀχαρίστως ὀνειδιεῖ, καὶ δόσις βασκάνου ἐκτήκει ὀφθαλμούς."},{"book":"ΣΕΙΡΑΧ","chapter":"18","verse":"19","text":"Πρινὴ λαλῆσαι μάνθανε, καὶ πρὸ ἀῤῥωστίας θεραπεύου."},{"book":"ΣΕΙΡΑΧ","chapter":"18","verse":"20","text":"Πρὸ κρίσεως ἐξέταζε σεαυτόν, καὶ ἐν ὥρᾳ ἐπισκοπῆς εὑρήσεις ἐξιλασμόν."},{"book":"ΣΕΙΡΑΧ","chapter":"18","verse":"21","text":"Πρὶν ἀῤῥωστῆσαί σε ταπεινώθητι, καὶ ἐν καιρῷ ἁμαρτημάτων δεῖξον ἐπιστροφήν."},{"book":"ΣΕΙΡΑΧ","chapter":"18","verse":"22","text":"Μὴ ἐμποδισθῇς τοῦ ἀποδοῦναι εὐχὴν εὐκαίρως, καὶ μὴ μείνῃς ἕως θανάτου δικαιωθῆναι."},{"book":"ΣΕΙΡΑΧ","chapter":"18","verse":"23","text":"Πρὶν εὔξασθαι ἑτοίμασον σεαυτὸν, και μὴ γίνου ὡς ἄνθρωπος πειράζων τὸν Κύριον."},{"book":"ΣΕΙΡΑΧ","chapter":"18","verse":"24","text":"Μνήσθητι θυμοῦ ἐν ἡμέραις τελευτῆς, καὶ καιρὸν ἐκδικήσεως ἐν ἀποστροφῇ προσώπου."},{"book":"ΣΕΙΡΑΧ","chapter":"18","verse":"25","text":"Μνήσθητι καιρὸν λιμοῦ ἐν καιρῷ πλησμονῆς, πτωχείαν καὶ ἔνδειαν ἐν ἡμέραις πλούτου."},{"book":"ΣΕΙΡΑΧ","chapter":"18","verse":"26","text":"Ἀπὸ πρωΐθεν ἕως ἑσπέρας μεταβάλλει καιρὸς, καὶ πάντα ἐστὶ ταχινὰ ἔναντι Κυρίου."},{"book":"ΣΕΙΡΑΧ","chapter":"18","verse":"27","text":"Ἄνθρωπος σοφὸς ἐν παντὶ εὐλαβηθήσεται, καὶ ἐν ἡμέραις ἁμαρτιῶν προσέξει ἀπὸ πλημμελείας·"},{"book":"ΣΕΙΡΑΧ","chapter":"18","verse":"28","text":"πᾶς συνετὸς ἔγνω σοφίαν, καὶ τῷ εὑρόντι αὐτὴν δώσει ἐξομολόγησιν."},{"book":"ΣΕΙΡΑΧ","chapter":"18","verse":"29","text":"Συνετοὶ ἐν λόγοις καὶ αὐτοὶ ἐσοφίσαντο, καὶ ἀνώμβρησαν παροιμίας ἀκριβεῖς."},{"book":"ΣΕΙΡΑΧ","chapter":"18","verse":"30","text":"Ὀπίσω τῶν ἐπιθυμιῶν σου μὴ πορεύου, καὶ ἀπὸ τῶν ὀρέξεών σου κωλύου."},{"book":"ΣΕΙΡΑΧ","chapter":"18","verse":"31","text":"Ἐὰν χορηγήσεῃς τῇ ψυχῇ σου εὐδοκίαν ἐπιθυμίας, ποιήσει σε ἐπίχαρμα τῶν ἐχθρῶν σου."},{"book":"ΣΕΙΡΑΧ","chapter":"18","verse":"32","text":"Μὴ εὐφραίνου ἐπὶ πολλῇ τρυφῇ, μηδὲ προσδεθῇς συμβολῇ αὐτῆς."},{"book":"ΣΕΙΡΑΧ","chapter":"18","verse":"33","text":"Μὴ γίνου πτωχὸς συμβολοκοπῶν ἐκ δανεισμοῦ, καὶ οὐδέν σοι ἐστὶν ἐν μαρσυπείῳ."}]}