{"data":[{"book":"2. kirje tessalonikalaisille","chapter":"3","verse":"1","text":"Tahtoisin lopuksi kehottaa teitä, ystävät, rukoilemaan puolestamme. Pyytäkää ensiksikin, että Jumalan sana leviäisi nopeasti ja vaikuttaisi ihmisiin muuallakin samalla tavoin kuin teidän luonanne."},{"book":"2. kirje tessalonikalaisille","chapter":"3","verse":"2","text":"Rukoilkaa myös, että selviäisimme pahojen ihmisten käsistä, sillä kaikki eivät usko Jumalaan."},{"book":"2. kirje tessalonikalaisille","chapter":"3","verse":"3","text":"Mutta Herra on uskollinen. Hän tekee teistäkin vahvoja ja varjelee teidät paholaisen hyökkäyksiltä."},{"book":"2. kirje tessalonikalaisille","chapter":"3","verse":"4","text":"Luotamme Herraan myös siinä, että toteutatte käytännössä sitä, minkä meiltä olette oppineet."},{"book":"2. kirje tessalonikalaisille","chapter":"3","verse":"5","text":"Jumala auttakoon teitä ymmärtämään yhä paremmin rakkauttaan ja saamaan Kristukselta kärsivällisyyttä."},{"book":"2. kirje tessalonikalaisille","chapter":"3","verse":"6","text":"Jeesuksen Kristuksen antamalla vallalla käskemme teitä pysymään erossa laiskoista kristityistä, jotka eivät tee työtä, niin kuin olemme kehottaneet."},{"book":"2. kirje tessalonikalaisille","chapter":"3","verse":"7","text":"Teidän pitäisi ottaa meistä esimerkkiä. Ette koskaan nähneet meidän vetelehtivän toimettomina."},{"book":"2. kirje tessalonikalaisille","chapter":"3","verse":"8","text":"Maksoimme aina ruuastamme ja teimme kovasti työtä, ettemme olisi rasitukseksi kenellekään teistä."},{"book":"2. kirje tessalonikalaisille","chapter":"3","verse":"9","text":"Meillä olisi tietysti ollut oikeus pyytää ruokaa ilmaiseksikin, mutta halusimme esimerkillämme näyttää, että teidän on työllä elätettävä itsenne."},{"book":"2. kirje tessalonikalaisille","chapter":"3","verse":"10","text":"Kun olimme luonanne, annoimme tällaisen säännön: jos joku ei tahdo tehdä työtä, olkoon syömättäkin."},{"book":"2. kirje tessalonikalaisille","chapter":"3","verse":"11","text":"Kaikesta huolimatta olemme nyt kuulleet, että jotkut teistä kieltäytyvät työnteosta ja tuhlaavat aikansa kaikkeen turhuuteen."},{"book":"2. kirje tessalonikalaisille","chapter":"3","verse":"12","text":"Jeesuksen tähden käskemme heitä palaamaan työhönsä ja hankkimaan itse toimeentulonsa."},{"book":"2. kirje tessalonikalaisille","chapter":"3","verse":"13","text":"Älköön kukaan väsykö tekemästä sitä, mikä on oikein."},{"book":"2. kirje tessalonikalaisille","chapter":"3","verse":"14","text":"Jos joku kristitty kieltäytyy tottelemasta näitä ohjeita, lakatkaa seurustelemasta hänen kanssaan, että hän ymmärtäisi hävetä."},{"book":"2. kirje tessalonikalaisille","chapter":"3","verse":"15","text":"Häntä ei tarvitse silti pitää vihollisena – neuvokaa häntä kuin hän olisi oma veljenne."},{"book":"2. kirje tessalonikalaisille","chapter":"3","verse":"16","text":"Ja lopuksi: pyydän rauhan Herraa itseään antamaan teille rauhansa kaikissa olosuhteissa. Herra teidän jokaisen kanssa!"},{"book":"2. kirje tessalonikalaisille","chapter":"3","verse":"17","text":"Kirjoitan tähän omakätisen tervehdykseni. Jokaisen kirjeeni lopusta voidaan käsialastani varmistaa, onko kirje todella minulta."},{"book":"2. kirje tessalonikalaisille","chapter":"3","verse":"18","text":"Herramme Jeesuksen Kristuksen siunausta teille kaikille!"}]}