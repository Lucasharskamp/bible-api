{"data":[{"book":"Yoni","chapter":"4","verse":"1","text":"Farisi muxune yi a mɛ fa fala Yesu yi xarandiine sɔtɔma dangu Yoni ra, a yi e rafu igeni."},{"book":"Yoni","chapter":"4","verse":"2","text":"Anu, Yesu yɛtɛɛn mi yi marafuun tima, koni a xarandiine nan yi muxune rafuma."},{"book":"Yoni","chapter":"4","verse":"3","text":"Yesu to muxune falane mɛ, a keli Yudaya yamanani, a siga Galile yamanani."},{"book":"Yoni","chapter":"4","verse":"4","text":"A yi lan nun a xa dangu Samariya yamanani."},{"book":"Yoni","chapter":"4","verse":"5","text":"A taana nde li Samariya yamanani naxan xili Sikara, naxan yi maso xɛɛn na Yaxuba naxan so a dii xɛmɛn Yusufu yii."},{"book":"Yoni","chapter":"4","verse":"6","text":"Yaxubaa xɔɲinna yi na yi. Yesu bata yi xadan siga tideni, a yi dɔxɔ na xɔɲinna dɛ ra yanyin na."},{"book":"Yoni","chapter":"4","verse":"7","text":"Samariya kaa ɲaxanla nde yi fa ige badeni. Yesu yi a fala a xa, a naxa, “N ki igeni, n xa n min.”"},{"book":"Yoni","chapter":"4","verse":"8","text":"A xarandiine bata yi siga taani donse saradeni."},{"book":"Yoni","chapter":"4","verse":"9","text":"Samariya kaa ɲaxanla yi a yabi, a naxa, “Yahudiyan nan i tan na, Samariya kaan nan n tan na. I n xandima igeni nanfera?” Amasɔtɔ Yahudiyane mako mi Samariya kaane ma.4.9 Na waxatini Yahudiyane yi Samariya kaane yatɛxi kafirine nan na. E fe fɔlɔden sɛbɛxi Mangane Firinden 17.24 kui."},{"book":"Yoni","chapter":"4","verse":"10","text":"Yesu yi a yabi, a naxa, “Xa i yi Alaa kiseen kolon nun e nun naxan i xandixi igeni, xa i yi na fan kolon nun, i yi a xandima nɛn nun, a yi siimaya igen fi i ma.”"},{"book":"Yoni","chapter":"4","verse":"11","text":"Ɲaxanla yi a fala, a naxa, “N fafe, ige rate se mi i yii, anu igen makuya. I na siimaya igen sɔtɔn minɛn yi?"},{"book":"Yoni","chapter":"4","verse":"12","text":"Nxu benba Yaxuba nan xɔɲinni ito fixi nxu ma, a tan nun a diine nun a xuruseene birin yi e minma be nin nun. I tan gbo Yaxuba xa ba?”"},{"book":"Yoni","chapter":"4","verse":"13","text":"Yesu yi a yabi, a naxa, “Muxu yo igeni ito min, min xɔnla a suxuma nɛn mɔn,"},{"book":"Yoni","chapter":"4","verse":"14","text":"koni n tan igen naxan fima muxune ma, xa muxun na min, min xɔnla mi fa a suxuma sɔnɔn. Amasɔtɔ n ni igen naxan fima a ma, na luma nɛn a yi alo tigi igen naxan minima han a habadan nii rakisin sɔtɔ.”"},{"book":"Yoni","chapter":"4","verse":"15","text":"Ɲaxanla yi a fala, a naxa, “N fafe, na igen fi n ma alogo min xɔnla nama fa n suxu sɔnɔn, n mɔn yi fa ige badeni be.”"},{"book":"Yoni","chapter":"4","verse":"16","text":"Yesu yi a fala a xa, a naxa, “Sa i ya xɛmɛn xili, ɛ fa be.”"},{"book":"Yoni","chapter":"4","verse":"17","text":"Ɲaxanla yi a yabi, a naxa, “Xɛmɛn mi n yii.” Yesu yi a yabi, a naxa, “I bata ɲɔndin fala fa fala xɛmɛ mi i yii."},{"book":"Yoni","chapter":"4","verse":"18","text":"Koni i bata yi dɔxɔ xɛmɛ suulun xɔn ma nun. I naxan yii iki, i ya xɛmɛn yɛtɛɛn mi na ra. I bata ɲɔndin fala n xa.”"},{"book":"Yoni","chapter":"4","verse":"19","text":"Ɲaxanla yi a fala, a naxa, “N fafe, n bata a kolon fa yati, fa fala nabiin nan i tan na."},{"book":"Yoni","chapter":"4","verse":"20","text":"Nxu tan Samariya kaane, nxu benbane Ala batu geyani ito nan fari, koni ɛ tan Yahudiyane naxa, a lan nɛn, en xa Ala batu Yerusalɛn nin.”"},{"book":"Yoni","chapter":"4","verse":"21","text":"Yesu yi a fala ɲaxanla xa, a naxa, “La n na, waxatina nde fama, yamaan mi fa fama Fafe Ala batudeni geyani ito fari, e mɔn mi a batuɛ Yerusalɛn taan fan yi."},{"book":"Yoni","chapter":"4","verse":"22","text":"Ɛ tan Samariya kaane, ɛ naxan batuma, ɛ mi na kolon. Nxu tan Yahudiyane naxan batuma, nxu na kolon, amasɔtɔ kisi feen fataxi Yahudiyane nan na."},{"book":"Yoni","chapter":"4","verse":"23","text":"Koni waxatina nde fama, a yɛtɛɛn bata a li, Ala batu muxu kɛndɛne fama Fafe Ala batudeni niin nun ɲɔndini nɛn yati! Bayo Fafe Ala na muxu sifane nan fenma, e yi a batu."},{"book":"Yoni","chapter":"4","verse":"24","text":"Niin nan Ala ra. Naxanye a batuma, ne xa a batu niin nun ɲɔndin yatin nin.”"},{"book":"Yoni","chapter":"4","verse":"25","text":"Ɲaxanla yi a fala a xa, a naxa, “N na a kolon fa fala Mesiya fama nɛn, naxan xili Alaa Muxu Sugandixina. A na fa waxatin naxan yi, a feen birin yɛbama nxu xa nɛn.”"},{"book":"Yoni","chapter":"4","verse":"26","text":"Yesu yi a yabi, a naxa, “A tan nan n tan na, n tan naxan falan tima i xa ito ra.”"},{"book":"Yoni","chapter":"4","verse":"27","text":"Na waxatin yɛtɛni, Yesu a xarandiine yi fa, e kabɛ amasɔtɔ e bata a li falan tiyɛ ɲaxanla xa. Koni e sese mi ɲaxanla maxɔdin fa fala, “I waxi nanse xɔn?” E mi Yesu fan maxɔdin fa fala, “I nanse falama ɲaxanla xa?”"},{"book":"Yoni","chapter":"4","verse":"28","text":"Nba, ɲaxanla yi ige ba fɛɲɛn lu na, a xɛtɛ taani. A sa a fala yamaan xa,"},{"book":"Yoni","chapter":"4","verse":"29","text":"a naxa, “Ɛ fa xɛmɛna nde mato, n bata feen naxanye birin liga, a bata ne birin fala n xa. Alaa Muxu Sugandixin mi a ra ba?”"},{"book":"Yoni","chapter":"4","verse":"30","text":"Na ma, yamaan yi keli taani, e siga Yesu fɛma."},{"book":"Yoni","chapter":"4","verse":"31","text":"Xarandiine yi Yesu mafanma na waxatini, e naxa, “Karamɔxɔ, donseen don!”"},{"book":"Yoni","chapter":"4","verse":"32","text":"Koni a yi e yabi, a naxa, “Donsena n yii, ɛ mi naxan kolon.”"},{"book":"Yoni","chapter":"4","verse":"33","text":"Nayi, xarandiine yi e bode maxɔdin fɔlɔ, e naxa, “Muxuna nde bata donseen fi a ma ba?”"},{"book":"Yoni","chapter":"4","verse":"34","text":"Yesu yi a fala e xa, a naxa, “N ma donseen nan n xɛ muxun sagoon wanla kɛɛn na han wanla yi kamali."},{"book":"Yoni","chapter":"4","verse":"35","text":"Ɛ a falama nɛn, ɛ naxa, ‘Kike naanin luxi, malo xaba waxatin yi a li,’ koni n xa a fala ɛ xa, ɛ yɛɛn nakeli, ɛ xɛɛne mato. Maala bata mɔ, malo xaba waxatin bata a li."},{"book":"Yoni","chapter":"4","verse":"36","text":"Malo xabane bata fɔlɔ e saranna sɔtɛ. E naxanye malanma, ne habadan nii rakisin sɔtɔma nɛn. Nanara, maala bi muxun nun a xaba muxun sɛwama nɛn e bode xɔn ma."},{"book":"Yoni","chapter":"4","verse":"37","text":"Na kui, ɲɔndin nan sandani ito ra, naxan a falaxi, a naxa, ‘Muxuna nde maala bima, gbɛtɛ yi a xaba.’"},{"book":"Yoni","chapter":"4","verse":"38","text":"N bata ɛ xɛ, ɛ sa maala xaba, ɛ mi naxan walixi. Muxu gbɛtɛye nan a walixi. Ɛ tan yi tɔnɔ sɔtɔ e wanli.”"},{"book":"Yoni","chapter":"4","verse":"39","text":"Samariya kaan naxanye yi na taani, ne wuyaxi yi dɛnkɛlɛya Yesu ma na ɲaxanla falana fe ra, a naxa, “N feen naxan birin ligaxi, a bata na fala n xa.”"},{"book":"Yoni","chapter":"4","verse":"40","text":"Nanara, Samariya kaane to fa Yesu fɛma, e yi a mafan, a xa lu e fɛma. Yesu yi lu e fɛma xii firin."},{"book":"Yoni","chapter":"4","verse":"41","text":"Muxu wuyaxi gbɛtɛye yi dɛnkɛlɛya Yesu ma a falane fe ra."},{"book":"Yoni","chapter":"4","verse":"42","text":"Ne yi a fala ɲaxanla xa, e naxa, “Nxu bata dɛnkɛlɛya iki koni nxu mi dɛnkɛlɛyaxi i ya falan gbansanna xan ma fe ra bayo nxu fan bata a xuiin mɛ. Nxu bata a kolon yati fa fala dunuɲa muxune rakisimaan nan a tan na.”"},{"book":"Yoni","chapter":"4","verse":"43","text":"Yesu to xii firin ti na, a yi siga Galile yamanani."},{"book":"Yoni","chapter":"4","verse":"44","text":"Yesu yɛtɛɛn bata yi a fala e xa nun, a naxa, “Nabiin mi binyen sɔtɛ a yɛtɛna yamanani.”"},{"book":"Yoni","chapter":"4","verse":"45","text":"A Galile yamanan li waxatin naxan yi, na kaane yi a yisuxu ki faɲi, amasɔtɔ e fan bata yi a fe ligaxine to Yerusalɛn taani Halagi Tiin Dangu Lɔxɔn Sanla4.45 Halagi Tiin Dangu Lɔxɔn Sanla: Musaa waxatini, Ala fitina feen nafa nɛn Firawona yamaan ma, malekan yi fa e dii singene birin faxa kɔɛ kedenna ra. Koni, Isirayila kaane yi saraxa wunla xuya e banxine dɛ wudine ma, saya malekan yi dangu e xun ma. Na feen sanla ni ito ra. A mato Xɔrɔyaan 12.1-13 kui. waxatini. Bayo e fan yi na nun."},{"book":"Yoni","chapter":"4","verse":"46","text":"Nayi, Yesu mɔn yi xɛtɛ Kana taani Galile yamanani, a igen maxɛtɛ manpaan na dɛnaxan yi."},{"book":"Yoni","chapter":"4","verse":"47","text":"A to a mɛ a Yesu bata fa Galile yi sa keli Yudaya yamanani, a yi siga a fɛma, a yi a mafan, alogo a xa siga Kapɛrunan yi, a sa a dii xɛmɛni yalan. Amasɔtɔ a faxamatɔɔn nan yi fa a ra."},{"book":"Yoni","chapter":"4","verse":"48","text":"Yesu yi a fala a xa, a naxa, “Ɛ tan tondixi dɛnkɛlɛyɛ fɔ ɛ na taxamasenne nun kabanako feene to.”"},{"book":"Yoni","chapter":"4","verse":"49","text":"Mangana kuntigin yi a yabi, a naxa, “N kanna, yandi, fa en siga benun n ma diin xa faxa.”"},{"book":"Yoni","chapter":"4","verse":"50","text":"Yesu yi a fala, a naxa, “Siga, i ya dii xɛmɛn mi faxama.” Xɛmɛn yi la Yesu a falan na, a siga."},{"book":"Yoni","chapter":"4","verse":"51","text":"A yi sigama a konni waxatin naxan yi, a lan a walikɛne ra. Ne yi a fala a xa, fa fala a a diin mɔn a nii ra."},{"book":"Yoni","chapter":"4","verse":"52","text":"A yi e maxɔdin a dii xɛmɛn fisaxi waxatin naxan yi. E yi a yabi, e naxa, “Xoro yanyi tagini, a fati mawolonna yi a beɲin.”"},{"book":"Yoni","chapter":"4","verse":"53","text":"Na yi rabira a fafe ma a Yesu a fala na waxatin nin, a naxa, “I ya dii xɛmɛn mi faxama.” Nanara, a tan nun a denbayaan birin yi dɛnkɛlɛya Yesu ma."},{"book":"Yoni","chapter":"4","verse":"54","text":"Kabanako feen firinden nan ito ra Yesu naxan liga a to keli Yudaya yamanani siga Galile yamanani."}]}