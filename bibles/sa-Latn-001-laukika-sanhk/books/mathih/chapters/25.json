{"data":[{"book":"mathiH","chapter":"25","verse":"1","text":"yA daza kanyAH pradIpAn gRhlatyo varaM sAkSAt karttuM bahiritAH, tAbhistadA svargIyarAjyasya sAdRzyaM bhaviSyati|"},{"book":"mathiH","chapter":"25","verse":"2","text":"tAsAM kanyAnAM madhye paJca sudhiyaH paJca durdhiya Asan|"},{"book":"mathiH","chapter":"25","verse":"3","text":"yA durdhiyastAH pradIpAn saGge gRhItvA tailaM na jagRhuH,"},{"book":"mathiH","chapter":"25","verse":"4","text":"kintu sudhiyaH pradIpAn pAtreNa tailaJca jagRhuH|"},{"book":"mathiH","chapter":"25","verse":"5","text":"anantaraM vare vilambite tAH sarvvA nidrAviSTA nidrAM jagmuH|"},{"book":"mathiH","chapter":"25","verse":"6","text":"anantaram arddharAtre pazyata vara Agacchati, taM sAkSAt karttuM bahiryAteti janaravAt"},{"book":"mathiH","chapter":"25","verse":"7","text":"tAH sarvvAH kanyA utthAya pradIpAn AsAdayituM Arabhanta|"},{"book":"mathiH","chapter":"25","verse":"8","text":"tato durdhiyaH sudhiya UcuH, kiJcit tailaM datta, pradIpA asmAkaM nirvvANAH|"},{"book":"mathiH","chapter":"25","verse":"9","text":"kintu sudhiyaH pratyavadan, datte yuSmAnasmAMzca prati tailaM nyUnIbhavet, tasmAd vikretRNAM samIpaM gatvA svArthaM tailaM krINIta|"},{"book":"mathiH","chapter":"25","verse":"10","text":"tadA tAsu kretuM gatAsu vara AjagAma, tato yAH sajjitA Asan, tAstena sAkaM vivAhIyaM vezma pravivizuH|"},{"book":"mathiH","chapter":"25","verse":"11","text":"anantaraM dvAre ruddhe aparAH kanyA Agatya jagaduH, he prabho, he prabho, asmAn prati dvAraM mocaya|"},{"book":"mathiH","chapter":"25","verse":"12","text":"kintu sa uktavAn, tathyaM vadAmi, yuSmAnahaM na vedmi|"},{"book":"mathiH","chapter":"25","verse":"13","text":"ato jAgrataH santastiSThata, manujasutaH kasmin dine kasmin daNDe vAgamiSyati, tad yuSmAbhi rna jJAyate|"},{"book":"mathiH","chapter":"25","verse":"14","text":"aparaM sa etAdRzaH kasyacit puMsastulyaH, yo dUradezaM prati yAtrAkAle nijadAsAn AhUya teSAM svasvasAmarthyAnurUpam"},{"book":"mathiH","chapter":"25","verse":"15","text":"ekasmin mudrANAM paJca poTalikAH anyasmiMzca dve poTalike aparasmiMzca poTalikaikAm itthaM pratijanaM samarpya svayaM pravAsaM gatavAn|"},{"book":"mathiH","chapter":"25","verse":"16","text":"anantaraM yo dAsaH paJca poTalikAH labdhavAn, sa gatvA vANijyaM vidhAya tA dviguNIcakAra|"},{"book":"mathiH","chapter":"25","verse":"17","text":"yazca dAso dve poTalike alabhata, sopi tA mudrA dviguNIcakAra|"},{"book":"mathiH","chapter":"25","verse":"18","text":"kintu yo dAsa ekAM poTalikAM labdhavAn, sa gatvA bhUmiM khanitvA tanmadhye nijaprabhostA mudrA gopayAJcakAra|"},{"book":"mathiH","chapter":"25","verse":"19","text":"tadanantaraM bahutithe kAle gate teSAM dAsAnAM prabhurAgatya tairdAsaiH samaM gaNayAJcakAra|"},{"book":"mathiH","chapter":"25","verse":"20","text":"tadAnIM yaH paJca poTalikAH prAptavAn sa tA dviguNIkRtamudrA AnIya jagAda; he prabho, bhavatA mayi paJca poTalikAH samarpitAH, pazyatu, tA mayA dviguNIkRtAH|"},{"book":"mathiH","chapter":"25","verse":"21","text":"tadAnIM tasya prabhustamuvAca, he uttama vizvAsya dAsa, tvaM dhanyosi, stokena vizvAsyo jAtaH, tasmAt tvAM bahuvittAdhipaM karomi, tvaM svaprabhoH sukhasya bhAgI bhava|"},{"book":"mathiH","chapter":"25","verse":"22","text":"tato yena dve poTalike labdhe sopyAgatya jagAda, he prabho, bhavatA mayi dve poTalike samarpite, pazyatu te mayA dviguNIkRte|"},{"book":"mathiH","chapter":"25","verse":"23","text":"tena tasya prabhustamavocat, he uttama vizvAsya dAsa, tvaM dhanyosi, stokena vizvAsyo jAtaH, tasmAt tvAM bahudraviNAdhipaM karomi, tvaM nijaprabhoH sukhasya bhAgI bhava|"},{"book":"mathiH","chapter":"25","verse":"24","text":"anantaraM ya ekAM poTalikAM labdhavAn, sa etya kathitavAn, he prabho, tvAM kaThinanaraM jJAtavAn, tvayA yatra noptaM, tatraiva kRtyate, yatra ca na kIrNaM, tatraiva saMgRhyate|"},{"book":"mathiH","chapter":"25","verse":"25","text":"atohaM sazaGkaH san gatvA tava mudrA bhUmadhye saMgopya sthApitavAn, pazya, tava yat tadeva gRhANa|"},{"book":"mathiH","chapter":"25","verse":"26","text":"tadA tasya prabhuH pratyavadat re duSTAlasa dAsa, yatrAhaM na vapAmi, tatra chinadmi, yatra ca na kirAmi, tatreva saMgRhlAmIti cedajAnAstarhi"},{"book":"mathiH","chapter":"25","verse":"27","text":"vaNikSu mama vittArpaNaM tavocitamAsIt, yenAhamAgatya vRdvyA sAkaM mUlamudrAH prApsyam|"},{"book":"mathiH","chapter":"25","verse":"28","text":"atosmAt tAM poTalikAm AdAya yasya daza poTalikAH santi tasminnarpayata|"},{"book":"mathiH","chapter":"25","verse":"29","text":"yena vardvyate tasminnaivArpiSyate, tasyaiva ca bAhulyaM bhaviSyati, kintu yena na vardvyate, tasyAntike yat kiJcana tiSThati, tadapi punarneSyate|"},{"book":"mathiH","chapter":"25","verse":"30","text":"aparaM yUyaM tamakarmmaNyaM dAsaM nItvA yatra sthAne krandanaM dantagharSaNaJca vidyete, tasmin bahirbhUtatamasi nikSipata|"},{"book":"mathiH","chapter":"25","verse":"31","text":"yadA manujasutaH pavitradUtAn saGginaH kRtvA nijaprabhAvenAgatya nijatejomaye siMhAsane nivekSyati,"},{"book":"mathiH","chapter":"25","verse":"32","text":"tadA tatsammukhe sarvvajAtIyA janA saMmeliSyanti| tato meSapAlako yathA chAgebhyo'vIn pRthak karoti tathA sopyekasmAdanyam itthaM tAn pRthaka kRtvAvIn"},{"book":"mathiH","chapter":"25","verse":"33","text":"dakSiNe chAgAMzca vAme sthApayiSyati|"},{"book":"mathiH","chapter":"25","verse":"34","text":"tataH paraM rAjA dakSiNasthitAn mAnavAn vadiSyati, Agacchata mattAtasyAnugrahabhAjanAni, yuSmatkRta A jagadArambhat yad rAjyam AsAditaM tadadhikuruta|"},{"book":"mathiH","chapter":"25","verse":"35","text":"yato bubhukSitAya mahyaM bhojyam adatta, pipAsitAya peyamadatta, videzinaM mAM svasthAnamanayata,"},{"book":"mathiH","chapter":"25","verse":"36","text":"vastrahInaM mAM vasanaM paryyadhApayata, pIDItaM mAM draSTumAgacchata, kArAsthaJca mAM vIkSituma Agacchata|"},{"book":"mathiH","chapter":"25","verse":"37","text":"tadA dhArmmikAH prativadiSyanti, he prabho, kadA tvAM kSudhitaM vIkSya vayamabhojayAma? vA pipAsitaM vIkSya apAyayAma?"},{"book":"mathiH","chapter":"25","verse":"38","text":"kadA vA tvAM videzinaM vilokya svasthAnamanayAma? kadA vA tvAM nagnaM vIkSya vasanaM paryyadhApayAma?"},{"book":"mathiH","chapter":"25","verse":"39","text":"kadA vA tvAM pIDitaM kArAsthaJca vIkSya tvadantikamagacchAma?"},{"book":"mathiH","chapter":"25","verse":"40","text":"tadAnIM rAjA tAn prativadiSyati, yuSmAnahaM satyaM vadAmi, mamaiteSAM bhrAtRNAM madhye kaJcanaikaM kSudratamaM prati yad akuruta, tanmAM pratyakuruta|"},{"book":"mathiH","chapter":"25","verse":"41","text":"pazcAt sa vAmasthitAn janAn vadiSyati, re zApagrastAH sarvve, zaitAne tasya dUtebhyazca yo'nantavahnirAsAdita Aste, yUyaM madantikAt tamagniM gacchata|"},{"book":"mathiH","chapter":"25","verse":"42","text":"yato kSudhitAya mahyamAhAraM nAdatta, pipAsitAya mahyaM peyaM nAdatta,"},{"book":"mathiH","chapter":"25","verse":"43","text":"videzinaM mAM svasthAnaM nAnayata, vasanahInaM mAM vasanaM na paryyadhApayata, pIDitaM kArAsthaJca mAM vIkSituM nAgacchata|"},{"book":"mathiH","chapter":"25","verse":"44","text":"tadA te prativadiSyanti, he prabho, kadA tvAM kSudhitaM vA pipAsitaM vA videzinaM vA nagnaM vA pIDitaM vA kArAsthaM vIkSya tvAM nAsevAmahi?"},{"book":"mathiH","chapter":"25","verse":"45","text":"tadA sa tAn vadiSyati, tathyamahaM yuSmAn bravImi, yuSmAbhireSAM kaJcana kSodiSThaM prati yannAkAri, tanmAM pratyeva nAkAri|"},{"book":"mathiH","chapter":"25","verse":"46","text":"pazcAdamyanantazAstiM kintu dhArmmikA anantAyuSaM bhoktuM yAsyanti|"}]}