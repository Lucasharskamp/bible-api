{"data":[{"book":"Ugubutulu","chapter":"18","verse":"1","text":"Paaga numwoni ntumintumi gwa kumpindi yumonga pakasuluka kulawa kumpindi kwa Mlungu. Kaweriti na uwezu mkulu na pasipanu pamulikwa na ng'ereng'eta yakuwi."},{"book":"Ugubutulu","chapter":"18","verse":"2","text":"Su kabotanga pakalonga, “Gubomoka, Babiloni lushi lukulu lubomoka! Vinu guwera numba ya washamshera na guwera liboma lya rohu zidoda zyoseri, na vijaka vya wampongu wadoda na wakukalaziya."},{"book":"Ugubutulu","chapter":"18","verse":"3","text":"Toziya maisi goseri galoweritwi kwa divayi ikalipa ya kufira nentu uhumba wakuwi na wafalumi wa pasipanu watenditi uhumba nayomberi. Na watenda byashala wa pasipanu wawera walunda kwa makakala ga matamata yakuwi.”"},{"book":"Ugubutulu","chapter":"18","verse":"4","text":"Shakapanu mpikanira liziwu lyamonga kulawa kumpindi lilonga,"},{"book":"Ugubutulu","chapter":"18","verse":"5","text":"Toziya vidoda vyakuwi vivuwa nentu mpaka kumpindi,"},{"book":"Ugubutulu","chapter":"18","verse":"6","text":"Mumtenderi ntambu yakawatenderiti,"},{"book":"Ugubutulu","chapter":"18","verse":"7","text":"Mumpanani ntabiku na utama ntambu ya kulitumba kwakuwi,"},{"book":"Ugubutulu","chapter":"18","verse":"8","text":"Toziya ya aga makomangu gakuwi hagampati kwa lishaka limu,"},{"book":"Ugubutulu","chapter":"18","verse":"9","text":"Wafalumi wa pasipanu yawatenditi uhumba na yomberi na kulikala nayomberi makaliru ga kulinemeziya hawadayi na kulila shipindi pawawona lyosi lya lushi lulii lwankulungula kwakuwi."},{"book":"Ugubutulu","chapter":"18","verse":"10","text":"Wankugoloka kwa kutali toziya ya kutila ntabiku yakuwi na kulonga, “Shodi! Shodi kwa gwenga lushi lukulu, gwee Babiloni, lushi lwalumanika na lwaluwera na makakala! Kwa shipindi sha saa yimu azabu yaku yankwiza.”"},{"book":"Ugubutulu","chapter":"18","verse":"11","text":"Watenda byashala wa pasipanu hawalili na kwinginika, toziya kwahera muntu yakahemera kayi vintu vyawu,"},{"book":"Ugubutulu","chapter":"18","verse":"12","text":"kwahera kayi gwa kuhemera zahabu yawu na mpiya na vintu vya kunyawa kwa mabuwi vya beyi nkulu na lulu na shitani na nguwu ya langi ya zambalawu na zya halili na nguwu nsheri na vyombu vyoseri vya kila ntambu ya mitera ya gweka na vyombu vyoseri vyavinyawitwi kwa magoli ga ndembu na vintu vyoseri vya mitera ya beyi nkulu na vya shaba na shuma na ng'ereng'eta,"},{"book":"Ugubutulu","chapter":"18","verse":"13","text":"mdalasini na viwungu na ubani na manimani na divayi na lipaki na ubumu uherepa wa nganu na nganu na ng'ombi na kondolu na falasi na mbutuka zya kukwega na wamanda wawu na ata makaliru ga wantu."},{"book":"Ugubutulu","chapter":"18","verse":"14","text":"Vintu vyoseri vyagufira guweri navi vyagamira, “Vintu vyoseri vya beyi ngulu na vya kulitumbira hapeni guviwoni kayi!”"},{"book":"Ugubutulu","chapter":"18","verse":"15","text":"Watenda byashala yawapatiti ulunda kulawirana na lushi alu, hawagoloki kutali toziya ya lyoga lya ntabika yakuwi. Womberi hawalili na kwinginika,"},{"book":"Ugubutulu","chapter":"18","verse":"16","text":"pawalonga, “Shodi! Shodi kwa lushi alu lukulu. Guvala nguwu zyazinyawitwi kwa shitani na zya zambalawu na nsheri na Kuliheripiziya kwa zahabu na vintu vyoseri vya kunyawa kwa mabuwi ga beyi nkulu na lulu!"},{"book":"Ugubutulu","chapter":"18","verse":"17","text":"Kwa saa yimu hera ulunda waku uwagamira!” Shakapanu walongoziya woseri wa mitumbwi na yawagenda mwanja gwawu na wanamashi na woseri yawatenda byashala kwa njira ya bahali na wagolokiti kwa kutali,"},{"book":"Ugubutulu","chapter":"18","verse":"18","text":"na pawawoniti lyosi lya motu gulii gwagumlunguziyiti mdala ulii, womberi waliliti kwa kubota, “Hakwenilawiri lushi gambira lushi alu lukulu!”"},{"book":"Ugubutulu","chapter":"18","verse":"19","text":"Wagalagata lidika pamituwi yawu pawalira kwa kubota na kudaya pawalonga, “Shodi! Shodi kwa gwenga lushi lukulu! Ndo lushi lweni woseri yawawera na mitumbwi mubahali walunditi kulawirana na ulunda wakuwi, mulisaa limu hera ulunda wakuwi uwuka!”"},{"book":"Ugubutulu","chapter":"18","verse":"20","text":"Mnemeleri kumpindi toziya ya uharibisiwu wakuwi. Mnemeleri wantu wa Mlungu, wantumintumi na wambuyi wa Mlungu! Mlungu kamwazibu toziya ya vitwatira vyakawatenderiti mwenga!"},{"book":"Ugubutulu","chapter":"18","verse":"21","text":"Shakapanu ntumintumi gwa kumpindi yumu, yakawera na makakala kalinyasuliti libuwi likulu lyalilifana na lwala, kalyasiti mubahali pakalonga, “Ntambu ira ayi Babiloni lushi lukulu halibomolwi na kwagamira nakamu."},{"book":"Ugubutulu","chapter":"18","verse":"22","text":"Mliru gwa vinubi gwa msambu, mliru gwa wagomba luperembi na wagomba talumbeta hapeni ipikaniriki kayi mngati mwaku. Kwahera fundi gwa ntambu yoseri ilii yakiza kuwoneka kayi mngati mwaku na mliru gwa lwala hapeni lupikiniki kayi mngati mwaku."},{"book":"Ugubutulu","chapter":"18","verse":"23","text":"Ulangala gwa shikoloboyi hapeni gwoneki kayi mngati mwaku, nemeleru ya ndowa hapeni ipikiniki kayi mngati mwaku. Watenda byashala waku yawaweriti wakulu pasipanu na kwa uhawi waku maisi goseri guwapotoziyiti!”"},{"book":"Ugubutulu","chapter":"18","verse":"24","text":"Lushi lulii lwazibiwitwi toziya ya likosa lya kwita mwazi gwa wambuyi wa Mlungu na wantu woseri wa Mlungu yawalikitulitwi pasipanu."}]}