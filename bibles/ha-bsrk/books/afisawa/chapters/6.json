{"data":[{"book":"Afisawa","chapter":"6","verse":"1","text":"Ku ’ya’ya, ku yi biyayya ga iyayenku, gama ku na Ubangiji, abin da ya dace ku yi ke nan."},{"book":"Afisawa","chapter":"6","verse":"2","text":"Doka ta farko wadda aka haɗa da alkawari ita ce, “Ka girmama mahaifinka da mahaifiyarka,"},{"book":"Afisawa","chapter":"6","verse":"3","text":"don ka zauna lafiya, ka kuma yi tsawon rai a duniya.”6.3 M Sh 5.16"},{"book":"Afisawa","chapter":"6","verse":"4","text":"Ku kuma iyaye, kada ku tsokane ’ya’yanku. Ku yi musu reno mai kyau. Ku koyar da su, ku kuma gargaɗe su game da Ubangiji."},{"book":"Afisawa","chapter":"6","verse":"5","text":"Ku bayi, ku yi biyayya ga iyayengijinku na duniya. Ku nuna musu halin bangirma, kuna kuma yin musu biyayya cikin dukan abu, da zuciya ɗaya kamar ga Kiristi kuke yi."},{"book":"Afisawa","chapter":"6","verse":"6","text":"Ku yi aiki sosai, ba don kawai ku gamshe su sa’ad da suke kallonku ba. Da yake ku bayin Kiristi ne, ku aikata nufin Allah da dukan zuciyarku."},{"book":"Afisawa","chapter":"6","verse":"7","text":"Ku yi aikinku da kyakkyawar niyya, sai ka ce ga Ubangiji kuke yi, ba mutane ba."},{"book":"Afisawa","chapter":"6","verse":"8","text":"Gama kun san cewa Ubangiji zai ba da lada ga kowa gwargwadon kowane aiki nagarin da ya yi, ko shi bawa ne, ko ’yantacce."},{"book":"Afisawa","chapter":"6","verse":"9","text":"Ku kuma masu bayi, dole ku bi da bayinku da kyau. Ku daina ba su tsoro. Ku tuna, ku da su, Maigida ɗaya kuke da shi a sama, kuma ba ya nuna bambanci."},{"book":"Afisawa","chapter":"6","verse":"10","text":"A ƙarshe, bari ƙarfin ikon Ubangiji yă ba ku ƙarfi."},{"book":"Afisawa","chapter":"6","verse":"11","text":"Ku yafa dukan kayan yaƙin da Allah yake bayarwa, don ku iya kāre kanku daga dabarun Shaiɗan."},{"book":"Afisawa","chapter":"6","verse":"12","text":"Gama ba da mutane da suke nama da jini ne muke yaƙi ba. Muna yaƙi ne da ikoki, da hukumomi, da masu mulkin duhu, da kuma a ikokin da suke cikin a sararin sama."},{"book":"Afisawa","chapter":"6","verse":"13","text":"Saboda haka sai ku yafa dukan kayan yaƙi na Allah, domin sa’ad da ranar mugun nan ta zo, ku iya yin tsayin daka, bayan kuma kuka gama kome, ku dāge."},{"book":"Afisawa","chapter":"6","verse":"14","text":"Saboda haka fa ku dāge, ku sa gaskiya tă zama ɗamararku, adalci yă zama sulkenku,"},{"book":"Afisawa","chapter":"6","verse":"15","text":"shirin kai bisharar salama yă zama kamar takalmi a ƙafafunku."},{"book":"Afisawa","chapter":"6","verse":"16","text":"Ban da waɗannan kuma, ku ɗauki garkuwar bangaskiya, wadda za ku iya kashe dukan kibiyoyin wutar Mugun nan da ita."},{"book":"Afisawa","chapter":"6","verse":"17","text":"Ku kuma ɗauki hular kwano na ceto, da takobin Ruhu, wato, Maganar Allah."},{"book":"Afisawa","chapter":"6","verse":"18","text":"A koyaushe ku kasance kuna addu’a da roƙo ta wurin ikon Ruhu ba fasawa. A kan wannan manufa ku zauna a faɗake da matuƙar naci, kuna yin wa dukan mutanen Ubangiji addu’a."},{"book":"Afisawa","chapter":"6","verse":"19","text":"Ku kuma yi addu’a domina, don duk sa’ad da na buɗe bakina, in sami kalmomi babu tsoro, don in sanar da asirin bishara,"},{"book":"Afisawa","chapter":"6","verse":"20","text":"wadda nake jakadanta cikin sarƙoƙi. Ku yi addu’a don in iya yin shelarta babu tsoro, yadda ya kamata in yi."},{"book":"Afisawa","chapter":"6","verse":"21","text":"Tikikus, ƙaunataccen ɗan’uwa da kuma amintaccen bawa cikin Ubangiji, zai faɗa muku kome, domin ku ma ku san yadda nake, da kuma abin da nake yi."},{"book":"Afisawa","chapter":"6","verse":"22","text":"Na aike shi gare ku musamman don wannan, domin ku san yadda muke, yă kuma ƙarfafa ku."},{"book":"Afisawa","chapter":"6","verse":"23","text":"’Yan’uwa, salama tare da ƙauna da kuma bangaskiya daga Allah Uba da Ubangiji Yesu Kiristi su kasance tare da ku."},{"book":"Afisawa","chapter":"6","verse":"24","text":"Alheri yă tabbata ga dukan masu ƙaunar Ubangiji Yesu Kiristi da ƙauna marar ƙarewa."}]}