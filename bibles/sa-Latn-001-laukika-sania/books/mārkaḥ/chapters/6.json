{"data":[{"book":"mārkaḥ","chapter":"6","verse":"1","text":"anantaraṁ sa tatsthānāt prasthāya svapradeśamāgataḥ śiṣyāśca tatpaścād gatāḥ|"},{"book":"mārkaḥ","chapter":"6","verse":"2","text":"atha viśrāmavāre sati sa bhajanagṛhe upadeṣṭumārabdhavān tato'neke lokāstatkathāṁ śrutvā vismitya jagaduḥ, asya manujasya īdṛśī āścaryyakriyā kasmāj jātā? tathā svakarābhyām itthamadbhutaṁ karmma karttāुm etasmai kathaṁ jñānaṁ dattam?"},{"book":"mārkaḥ","chapter":"6","verse":"3","text":"kimayaṁ mariyamaḥ putrastajñā no? kimayaṁ yākūb-yosi-yihudā-śimonāṁ bhrātā no? asya bhaginyaḥ kimihāsmābhiḥ saha no? itthaṁ te tadarthe pratyūhaṁ gatāḥ|"},{"book":"mārkaḥ","chapter":"6","verse":"4","text":"tadā yīśustebhyo'kathayat svadeśaṁ svakuṭumbān svaparijanāṁśca vinā kutrāpi bhaviṣyadvādī asatkṛto na bhavati|"},{"book":"mārkaḥ","chapter":"6","verse":"5","text":"aparañca teṣāmapratyayāt sa vismitaḥ kiyatāṁ rogiṇāṁ vapuḥṣu hastam arpayitvā kevalaṁ teṣāmārogyakaraṇād anyat kimapi citrakāryyaṁ karttāṁ na śaktaḥ|"},{"book":"mārkaḥ","chapter":"6","verse":"6","text":"atha sa caturdikstha grāmān bhramitvā upadiṣṭavān"},{"book":"mārkaḥ","chapter":"6","verse":"7","text":"dvādaśaśiṣyān āhūya amedhyabhūtān vaśīkarttāṁ śaktiṁ dattvā teṣāṁ dvau dvau jano preṣitavān|"},{"book":"mārkaḥ","chapter":"6","verse":"8","text":"punarityādiśad yūyam ekaikāṁ yaṣṭiṁ vinā vastrasaṁpuṭaḥ pūpaḥ kaṭibandhe tāmrakhaṇḍañca eṣāṁ kimapi mā grahlīta,"},{"book":"mārkaḥ","chapter":"6","verse":"9","text":"mārgayātrāyai pādeṣūpānahau dattvā dve uttarīye mā paridhadvvaṁ|"},{"book":"mārkaḥ","chapter":"6","verse":"10","text":"aparamapyuktaṁ tena yūyaṁ yasyāṁ puryyāṁ yasya niveśanaṁ pravekṣyatha tāṁ purīṁ yāvanna tyakṣyatha tāvat tanniveśane sthāsyatha|"},{"book":"mārkaḥ","chapter":"6","verse":"11","text":"tatra yadi kepi yuṣmākamātithyaṁ na vidadhati yuṣmākaṁ kathāśca na śṛṇvanti tarhi tatsthānāt prasthānasamaye teṣāṁ viruddhaṁ sākṣyaṁ dātuṁ svapādānāsphālya rajaḥ sampātayata; ahaṁ yuṣmān yathārthaṁ vacmi vicāradine tannagarasyāvasthātaḥ sidomāmorayo rnagarayoravasthā sahyatarā bhaviṣyati|"},{"book":"mārkaḥ","chapter":"6","verse":"12","text":"atha te gatvā lokānāṁ manaḥparāvarttanīḥ kathā pracāritavantaḥ|"},{"book":"mārkaḥ","chapter":"6","verse":"13","text":"evamanekān bhūtāṁśca tyājitavantastathā tailena marddayitvā bahūn janānarogānakārṣuḥ|"},{"book":"mārkaḥ","chapter":"6","verse":"14","text":"itthaṁ tasya sukhyātiścaturdiśo vyāptā tadā herod rājā tanniśamya kathitavān, yohan majjakaḥ śmaśānād utthita atohetostena sarvvā etā adbhutakriyāḥ prakāśante|"},{"book":"mārkaḥ","chapter":"6","verse":"15","text":"anye'kathayan ayam eliyaḥ, kepi kathitavanta eṣa bhaviṣyadvādī yadvā bhaviṣyadvādināṁ sadṛśa ekoyam|"},{"book":"mārkaḥ","chapter":"6","verse":"16","text":"kintu herod ityākarṇya bhāṣitavān yasyāhaṁ śiraśchinnavān sa eva yohanayaṁ sa śmaśānādudatiṣṭhat|"},{"book":"mārkaḥ","chapter":"6","verse":"17","text":"pūrvvaṁ svabhrātuḥ philipasya patnyā udvāhaṁ kṛtavantaṁ herodaṁ yohanavādīt svabhātṛvadhū rna vivāhyā|"},{"book":"mārkaḥ","chapter":"6","verse":"18","text":"ataḥ kāraṇāt herod lokaṁ prahitya yohanaṁ dhṛtvā bandhanālaye baddhavān|"},{"book":"mārkaḥ","chapter":"6","verse":"19","text":"herodiyā tasmai yohane prakupya taṁ hantum aicchat kintu na śaktā,"},{"book":"mārkaḥ","chapter":"6","verse":"20","text":"yasmād herod taṁ dhārmmikaṁ satpuruṣañca jñātvā sammanya rakṣitavān; tatkathāṁ śrutvā tadanusāreṇa bahūni karmmāṇi kṛtavān hṛṣṭamanāstadupadeśaṁ śrutavāṁśca|"},{"book":"mārkaḥ","chapter":"6","verse":"21","text":"kintu herod yadā svajanmadine pradhānalokebhyaḥ senānībhyaśca gālīlpradeśīyaśreṣṭhalokebhyaśca rātrau bhojyamekaṁ kṛtavān"},{"book":"mārkaḥ","chapter":"6","verse":"22","text":"tasmin śubhadine herodiyāyāḥ kanyā sametya teṣāṁ samakṣaṁ saṁnṛtya herodastena sahopaviṣṭānāñca toṣamajījanat tatā nṛpaḥ kanyāmāha sma matto yad yācase tadeva tubhyaṁ dāsye|"},{"book":"mārkaḥ","chapter":"6","verse":"23","text":"śapathaṁ kṛtvākathayat ced rājyārddhamapi yācase tadapi tubhyaṁ dāsye|"},{"book":"mārkaḥ","chapter":"6","verse":"24","text":"tataḥ sā bahi rgatvā svamātaraṁ papraccha kimahaṁ yāciṣye? tadā sākathayat yohano majjakasya śiraḥ|"},{"book":"mārkaḥ","chapter":"6","verse":"25","text":"atha tūrṇaṁ bhūpasamīpam etya yācamānāvadat kṣaṇesmin yohano majjakasya śiraḥ pātre nidhāya dehi, etad yāce'haṁ|"},{"book":"mārkaḥ","chapter":"6","verse":"26","text":"tasmāt bhūpo'tiduḥkhitaḥ, tathāpi svaśapathasya sahabhojināñcānurodhāt tadanaṅgīkarttuṁ na śaktaḥ|"},{"book":"mārkaḥ","chapter":"6","verse":"27","text":"tatkṣaṇaṁ rājā ghātakaṁ preṣya tasya śira ānetumādiṣṭavān|"},{"book":"mārkaḥ","chapter":"6","verse":"28","text":"tataḥ sa kārāgāraṁ gatvā tacchiraśchitvā pātre nidhāyānīya tasyai kanyāyai dattavān kanyā ca svamātre dadau|"},{"book":"mārkaḥ","chapter":"6","verse":"29","text":"ananataraṁ yohanaḥ śiṣyāstadvārttāṁ prāpyāgatya tasya kuṇapaṁ śmaśāne'sthāpayan|"},{"book":"mārkaḥ","chapter":"6","verse":"30","text":"atha preṣitā yīśoḥ sannidhau militā yad yac cakruḥ śikṣayāmāsuśca tatsarvvavārttāstasmai kathitavantaḥ|"},{"book":"mārkaḥ","chapter":"6","verse":"31","text":"sa tānuvāca yūyaṁ vijanasthānaṁ gatvā viśrāmyata yatastatsannidhau bahulokānāṁ samāgamāt te bhoktuṁ nāvakāśaṁ prāptāḥ|"},{"book":"mārkaḥ","chapter":"6","verse":"32","text":"tataste nāvā vijanasthānaṁ guptaṁ gagmuḥ|"},{"book":"mārkaḥ","chapter":"6","verse":"33","text":"tato lokanivahasteṣāṁ sthānāntarayānaṁ dadarśa, aneke taṁ paricitya nānāpurebhyaḥ padairvrajitvā javena taiṣāmagre yīśoḥ samīpa upatasthuḥ|"},{"book":"mārkaḥ","chapter":"6","verse":"34","text":"tadā yīśu rnāvo bahirgatya lokāraṇyānīṁ dṛṣṭvā teṣu karuṇāṁ kṛtavān yataste'rakṣakameṣā ivāsan tadā sa tāna nānāprasaṅgān upadiṣṭavān|"},{"book":"mārkaḥ","chapter":"6","verse":"35","text":"atha divānte sati śiṣyā etya yīśumūcire, idaṁ vijanasthānaṁ dinañcāvasannaṁ|"},{"book":"mārkaḥ","chapter":"6","verse":"36","text":"lokānāṁ kimapi khādyaṁ nāsti, ataścaturdikṣu grāmān gantuṁ bhojyadravyāṇi kretuñca bhavān tān visṛjatu|"},{"book":"mārkaḥ","chapter":"6","verse":"37","text":"tadā sa tānuvāca yūyameva tān bhojayata; tataste jagadu rvayaṁ gatvā dviśatasaṁkhyakai rmudrāpādaiḥ pūpān krītvā kiṁ tān bhojayiṣyāmaḥ?"},{"book":"mārkaḥ","chapter":"6","verse":"38","text":"tadā sa tān pṛṣṭhavān yuṣmākaṁ sannidhau kati pūpā āsate? gatvā paśyata; tataste dṛṣṭvā tamavadan pañca pūpā dvau matsyau ca santi|"},{"book":"mārkaḥ","chapter":"6","verse":"39","text":"tadā sa lokān śaspopari paṁktibhirupaveśayitum ādiṣṭavān,"},{"book":"mārkaḥ","chapter":"6","verse":"40","text":"tataste śataṁ śataṁ janāḥ pañcāśat pañcāśajjanāśca paṁktibhi rbhuvi samupaviviśuḥ|"},{"book":"mārkaḥ","chapter":"6","verse":"41","text":"atha sa tān pañcapūpān matsyadvayañca dhṛtvā svargaṁ paśyan īśvaraguṇān anvakīrttayat tān pūpān bhaṁktvā lokebhyaḥ pariveṣayituṁ śiṣyebhyo dattavān dvā matsyau ca vibhajya sarvvebhyo dattavān|"},{"book":"mārkaḥ","chapter":"6","verse":"42","text":"tataḥ sarvve bhuktvātṛpyan|"},{"book":"mārkaḥ","chapter":"6","verse":"43","text":"anantaraṁ śiṣyā avaśiṣṭaiḥ pūpai rmatsyaiśca pūrṇān dvadaśa ḍallakān jagṛhuḥ|"},{"book":"mārkaḥ","chapter":"6","verse":"44","text":"te bhoktāraḥ prāyaḥ pañca sahasrāṇi puruṣā āsan|"},{"book":"mārkaḥ","chapter":"6","verse":"45","text":"atha sa lokān visṛjanneva nāvamāroḍhuṁ svasmādagre pāre baitsaidāpuraṁ yātuñca śṣyiाn vāḍhamādiṣṭavān|"},{"book":"mārkaḥ","chapter":"6","verse":"46","text":"tadā sa sarvvān visṛjya prārthayituṁ parvvataṁ gataḥ|"},{"book":"mārkaḥ","chapter":"6","verse":"47","text":"tataḥ sandhyāyāṁ satyāṁ nauḥ sindhumadhya upasthitā kintu sa ekākī sthale sthitaḥ|"},{"book":"mārkaḥ","chapter":"6","verse":"48","text":"atha sammukhavātavahanāt śiṣyā nāvaṁ vāhayitvā pariśrāntā iti jñātvā sa niśācaturthayāme sindhūpari padbhyāṁ vrajan teṣāṁ samīpametya teṣāmagre yātum udyataḥ|"},{"book":"mārkaḥ","chapter":"6","verse":"49","text":"kintu śiṣyāḥ sindhūpari taṁ vrajantaṁ dṛṣṭvā bhūtamanumāya ruruvuḥ,"},{"book":"mārkaḥ","chapter":"6","verse":"50","text":"yataḥ sarvve taṁ dṛṣṭvā vyākulitāḥ| ataeva yīśustatkṣaṇaṁ taiḥ sahālapya kathitavān, susthirā bhūta, ayamahaṁ mā bhaiṣṭa|"},{"book":"mārkaḥ","chapter":"6","verse":"51","text":"atha naukāmāruhya tasmin teṣāṁ sannidhiṁ gate vāto nivṛttaḥ; tasmātte manaḥsu vismitā āścaryyaṁ menire|"},{"book":"mārkaḥ","chapter":"6","verse":"52","text":"yataste manasāṁ kāṭhinyāt tat pūpīyam āścaryyaṁ karmma na viviktavantaḥ|"},{"book":"mārkaḥ","chapter":"6","verse":"53","text":"atha te pāraṁ gatvā gineṣaratpradeśametya taṭa upasthitāḥ|"},{"book":"mārkaḥ","chapter":"6","verse":"54","text":"teṣu naukāto bahirgateṣu tatpradeśīyā lokāstaṁ paricitya"},{"book":"mārkaḥ","chapter":"6","verse":"55","text":"caturdikṣu dhāvanto yatra yatra rogiṇo narā āsan tān sarvvāna khaṭvopari nidhāya yatra kutracit tadvārttāṁ prāpuḥ tat sthānam ānetum ārebhire|"},{"book":"mārkaḥ","chapter":"6","verse":"56","text":"tathā yatra yatra grāme yatra yatra pure yatra yatra pallyāñca tena praveśaḥ kṛtastadvartmamadhye lokāḥ pīḍitān sthāpayitvā tasya celagranthimātraṁ spraṣṭum teṣāmarthe tadanujñāṁ prārthayantaḥ yāvanto lokāḥ paspṛśustāvanta eva gadānmuktāḥ|"}]}