{"data":[{"book":"mathiH","chapter":"20","verse":"1","text":"svargarAjyam etAdRzA kenacid gRhasyena samaM, yo'tiprabhAte nijadrAkSAkSetre kRSakAn niyoktuM gatavAn|"},{"book":"mathiH","chapter":"20","verse":"2","text":"pazcAt taiH sAkaM dinaikabhRtiM mudrAcaturthAMzaM nirUpya tAn drAkSAkSetraM prerayAmAsa|"},{"book":"mathiH","chapter":"20","verse":"3","text":"anantaraM praharaikavelAyAM gatvA haTTe katipayAn niSkarmmakAn vilokya tAnavadat,"},{"book":"mathiH","chapter":"20","verse":"4","text":"yUyamapi mama drAkSAkSetraM yAta, yuSmabhyamahaM yogyabhRtiM dAsyAmi, tataste vavrajuH|"},{"book":"mathiH","chapter":"20","verse":"5","text":"punazca sa dvitIyatRtIyayoH praharayo rbahi rgatvA tathaiva kRtavAn|"},{"book":"mathiH","chapter":"20","verse":"6","text":"tato daNDadvayAvaziSTAyAM velAyAM bahi rgatvAparAn katipayajanAn niSkarmmakAn vilokya pRSTavAn, yUyaM kimartham atra sarvvaM dinaM niSkarmmANastiSThatha?"},{"book":"mathiH","chapter":"20","verse":"7","text":"te pratyavadan, asmAn na kopi karmamaNi niyuMkte| tadAnIM sa kathitavAn, yUyamapi mama drAkSAkSetraM yAta, tena yogyAM bhRtiM lapsyatha|"},{"book":"mathiH","chapter":"20","verse":"8","text":"tadanantaraM sandhyAyAM satyAM saeva drAkSAkSetrapatiradhyakSaM gadivAn, kRSakAn AhUya zeSajanamArabhya prathamaM yAvat tebhyo bhRtiM dehi|"},{"book":"mathiH","chapter":"20","verse":"9","text":"tena ye daNDadvayAvasthite samAyAtAsteSAm ekaiko jano mudrAcaturthAMzaM prApnot|"},{"book":"mathiH","chapter":"20","verse":"10","text":"tadAnIM prathamaniyuktA janA AgatyAnumitavanto vayamadhikaM prapsyAmaH, kintu tairapi mudrAcaturthAMzo'lAbhi|"},{"book":"mathiH","chapter":"20","verse":"11","text":"tataste taM gRhItvA tena kSetrapatinA sAkaM vAgyuddhaM kurvvantaH kathayAmAsuH,"},{"book":"mathiH","chapter":"20","verse":"12","text":"vayaM kRtsnaM dinaM tApaklezau soDhavantaH, kintu pazcAtAyA se janA daNDadvayamAtraM parizrAntavantaste'smAbhiH samAnAMzAH kRtAH|"},{"book":"mathiH","chapter":"20","verse":"13","text":"tataH sa teSAmekaM pratyuvAca, he vatsa, mayA tvAM prati kopyanyAyo na kRtaH kiM tvayA matsamakSaM mudrAcaturthAMzo nAGgIkRtaH?"},{"book":"mathiH","chapter":"20","verse":"14","text":"tasmAt tava yat prApyaM tadAdAya yAhi, tubhyaM yati, pazcAtIyaniyuktalokAyApi tati dAtumicchAmi|"},{"book":"mathiH","chapter":"20","verse":"15","text":"svecchayA nijadravyavyavaharaNaM kiM mayA na karttavyaM? mama dAtRtvAt tvayA kim IrSyAdRSTiH kriyate?"},{"book":"mathiH","chapter":"20","verse":"16","text":"ittham agrIyalokAH pazcatIyA bhaviSyanti, pazcAtIyajanAzcagrIyA bhaviSyanti, ahUtA bahavaH kintvalpe manobhilaSitAH|"},{"book":"mathiH","chapter":"20","verse":"17","text":"tadanantaraM yIzu ryirUzAlamnagaraM gacchan mArgamadhye ziSyAn ekAnte vabhASe,"},{"book":"mathiH","chapter":"20","verse":"18","text":"pazya vayaM yirUzAlamnagaraM yAmaH, tatra pradhAnayAjakAdhyApakAnAM kareSu manuSyaputraH samarpiSyate;"},{"book":"mathiH","chapter":"20","verse":"19","text":"te ca taM hantumAjJApya tiraskRtya vetreNa praharttuM kruze dhAtayituJcAnyadezIyAnAM kareSu samarpayiSyanti, kintu sa tRtIyadivase zmazAnAd utthApiSyate|"},{"book":"mathiH","chapter":"20","verse":"20","text":"tadAnIM sivadIyasya nArI svaputrAvAdAya yIzoH samIpam etya praNamya kaJcanAnugrahaM taM yayAce|"},{"book":"mathiH","chapter":"20","verse":"21","text":"tadA yIzustAM proktavAn, tvaM kiM yAcase? tataH sA babhASe, bhavato rAjatve mamAnayoH sutayorekaM bhavaddakSiNapArzve dvitIyaM vAmapArzva upaveSTum AjJApayatu|"},{"book":"mathiH","chapter":"20","verse":"22","text":"yIzuH pratyuvAca, yuvAbhyAM yad yAcyate, tanna budhyate, ahaM yena kaMsena pAsyAmi yuvAbhyAM kiM tena pAtuM zakyate? ahaJca yena majjenena majjiSye, yuvAbhyAM kiM tena majjayituM zakyate? te jagaduH zakyate|"},{"book":"mathiH","chapter":"20","verse":"23","text":"tadA sa uktavAn, yuvAM mama kaMsenAvazyaM pAsyathaH, mama majjanena ca yuvAmapi majjiSyethe, kintu yeSAM kRte mattAtena nirUpitam idaM tAn vihAyAnyaM kamapi maddakSiNapArzve vAmapArzve ca samupavezayituM mamAdhikAro nAsti|"},{"book":"mathiH","chapter":"20","verse":"24","text":"etAM kathAM zrutvAnye dazaziSyAstau bhrAtarau prati cukupuH|"},{"book":"mathiH","chapter":"20","verse":"25","text":"kintu yIzuH svasamIpaM tAnAhUya jagAda, anyadezIyalokAnAM narapatayastAn adhikurvvanti, ye tu mahAntaste tAn zAsati, iti yUyaM jAnItha|"},{"book":"mathiH","chapter":"20","verse":"26","text":"kintu yuSmAkaM madhye na tathA bhavet, yuSmAkaM yaH kazcit mahAn bubhUSati, sa yuSmAn seveta;"},{"book":"mathiH","chapter":"20","verse":"27","text":"yazca yuSmAkaM madhye mukhyo bubhUSati, sa yuSmAkaM dAso bhavet|"},{"book":"mathiH","chapter":"20","verse":"28","text":"itthaM manujaputraH sevyo bhavituM nahi, kintu sevituM bahUnAM paritrANamUlyArthaM svaprANAn dAtuJcAgataH|"},{"book":"mathiH","chapter":"20","verse":"29","text":"anantaraM yirIhonagarAt teSAM bahirgamanasamaye tasya pazcAd bahavo lokA vavrajuH|"},{"book":"mathiH","chapter":"20","verse":"30","text":"aparaM vartmapArzva upavizantau dvAvandhau tena mArgeNa yIzo rgamanaM nizamya proccaiH kathayAmAsatuH, he prabho dAyUdaH santAna, Avayo rdayAM vidhehi|"},{"book":"mathiH","chapter":"20","verse":"31","text":"tato lokAH sarvve tuSNImbhavatamityuktvA tau tarjayAmAsuH; tathApi tau punaruccaiH kathayAmAsatuH he prabho dAyUdaH santAna, AvAM dayasva|"},{"book":"mathiH","chapter":"20","verse":"32","text":"tadAnIM yIzuH sthagitaH san tAvAhUya bhASitavAn, yuvayoH kRte mayA kiM karttarvyaM? yuvAM kiM kAmayethe?"},{"book":"mathiH","chapter":"20","verse":"33","text":"tadA tAvuktavantau, prabho netrANi nau prasannAni bhaveyuH|"},{"book":"mathiH","chapter":"20","verse":"34","text":"tadAnIM yIzustau prati pramannaH san tayo rnetrANi pasparza, tenaiva tau suvIkSAJcakrAte tatpazcAt jagmutuzca|"}]}