{"data":[{"book":"Jeremjáš","chapter":"33","verse":"1","text":"Potom stalo se slovo Hospodinovo k Jeremiášovi po druhé, když ještě zavřín byl v síni stráže, řkoucí:"},{"book":"Jeremjáš","chapter":"33","verse":"2","text":"Takto praví Hospodin, kterýž učiní to, Hospodin, kterýž sformuje to, potvrdí toho, Hospodin jméno jeho:"},{"book":"Jeremjáš","chapter":"33","verse":"3","text":"Volej ke mně, a ohlásímť se, a oznámímť věci veliké a tajné, o nichž nevíš."},{"book":"Jeremjáš","chapter":"33","verse":"4","text":"Nebo takto praví Hospodin, Bůh Izraelský, o domích města tohoto, a o domích králů Judských, kteříž zkaženi býti mají berany válečnými a mečem:"},{"book":"Jeremjáš","chapter":"33","verse":"5","text":"Potáhnouť k boji proti Kaldejským, ale aby naplnili tyto domy mrtvými těly lidskými, kteréž zbiji v hněvě svém a v prchlivosti své, pro jejichž všelikou nešlechetnost skryl jsem tvář svou od města tohoto."},{"book":"Jeremjáš","chapter":"33","verse":"6","text":"Aj, já zopravuji je a vzdělám, a uzdravím obyvatele, a zjevím jim hojnost pokoje, a to stálého."},{"book":"Jeremjáš","chapter":"33","verse":"7","text":"Nebo přivedu zase zajaté Judské a zajaté Izraelské, a vzdělám je jako prvé,"},{"book":"Jeremjáš","chapter":"33","verse":"8","text":"A očistím je od všeliké nepravosti jejich, kterouž hřešili proti mně, a odpustím všecky nepravosti jejich, kterýmiž hřešili proti mně, a jimiž zpronevěřovali se mně."},{"book":"Jeremjáš","chapter":"33","verse":"9","text":"A toť mi bude k jménu, k radosti, k chvále, a k zvelebení mezi všemi národy země, kteříž uslyší o všem tom dobrém, kteréž já jim učiním, a děsíce se, třásti se budou nade vším tím dobrým a nade vším pokojem tím, kterýž já jim způsobím."},{"book":"Jeremjáš","chapter":"33","verse":"10","text":"Takto praví Hospodin: Na tomto místě, o kterémž vy říkáte: Popléněno jest, tak že není ani člověka ani žádného hovada v městech Judských a na ulicích Jeruzalémských zpustlých, tak že není žádného člověka, ani žádného obyvatele, ani žádného hovada,"},{"book":"Jeremjáš","chapter":"33","verse":"11","text":"Ještěť bude slýchán hlas radosti a hlas veselé, hlas ženicha a hlas nevěsty, hlas řkoucích: Oslavujte Hospodina zástupů, nebo dobrý jest Hospodin, nebo na věky milosrdenství jeho, a obětujících díkčinění v domě Hospodinově, když zase přivedu zajaté země této jako na počátku, praví Hospodin."},{"book":"Jeremjáš","chapter":"33","verse":"12","text":"Takto praví Hospodin zástupů: Na místě tomto popléněném, tak že není žádného člověka ani hovada, i ve všech městech jeho bude ještě obydlé pastýřů, kdež by chovali stáda."},{"book":"Jeremjáš","chapter":"33","verse":"13","text":"V městech při horách, v městech na rovinách a v městech v straně polední, tolikéž v zemi Beniaminově a vůkol Jeruzaléma, i v městech Judských, ještě procházívati budou stáda skrze ruce počítajícího, praví Hospodin."},{"book":"Jeremjáš","chapter":"33","verse":"14","text":"Aj, dnové jdou, dí Hospodin, v nichž vykonám slovo to výborné, kteréž jsem mluvil o domu Izraelovu a o domu Judovu."},{"book":"Jeremjáš","chapter":"33","verse":"15","text":"V těch dnech a za času toho způsobím to, aby zrostl Davidovi výstřelek spravedlivý, kterýž konati bude soud a spravedlnost na zemi."},{"book":"Jeremjáš","chapter":"33","verse":"16","text":"V těch dnech spasen bude Juda, a Jeruzalém bydliti bude bezpečně, a toť jest, což jemu přivolá Hospodin, spravedlnost naše."},{"book":"Jeremjáš","chapter":"33","verse":"17","text":"Nebo takto praví Hospodin: Nebudeť vypléněn muž z rodu Davidova, ješto by neseděl na stolici domu Judského."},{"book":"Jeremjáš","chapter":"33","verse":"18","text":"Z kněží také Levítských nebude vypléněn muž od tváři mé, ješto by neobětoval zápalu, a zapaloval suchou obět, a obětoval obět po všecky dny."},{"book":"Jeremjáš","chapter":"33","verse":"19","text":"Potom stalo se slovo Hospodinovo k Jeremiášovi, řkoucí:"},{"book":"Jeremjáš","chapter":"33","verse":"20","text":"Takto praví Hospodin: Jestliže budete moci zrušiti smlouvu mou se dnem, a smlouvu mou s nocí, aby nebývalo dne ani noci časem svým:"},{"book":"Jeremjáš","chapter":"33","verse":"21","text":"Takéť smlouva má zrušena bude s Davidem služebníkem mým, aby neměl syna, kterýž by kraloval na stolici jeho, a s Levítskými kněžími, aby nebyli služebníky mými."},{"book":"Jeremjáš","chapter":"33","verse":"22","text":"A jakož nemůže sečteno býti vojsko nebeské, ani změřen býti písek mořský, tak rozmnožím símě Davida služebníka svého, a Levítů mně přisluhujících."},{"book":"Jeremjáš","chapter":"33","verse":"23","text":"Opět stalo se slovo Hospodinovo k Jeremiášovi, řkoucí:"},{"book":"Jeremjáš","chapter":"33","verse":"24","text":"Což nesoudíš, co lid tento mluví, říkaje: Že dvojí čeled, kterouž byl vyvolil Hospodin, již ji zavrhl, a lidem mým že pohrdají, jako by nebyl více národem před oblíčejem jejich."},{"book":"Jeremjáš","chapter":"33","verse":"25","text":"Takto praví Hospodin: Nebude-liť smlouva má se dnem a nocí, a ustanovení nebes i země zdržáno,"},{"book":"Jeremjáš","chapter":"33","verse":"26","text":"Také símě Jákobovo a Davida služebníka svého zavrhu, abych nebral z semene jeho těch, kteříž by panovati měli nad semenem Abrahamovým, Izákovým a Jákobovým, když zase přivedu zajaté jejich, a smiluji se nad nimi."}]}