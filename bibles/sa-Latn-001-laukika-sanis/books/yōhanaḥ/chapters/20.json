{"data":[{"book":"yōhanaḥ","chapter":"20","verse":"1","text":"anantaraṁ saptāhasya prathamadinē 'tipratyūṣē 'ndhakārē tiṣṭhati magdalīnī mariyam tasya śmaśānasya nikaṭaṁ gatvā śmaśānasya mukhāt prastaramapasāritam apaśyat|"},{"book":"yōhanaḥ","chapter":"20","verse":"2","text":"paścād dhāvitvā śimōnpitarāya yīśōḥ priyatamaśiṣyāya cēdam akathayat, lōkāḥ śmaśānāt prabhuṁ nītvā kutrāsthāpayan tad vaktuṁ na śaknōmi|"},{"book":"yōhanaḥ","chapter":"20","verse":"3","text":"ataḥ pitaraḥ sōnyaśiṣyaśca barhi rbhutvā śmaśānasthānaṁ gantum ārabhētāṁ|"},{"book":"yōhanaḥ","chapter":"20","verse":"4","text":"ubhayōrdhāvatōḥ sōnyaśiṣyaḥ pitaraṁ paścāt tyaktvā pūrvvaṁ śmaśānasthāna upasthitavān|"},{"book":"yōhanaḥ","chapter":"20","verse":"5","text":"tadā prahvībhūya sthāpitavastrāṇi dr̥ṣṭavān kintu na prāviśat|"},{"book":"yōhanaḥ","chapter":"20","verse":"6","text":"aparaṁ śimōnpitara āgatya śmaśānasthānaṁ praviśya"},{"book":"yōhanaḥ","chapter":"20","verse":"7","text":"sthāpitavastrāṇi mastakasya vastrañca pr̥thak sthānāntarē sthāpitaṁ dr̥ṣṭavān|"},{"book":"yōhanaḥ","chapter":"20","verse":"8","text":"tataḥ śmaśānasthānaṁ pūrvvam āgatō yōnyaśiṣyaḥ sōpi praviśya tādr̥śaṁ dr̥ṣṭā vyaśvasīt|"},{"book":"yōhanaḥ","chapter":"20","verse":"9","text":"yataḥ śmaśānāt sa utthāpayitavya ētasya dharmmapustakavacanasya bhāvaṁ tē tadā vōddhuṁ nāśankuvan|"},{"book":"yōhanaḥ","chapter":"20","verse":"10","text":"anantaraṁ tau dvau śiṣyau svaṁ svaṁ gr̥haṁ parāvr̥tyāgacchatām|"},{"book":"yōhanaḥ","chapter":"20","verse":"11","text":"tataḥ paraṁ mariyam śmaśānadvārasya bahiḥ sthitvā rōditum ārabhata tatō rudatī prahvībhūya śmaśānaṁ vilōkya"},{"book":"yōhanaḥ","chapter":"20","verse":"12","text":"yīśōḥ śayanasthānasya śiraḥsthānē padatalē ca dvayō rdiśō dvau svargīyadūtāvupaviṣṭau samapaśyat|"},{"book":"yōhanaḥ","chapter":"20","verse":"13","text":"tau pr̥ṣṭavantau hē nāri kutō rōdiṣi? sāvadat lōkā mama prabhuṁ nītvā kutrāsthāpayan iti na jānāmi|"},{"book":"yōhanaḥ","chapter":"20","verse":"14","text":"ityuktvā mukhaṁ parāvr̥tya yīśuṁ daṇḍāyamānam apaśyat kintu sa yīśuriti sā jñātuṁ nāśaknōt|"},{"book":"yōhanaḥ","chapter":"20","verse":"15","text":"tadā yīśustām apr̥cchat hē nāri kutō rōdiṣi? kaṁ vā mr̥gayasē? tataḥ sā tam udyānasēvakaṁ jñātvā vyāharat, hē mahēccha tvaṁ yadītaḥ sthānāt taṁ nītavān tarhi kutrāsthāpayastad vada tatsthānāt tam ānayāmi|"},{"book":"yōhanaḥ","chapter":"20","verse":"16","text":"tadā yīśustām avadat hē mariyam| tataḥ sā parāvr̥tya pratyavadat hē rabbūnī arthāt hē gurō|"},{"book":"yōhanaḥ","chapter":"20","verse":"17","text":"tadā yīśuravadat māṁ mā dhara, idānīṁ pituḥ samīpē ūrddhvagamanaṁ na karōmi kintu yō mama yuṣmākañca pitā mama yuṣmākañcēśvarastasya nikaṭa ūrddhvagamanaṁ karttum udyatōsmi, imāṁ kathāṁ tvaṁ gatvā mama bhrātr̥gaṇaṁ jñāpaya|"},{"book":"yōhanaḥ","chapter":"20","verse":"18","text":"tatō magdalīnīmariyam tatkṣaṇād gatvā prabhustasyai darśanaṁ dattvā kathā ētā akathayad iti vārttāṁ śiṣyēbhyō'kathayat|"},{"book":"yōhanaḥ","chapter":"20","verse":"19","text":"tataḥ paraṁ saptāhasya prathamadinasya sandhyāsamayē śiṣyā ēkatra militvā yihūdīyēbhyō bhiyā dvāraruddham akurvvan, ētasmin kālē yīśustēṣāṁ madhyasthānē tiṣṭhan akathayad yuṣmākaṁ kalyāṇaṁ bhūyāt|"},{"book":"yōhanaḥ","chapter":"20","verse":"20","text":"ityuktvā nijahastaṁ kukṣiñca darśitavān, tataḥ śiṣyāḥ prabhuṁ dr̥ṣṭvā hr̥ṣṭā abhavan|"},{"book":"yōhanaḥ","chapter":"20","verse":"21","text":"yīśuḥ punaravadad yuṣmākaṁ kalyāṇaṁ bhūyāt pitā yathā māṁ praiṣayat tathāhamapi yuṣmān prēṣayāmi|"},{"book":"yōhanaḥ","chapter":"20","verse":"22","text":"ityuktvā sa tēṣāmupari dīrghapraśvāsaṁ dattvā kathitavān pavitram ātmānaṁ gr̥hlīta|"},{"book":"yōhanaḥ","chapter":"20","verse":"23","text":"yūyaṁ yēṣāṁ pāpāni mōcayiṣyatha tē mōcayiṣyantē yēṣāñca pāpāti na mōcayiṣyatha tē na mōcayiṣyantē|"},{"book":"yōhanaḥ","chapter":"20","verse":"24","text":"dvādaśamadhyē gaṇitō yamajō thōmānāmā śiṣyō yīśōrāgamanakālai taiḥ sārddhaṁ nāsīt|"},{"book":"yōhanaḥ","chapter":"20","verse":"25","text":"atō vayaṁ prabhūm apaśyāmēti vākyē'nyaśiṣyairuktē sōvadat, tasya hastayō rlauhakīlakānāṁ cihnaṁ na vilōkya taccihnam aṅgulyā na spr̥ṣṭvā tasya kukṣau hastaṁ nārōpya cāhaṁ na viśvasiṣyāmi|"},{"book":"yōhanaḥ","chapter":"20","verse":"26","text":"aparam aṣṭamē'hni gatē sati thōmāsahitaḥ śiṣyagaṇa ēkatra militvā dvāraṁ ruddhvābhyantara āsīt, ētarhi yīśustēṣāṁ madhyasthānē tiṣṭhan akathayat, yuṣmākaṁ kuśalaṁ bhūyāt|"},{"book":"yōhanaḥ","chapter":"20","verse":"27","text":"paścāt thāmai kathitavān tvam aṅgulīm atrārpayitvā mama karau paśya karaṁ prasāryya mama kukṣāvarpaya nāviśvasya|"},{"book":"yōhanaḥ","chapter":"20","verse":"28","text":"tadā thōmā avadat, hē mama prabhō hē madīśvara|"},{"book":"yōhanaḥ","chapter":"20","verse":"29","text":"yīśurakathayat, hē thōmā māṁ nirīkṣya viśvasiṣi yē na dr̥ṣṭvā viśvasanti taēva dhanyāḥ|"},{"book":"yōhanaḥ","chapter":"20","verse":"30","text":"ētadanyāni pustakē'smin alikhitāni bahūnyāścaryyakarmmāṇi yīśuḥ śiṣyāṇāṁ purastād akarōt|"},{"book":"yōhanaḥ","chapter":"20","verse":"31","text":"kintu yīśurīśvarasyābhiṣiktaḥ suta ēvēti yathā yūyaṁ viśvasitha viśvasya ca tasya nāmnā paramāyuḥ prāpnutha tadartham ētāni sarvvāṇyalikhyanta|"}]}