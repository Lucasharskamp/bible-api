{"data":[{"book":"Tim Jo-Lawi","chapter":"16","verse":"1","text":"Jehova Nyasaye nowuoyo gi Musa bangʼ tho yawuot Harun ariyo ka gibiro e nyim Jehova Nyasaye."},{"book":"Tim Jo-Lawi","chapter":"16","verse":"2","text":"Jehova Nyasaye nowacho ne Musa niya, “Nyis Harun owadu ni kik thor donjo e Kama Ler Moloyo manie nyim Sandug Muma miluongo ni kar ngʼwono, nono to enotho, nikech afwenyora gi e bor polo manie ewi raum."},{"book":"Tim Jo-Lawi","chapter":"16","verse":"3","text":"“Ma e kaka Harun nodonj e Kama Ler Moloyo: Enokaw nyarwath mar misango mar golo richo kod im mar misango miwangʼo pep."},{"book":"Tim Jo-Lawi","chapter":"16","verse":"4","text":"Nyaka orwak kandhone mopwodhi mar dolo miluongo ni tunik gi sati maiye, bangʼe to otwe okanda kendo otwe kilemba e wiye. Magi gin lep dolo; kuom mano nyaka olwokre kapod orwakogi."},{"book":"Tim Jo-Lawi","chapter":"16","verse":"5","text":"Koa kuom oganda jo-Israel nyaka okaw nywogi ariyo kaka misango mar golo richo kod im mar misango miwangʼo pep."},{"book":"Tim Jo-Lawi","chapter":"16","verse":"6","text":"“Harun nochiw rwath mondo otimgo misango mar golo richone owuon kopwodhorego kaachiel gi joode."},{"book":"Tim Jo-Lawi","chapter":"16","verse":"7","text":"Eka enokaw diek ariyo kendo ochiwgi e nyim Jehova Nyasaye e dho Hemb Romo."},{"book":"Tim Jo-Lawi","chapter":"16","verse":"8","text":"Harun nogo ombulu e kind diek ariyogo, kendo diel achiel biro bedo mar Jehova Nyasaye to machielo nobed mar bungu."},{"book":"Tim Jo-Lawi","chapter":"16","verse":"9","text":"Harun nokaw diel ma ombulu oyiero kaka mar Jehova Nyasaye, kendo otimgo misango mar golo richo."},{"book":"Tim Jo-Lawi","chapter":"16","verse":"10","text":"To diel ma ombulu oyiero kaka diend bungu nyaka kel kangima e nyim Jehova Nyasaye mondo ti godo kaka gir pwodhruok kiweye odhi e pap kaka diend bungu."},{"book":"Tim Jo-Lawi","chapter":"16","verse":"11","text":"“Harun nyaka chiw rwath mondo otimgo misango mar golo richone owuon kopwodhorego kaachiel gi joode, kendo noyangʼ rwadhno mondo obed kaka misango mar golo richone owuon."},{"book":"Tim Jo-Lawi","chapter":"16","verse":"12","text":"Enokaw tap mach moketie mach mogol e kendo mar misango manie nyim Jehova Nyasaye kaachiel gi ubani mangʼwe ngʼar madirom lwedo ariyo, kendo nokelgi kama ogengʼ gi pasia."},{"book":"Tim Jo-Lawi","chapter":"16","verse":"13","text":"Eka nool ubani mangʼwe ngʼarno e majno e nyim Jehova Nyasaye kendo ich ubanino oim raum mar Sandug Rapar mondo kik otho."},{"book":"Tim Jo-Lawi","chapter":"16","verse":"14","text":"Enokaw remb rwadhno kendo okir gi lith lwete e bath raum mar misango koma ochomo yo wuok chiengʼ kendo okir remono nyadibiriyo gi lith lwete e nyim raum mar misango."},{"book":"Tim Jo-Lawi","chapter":"16","verse":"15","text":"“Nyaka oyangʼ diel mitimogo misango mar golo richo ni oganda jo-Israel, mi noter rembe ei kama ogengʼ gi pasia, kendo nokir remono ewi raum mar misango, kendo e nyim raumno bende, mana kaka nokiro remb rwadh-cha."},{"book":"Tim Jo-Lawi","chapter":"16","verse":"16","text":"Mano e kaka nopwodh Kama Ler Moloyo nikech timbe mogak kod ngʼanyo mar oganda jo-Israel, bed ni gisetimo richo moro mora. Mano bende e kaka nopwodhi Hemb Romo manie diergi kuom timbegi mogak."},{"book":"Tim Jo-Lawi","chapter":"16","verse":"17","text":"Ok oyiene ngʼato angʼata bedo ei Hemb Romo chakre e kinde ma Harun odonjo ei Kama Ler Moloyo kopwodhore owuon, kopwodho joode, kopwodho nyithind Israel duto, nyaka sa ma owuokie, kosetieko tij pwodhruok duto."},{"book":"Tim Jo-Lawi","chapter":"16","verse":"18","text":"“Bangʼ tieko magi to nowuogi oko mar kendo mar misango manie nyim Jehova Nyasaye, kendo nopwodh kendono. Enokaw remb rwath moko gi remb diel moko, kendo mienogi e tunge kendo duto mar misango."},{"book":"Tim Jo-Lawi","chapter":"16","verse":"19","text":"Enokir remo moko gi lith lwete nyadibiriyo e kendo mar misango kendo nopwodhe e timbe mogak mag jo-Israel mi nobed maler."},{"book":"Tim Jo-Lawi","chapter":"16","verse":"20","text":"“Bangʼe ka Harun osetieko pwodho Kama Ler Moloyo gi Hemb Romo kod kendo mar misango, to nokel diel mangima."},{"book":"Tim Jo-Lawi","chapter":"16","verse":"21","text":"Harun noket lwetene duto ewi diendno mangima, kohulo richo kod ngʼanyo mar jo-Israel, tiende ni richogi duto kendo enowe richogo duto ewi diendno. Eka enomiye ngʼatno moseyier ne tijno mondo okaw diendno oter e pap."},{"book":"Tim Jo-Lawi","chapter":"16","verse":"22","text":"Diendno notingʼ kuome owuon richo mar jo-Israel nyaka kar kende kendo ngʼatno nyaka gony diendno kosechopo e thim kuno."},{"book":"Tim Jo-Lawi","chapter":"16","verse":"23","text":"“Eka Harun nodonj ei Hemb Romo, kendo nolony lepe mag katana mane orwako e kinde mane odonjo e Kama Ler Moloyo kendo enowegi mana kanyo."},{"book":"Tim Jo-Lawi","chapter":"16","verse":"24","text":"Bangʼe nolwokre gi pi e kama ler mar lemo kendo norwak lepe mag dolo, eka enochiw misango miwangʼo pep mondo otimgo pwodhruok ni en owuon kod oganda jo-Israel duto."},{"book":"Tim Jo-Lawi","chapter":"16","verse":"25","text":"Bangʼ mano nowangʼ boche chiayo motimgo misango mar golo richo e kendo mar misango."},{"book":"Tim Jo-Lawi","chapter":"16","verse":"26","text":"“To ngʼat matero diend bungu e pap nyaka luok lepe kendo olwokre; eka bangʼe to onyalo donjo ei kambi."},{"book":"Tim Jo-Lawi","chapter":"16","verse":"27","text":"Rwath gi diel mane otimgo misengini mag golo richo, kendo ma rembgi noseter ei Kama Ler Moloyo mar pwodho richo, nyaka gol ring-gi gi piendegi kod wen mag-gi oko mar kambi, mondo owangʼ-gi pep."},{"book":"Tim Jo-Lawi","chapter":"16","verse":"28","text":"Ngʼatno ma owangʼogi nyaka luok lepe kendo olwokre, bangʼe to onyalo donjo e kambi."},{"book":"Tim Jo-Lawi","chapter":"16","verse":"29","text":"“Koro chik momakou nyaka chiengʼ ema: E odiechiengʼ mar apar mar dwe mar abiriyo higa ka higa, un nyithind Israel, kaachiel gi jopinje mamoko modak kodu, nyaka ubed gilamo mar tweyo chiemo kendo kik uti tich moro amora,"},{"book":"Tim Jo-Lawi","chapter":"16","verse":"30","text":"nikech ma en odiechiengʼ manotimnue pwodhruok mondo ubed maler, eka unubed maler kuom richou duto e nyim Jehova Nyasaye."},{"book":"Tim Jo-Lawi","chapter":"16","verse":"31","text":"Odiechiengno en Sabato mowal manyaka ubedie gi yweyo, kulemo kendo utweyo chiemo. Mano en chik momakou nyaka chiengʼ."},{"book":"Tim Jo-Lawi","chapter":"16","verse":"32","text":"Jadolo mowir kendo mowal moketi kar wuon mare ema notimnu pwodhruokni, kendo nyaka orwak lep dolo mag katana maber,"},{"book":"Tim Jo-Lawi","chapter":"16","verse":"33","text":"kendo enopwodhi Kama Ler Moloyo kaachiel gi Hemb Romo kod kendo mar misango, eka enopwodh jodolo kaachiel gi oganda jo-Israel."},{"book":"Tim Jo-Lawi","chapter":"16","verse":"34","text":"“Koro chik momakou nyaka chiengʼ ema: Pwodhruok kuom richo duto mag jo-Israel nyaka tim dichiel e higa.”"}]}