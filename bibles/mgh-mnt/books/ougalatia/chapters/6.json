{"data":[{"book":"o Ugalatia","chapter":"6","verse":"1","text":"Ashilhoko aka, mwamwoonaka ntu howonya ittu iriyoothe, mwaattiva nri o Iphumu ya Nlhuku va mmwaamukeke, nansho mpangeke wo wiitimarikha mwiicheshaka rata ni inyu nhiwe mwaalhikachiya."},{"book":"o Ugalatia","chapter":"6","verse":"2","text":"Nkavihaneke mwaashinene vanokwana inyu, vavawo etu nnotimiriha malhehero a Kuristo."},{"book":"o Ugalatia","chapter":"6","verse":"3","text":"Yakhalhaka ntu ehelhelhaka, uno hikhalhaka ittu, yoyo heethepiacha mwanene."},{"book":"o Ugalatia","chapter":"6","verse":"4","text":"Kila ntu achuwelheke meetelho awe. Chalhokaka, vavawo nookhalhana nlhatu wo wiifunelha, wo uhilhikaaniha ni ntu nkina."},{"book":"o Ugalatia","chapter":"6","verse":"5","text":"Ukhalhawaya kila mmoka ihu noowa aakohiya wo mitheko chawe mwanene."},{"book":"o Ugalatia","chapter":"6","verse":"6","text":"Aneettuchihiya nlhove na Kuristo, aapuhaneke owiittuchiha aya chittu choombone chinopuha aya."},{"book":"o Ugalatia","chapter":"6","verse":"7","text":"Nhithepiye, Nlhuku khanopangelhiya ncheche. Ukhalhawaya ittu inaalha awe ntu, phi yeyo inowa awe ukhungura."},{"book":"o Ugalatia","chapter":"6","verse":"8","text":"Ntu naalha chittu cho uchivelhiha nikakata no mwiiruttuni, mommo nowa ukhungura cho nnookhwani, nansho naalha cho uchivelhiha Iphumu ya Nlhuku, yoyo nowa ukhungura ukumi wo uhimalha wo Iphumu ya Nlhuku."},{"book":"o Ugalatia","chapter":"6","verse":"9","text":"Paahi etu, nihoochee upanga morera, ukhalhawaya neelhipihaka ninowa naakhungura vanlhaalhani."},{"book":"o Ugalatia","chapter":"6","verse":"10","text":"Wo chiichammo etu, vanopatta ihu nipesha naapangelheke attu morera, ithepaka wa anamitheko ashilhoko ihu o nrima mmoka ni hii."},{"book":"o Ugalatia","chapter":"6","verse":"11","text":"Mwooneke etu, chineera aka wo ulhepa wo iherufi chulhupalhe, wo moono aka kimwanene!"},{"book":"o Ugalatia","chapter":"6","verse":"12","text":"Attu anolhikacha ukhanyererihani wiira mwiinelhiye unyawo, phi yayo anoukurumichani wiira mwiifunelhe chittu cho mwiiruttuni. Aneera chiicho wo nlhatu nimoka, wiira ahiwe aahuvihachiya wo nlhatu no nsalaaba wa Kuristo."},{"book":"o Ugalatia","chapter":"6","verse":"13","text":"Ukhalhawaya ata yayo attu eenelhiye unyawo ayo khanovara Malhehero, anothanana aya iri wiira mwiinelhiye, awe efunelha ittu ipangiye mwiiruttuni mwinyu iyo."},{"book":"o Ugalatia","chapter":"6","verse":"14","text":"Nansho mii, kineefunelha nsalaaba wa Athithi Yesu Kuristo vekha, ukhalhawaya wo iphiro yo nsalaaba waya iyo, iphiro cho mwiiilhaponi chihokhomelhelhiya ni mii kihokhwa thoko chikhwiilhe aya."},{"book":"o Ugalatia","chapter":"6","verse":"15","text":"Ukhalhawaya wiinelhiya unyawo ama uhinelhiya unyawo khuve ittu, inolhoka iri wuupiya tho."},{"book":"o Ugalatia","chapter":"6","verse":"16","text":"Attu onkhaye anttwara nenno nlhove nno kinowaalhepelha mpuha ni ikiriri chikhalhe ni ayo, ni mpuha ni ikiriri ata wa attu o Uisraeli anonrumelhelha Nlhuku!"},{"book":"o Ugalatia","chapter":"6","verse":"17","text":"Wo umalhihera, toka naanano ntu hikihuvihe tho, ukhalhawaya marotelha kirina aka mwiiruttuni alha, phi nohimiechesha wiira kihotwarushiya wo nlhatu na Yesu."},{"book":"o Ugalatia","chapter":"6","verse":"18","text":"Kinowulhapelhani nnema wa Athithi Yesu Kuristo ukhalhe vamoka ni mirima chinyu, ashilhoko aka. Aye."}]}