{"data":[{"book":"تثنیه","chapter":"13","verse":"1","text":"اگر در میان شما پیشگو یا تعبیرکنندهٔ خواب وجود دارد که آینده را پیشگویی می‌کند"},{"book":"تثنیه","chapter":"13","verse":"2","text":"و پیشگویی‌هایش نیز درست از آب در می‌آیند، ولی می‌گوید: «بیایید تا خدایان قومهای دیگر را که شما نمی‌شناسید، بپرستیم»"},{"book":"تثنیه","chapter":"13","verse":"3","text":"به حرف او گوش نکنید؛ چون یهوه خدایتان بدین ترتیب شما را امتحان می‌کند تا معلوم شود آیا براستی او را با تمامی دل و جانتان دوست دارید یا نه."},{"book":"تثنیه","chapter":"13","verse":"4","text":"فقط از خداوند، خدایتان پیروی کنید و او را احترام نمایید و اوامرش را به جا آورید، او را پرستش کنید و از او جدا مشوید."},{"book":"تثنیه","chapter":"13","verse":"5","text":"آن پیشگو یا تعبیر کنندهٔ خواب را که سعی می‌کند شما را گمراه سازد، بکشید، چون قصد داشته شما را بر ضد خداوند، خدایتان که شما را از بردگی در مصر بیرون آورد، برانگیزد. با کشتن او شرارت را از میان خود پاک خواهید کرد."},{"book":"تثنیه","chapter":"13","verse":"6","text":"اگر نزدیکترین خویشاوند یا صمیمی‌ترین دوست شما، حتی برادر، پسر، دختر و یا همسرتان در گوش شما نجوا کند که «بیا برویم و این خدایان بیگانه را بپرستیم»، خدایانی که نه شما آنها را می‌شناسید و نه اجدادتان،"},{"book":"تثنیه","chapter":"13","verse":"7","text":"خدایان قومهایی که اطراف سرزمین شما هستند، خواه نزدیک به شما خواه دور،"},{"book":"تثنیه","chapter":"13","verse":"8","text":"به او گوش ندهید. پیشنهاد ناپسندش را برملا سازید و بر او رحم نکنید."},{"book":"تثنیه","chapter":"13","verse":"9","text":"او را بکشید. دست خودتان باید اولین دستی باشد که او را سنگسار می‌کند و بعد دستهای تمامی قوم اسرائیل."},{"book":"تثنیه","chapter":"13","verse":"10","text":"او را سنگسار کنید تا بمیرد، چون قصد داشته است شما را از خداوند، خدایتان که شما را از مصر یعنی سرزمین بردگی بیرون آورد دور کند."},{"book":"تثنیه","chapter":"13","verse":"11","text":"آنگاه تمام بنی‌اسرائیل از کردار شرورانه‌اش آگاه شده، از ارتکاب چنین شرارتی در میان قوم خواهند ترسید."},{"book":"تثنیه","chapter":"13","verse":"12-14","text":"هرگاه بشنوید در یکی از شهرهای اسرائیل می‌گویند که گروهی اوباش با پیشنهاد پرستیدن خدایان بیگانه همشهریان خود را گمراه کرده‌اند، اول حقایق را بررسی کنید و ببینید آیا آن شایعه حقیقت دارد یا نه. اگر دیدید حقیقت دارد و چنین عمل زشتی در میان شما در یکی از شهرهایی که یهوه خدایتان به شما داده است اتفاق افتاده،"},{"book":"تثنیه","chapter":"13","verse":"15","text":"باید بی‌درنگ شهر و کلیهٔ ساکنانش را نابود کنید و گله‌هایشان را نیز از بین ببرید."},{"book":"تثنیه","chapter":"13","verse":"16","text":"سپس باید تمام غنایم را در میدان شهر انباشته، بسوزانید. پس از آن، تمام شهر را به عنوان قربانی سوختنی برای خداوند، خدایتان به آتش بکشید. آن شهر برای همیشه باید ویرانه بماند و نباید هرگز دوباره آباد گردد."},{"book":"تثنیه","chapter":"13","verse":"17","text":"ذره‌ای از این غنایم حرام را نگاه ندارید. آنگاه خداوند از غضب خود برمی‌گردد و شما را مورد لطف و مرحمت خویش قرار داده، همچنانکه با سوگند به پدرانتان وعده فرمود، تعداد شما را زیاد خواهد کرد،"},{"book":"تثنیه","chapter":"13","verse":"18","text":"به شرطی که فقط از یهوه خدایتان و فرمانهای او که امروز به شما می‌دهم اطاعت نموده، آنچه را که در نظر یهوه خدایتان پسندیده است بجا آورید."}]}