{"data":[{"book":"2 Timoseo","chapter":"2","verse":"1","text":"Avo gweye mwanangu Timoseo, gangamala mna ing'hekewa itulinayo mna ukuilumba na Yesu Kilisito."},{"book":"2 Timoseo","chapter":"2","verse":"2","text":"Mafundizo gaja gauhulike nowapetela wanhu mgameso ga wanhu wengi, uwafunze gago wanhu wotamaniligwa, wodaha kuwafunza wayagwe vivija."},{"book":"2 Timoseo","chapter":"2","verse":"3","text":"Funga umoyo mna gamagayo hamoja na tweye kamba mkalizi yanogile wa Yesu Kilisito."},{"book":"2 Timoseo","chapter":"2","verse":"4","text":"Mkalizi mna ing'hondo koleka sang'hano za ugima wa siku zose muladi yamnogeze mkulu wa wakalizi."},{"book":"2 Timoseo","chapter":"2","verse":"5","text":"Vivija munhu yokimbila kwa kuihuma hagweleligwa fungu mbaka yamambukize kwa kukweleleza malagizo ga kuihuma."},{"book":"2 Timoseo","chapter":"2","verse":"6","text":"Mlimaji yosang'hana ng'hani kolondeka yawe wa ichanduso kupata vija visengigwe."},{"book":"2 Timoseo","chapter":"2","verse":"7","text":"Gesa gano gonilonga, kwavija Mndewa kokutenda udahe kugajuwa gose."},{"book":"2 Timoseo","chapter":"2","verse":"8","text":"Mkumbuke Yesu Kilisito, yazilibuke kwa wafile, yakalile mulukolo lwa Daudi, kamba viilonga Mbuli Inogile inipeta."},{"book":"2 Timoseo","chapter":"2","verse":"9","text":"Kwavija nowapetela wanhu Mbuli Inogile nodununzika na ngodekigwa kamba vija munhu yatendile gehile, lakini Mbuli ya Mulungu haigodekigwa bule."},{"book":"2 Timoseo","chapter":"2","verse":"10","text":"Avo nofunga umoyo kila kinhu mbuli ya wanhu wasaguligwe na Mulungu, muladi wapate ukombozi ulawa kwa Yesu Kilisito na kugala ukulu wa mazuwa gose."},{"book":"2 Timoseo","chapter":"2","verse":"11","text":"Ulonzi uno waukweli,"},{"book":"2 Timoseo","chapter":"2","verse":"12","text":"Kamba twahagendelela kufunga umoyo,"},{"book":"2 Timoseo","chapter":"2","verse":"13","text":"Kamba tweye hatutamaniligwa,"},{"book":"2 Timoseo","chapter":"2","verse":"14","text":"Uwakumbuse vinhu avo, na uwazume mgameso ga Mulungu, sekewagombe kwa sama ya mbuli. Kuibamilila kuko kwiha na kowananga waja wotegeleza."},{"book":"2 Timoseo","chapter":"2","verse":"15","text":"Wamba ng'hani kusang'hana ganogile mgameso ga Mulungu na uwe msang'hanaji yeliduhu kinyala kwa sang'hano yake, yofundiza goya usenga wa ukweli wa Mulungu."},{"book":"2 Timoseo","chapter":"2","verse":"16","text":"Winege na kuibamilila kwa mbuli za kibozi, kwavija zowagala wanhu kutali na Mulungu."},{"book":"2 Timoseo","chapter":"2","verse":"17","text":"Mbuli kamba azo ziigala na londa dijaga lukuli lwa munhu. Mna iwanhu awo wamumo wano wabili, Humenayo na Fileto."},{"book":"2 Timoseo","chapter":"2","verse":"18","text":"Waileka nzila ya ukweli na wawatenda wanhu wayagwe wamtogole Yesu waleke kutamanila kwa kuwalongela kamba tuzilibuka tumala."},{"book":"2 Timoseo","chapter":"2","verse":"19","text":"Lakini ukweli wa Mulungu wima goya kamba chandusilo cha mabwe na uchanha zandikigwa mbuli zino, “Mndewa kawajuwa wanhu wake,” na “Kila munhu yolonga heyo wa Mndewa yaleke gehile.”"},{"book":"2 Timoseo","chapter":"2","verse":"20","text":"Mng'anda ng'hulu kuna viya va kila aina, viya viyagwe va zahabu na shaba, avo vosang'hanilwa kwa sang'hano ng'hulu ng'hulu na viyagwe va mibiki na ulongo, avo vosang'hanilwa sang'hano ndoo ndodo."},{"book":"2 Timoseo","chapter":"2","verse":"21","text":"Avo, kamba munhu yoyose yahaing'aza kwa kuinega na gago gose gehile, kokuwa kiya cha sang'hano zitogoligwa ng'hani, kwavija katendigwa wa Mndewa na komfaya, na kaitanda kwa kila sang'hano inogile."},{"book":"2 Timoseo","chapter":"2","verse":"22","text":"Winege na usulukilo wihile wa ubwanga, kweleleza mbuli zilondeka, kutamanila na unogelwa na tindiwalo na mtambikile Mndewa hamoja na wose weli na mizoyo inogile."},{"book":"2 Timoseo","chapter":"2","verse":"23","text":"Winege na kuibamilila kwa mbuli za kibozi na wehu, kwavija kukimambukizo ago gogala ndwagi."},{"book":"2 Timoseo","chapter":"2","verse":"24","text":"Kamba msang'hanaji wa Mndewa, sekeuwe na ndwagi, uwe na moyo unogile kwa wanhu wose, uwe mfundiza yanogile na ufunge umoyo."},{"book":"2 Timoseo","chapter":"2","verse":"25","text":"Uwe muhole wahawalanguliza wanhu wokulema gweye, sengine Mulungu kowatenda wambwelele na kuujuwa ukweli."},{"book":"2 Timoseo","chapter":"2","verse":"26","text":"Abaho nzewele zao zowabwelela na wolawa mumtego wa Mwenembago, yawagogile na kuwatenda wagagoge goyolonda."}]}