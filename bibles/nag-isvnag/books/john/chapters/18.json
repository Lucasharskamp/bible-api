{"data":[{"book":"John","chapter":"18","verse":"1","text":"Titia Jisu etu kotha koi diya pichete, Tai chela khan ke loi Kidron Bhoyam kinar pora jaise, ta te ekta bagan asele, juntu jagate Tai aru chela khan jaise."},{"book":"John","chapter":"18","verse":"2","text":"Titia Judas, jun Taike thogai dibole ase, tai bhi etu jagah jani thakise, kelemane poila bhi Jisu Taikhan ke loi ta te jai thakisele."},{"book":"John","chapter":"18","verse":"3","text":"Titia Judas, sipahi aru mukhyo purohit aru Pharisee aru adhikari khan sakhi, mashal, aru hathiar khan loi kene ahise."},{"book":"John","chapter":"18","verse":"4","text":"Titia Jisu, etu sob jinis Tai upor ahibo thaka jani kene, Tai taikhan logote ahikena hudise, “Apnikhan kunke bisari ase?”"},{"book":"John","chapter":"18","verse":"5","text":"Taikhan Taike jowab dise, “Nazareth Jisu ke.” Jisu taikhan ke koise, “Moi ase.” Kintu Judas, Taike thogai dibole aru dhoribo thaka manu bhi sipahi khan logote khara thakise."},{"book":"John","chapter":"18","verse":"6","text":"Karone jitia Tai taikhan ke koise, “Moi ase,” taikhan pichete hati kene matite giri jaise."},{"book":"John","chapter":"18","verse":"7","text":"Titia Tai aru taikhan ke aru hudise, “Kunke tumikhan bisari ase?” Aru taikhan koise, “Nazareth Jisu ke.”"},{"book":"John","chapter":"18","verse":"8","text":"Jisu jowab dise, “Moi tumikhan ke koise Moi ase. Jodi tumikhan Moike bisari ase koile, poila eitu khan ke jabo dibi.”"},{"book":"John","chapter":"18","verse":"9","text":"Etu pura kori bole karone hoise jun to kotha Tai age te koisele; “Apuni Moike diya khan, Moi ekjon ke bhi harai diya nai18.9 John 17:12..”"},{"book":"John","chapter":"18","verse":"10","text":"Titia Simon Peter logote talwar thakise, aru tai etu ke ulaikene moha purohit nokor laga dyna kaan kati dise. Etu nokor laga naam Malchus asele."},{"book":"John","chapter":"18","verse":"11","text":"Karone Jisu Peter ke koise, “Tumi laga talwar nijor jagate rakhi dibi. Juntu kup Baba he Moike dise, Moi etu pora khabo nalage naki?”"},{"book":"John","chapter":"18","verse":"12","text":"Titia Rome laga sipahi khan aru taikhan laga sahab aru Yehudi khan laga adhikari khan Jisu ke dhori loise aru Taike bandhi loise."},{"book":"John","chapter":"18","verse":"13","text":"Aru prothom te, Taike loi kene Annas logote jaise, jun Caiaphas laga sasur asele, jun he etu saal pora moha purohit kaam kori asele."},{"book":"John","chapter":"18","verse":"14","text":"Aru poila dinte Yehudi khan ke nirdes diya, jun koise sob manu nost huwa pora ekjon mori juwa he bhal ase kowa to etu Caiaphas he asele."},{"book":"John","chapter":"18","verse":"15","text":"Kintu Simon Peter aru dusra ekjon chela bhi Jisu ke piche kori ahise. Aru etu chela to moha purohit logote chihnaki thakisele, karone tai Jisu logote moha purohit laga veranda te jaise;"},{"book":"John","chapter":"18","verse":"16","text":"kintu Peter to dorja laga bahar te khara hoise. Titia dusra chela jun he moha purohit logote chihnaki ase, bahar jai kene dorja rukhi thaka mahila ke koi kene Peter ke bhitor loi anise."},{"book":"John","chapter":"18","verse":"17","text":"Titia etu nokorni jun he dorja ke sai thakise, tai Peter ke koise, “Apuni bhi etu manu laga chela nohoi?” Tai koise, “Moi to nohoi.”"},{"book":"John","chapter":"18","verse":"18","text":"Etu jagate nokorkhan aru adhikari khan khara asele, aru taikhan thanda laga karone jui thapi thakise, aru Peter bhi taikhan logote khara kori jui thapi thakise."},{"book":"John","chapter":"18","verse":"19","text":"Titia moha purohit Jisu ke tai chela khan laga kotha aru tai laga updesh laga kotha hudise."},{"book":"John","chapter":"18","verse":"20","text":"Jisu taike jowab dise, “Moi khuli kene jogot ke koi dise, Moi hodai mondoli te aru mondoli te, kot te Yehudi khan joma kori thake, ta te sikhai thakise, aru eku bhi lukai kene kowa nai."},{"book":"John","chapter":"18","verse":"21","text":"Kile tumikhan Moike hudi ase? Hudi bhi jun hunise Moi taikhan ke kowa kotha khan. Sabi, taikhan sob jani ase Moi ki koise.”"},{"book":"John","chapter":"18","verse":"22","text":"Jitia Jisu etu koise, ta te thaka ekjon adhikari khara kori thaka pora Jisu ke thapor mari koise, “Kile Apuni moha purohit ke eneka jowab dibo?18.22 Luke 22:63, Mic. 5:1 ”"},{"book":"John","chapter":"18","verse":"23","text":"Jisu taike jowab dise, “Jodi Moi biya kotha koile, etu biya kotha laga sabut dibi, kintu jodi etu thik ase koile tumi Moike kele marise?”"},{"book":"John","chapter":"18","verse":"24","text":"Titia Annas pora Tai hath bandi kene moha purohit Caiaphas logote pathai dise."},{"book":"John","chapter":"18","verse":"25","text":"Simon Peter khara hoi kene jui thapi thakisele. Titia taikhan koise, “Apuni bhi Tai chela te ekjon nohoi?” Tai koise, “Moi to nohoi.”"},{"book":"John","chapter":"18","verse":"26","text":"Maha purohit laga ekta nokor jun laga kaan Peter he kati dise, etu khandan manu ekjon koise, “Apuni bhi Tai logote thaka moi bagan te apuni ke dikha nohoi?”"},{"book":"John","chapter":"18","verse":"27","text":"Peter aru nohoi koise aru etu kowa logote, ekta murga hala korise."},{"book":"John","chapter":"18","verse":"28","text":"Titia taikhan Jisu ke Caiaphas logote prodhan sorkari kendra te loi jaise. Kintu etu somoi phojur asele, aru taikhan prodhan sorkari kendra te loi juwa nai kelemane Nistar khabole thaka karone taikhan letera hoi jabo bhabona laga bhoi pora18.28 Num. 9:9-11.."},{"book":"John","chapter":"18","verse":"29","text":"Pilate taikhan logote ahikena koise, “Tumikhan etu manu ke ki golti lagai kene yate anise?”"},{"book":"John","chapter":"18","verse":"30","text":"Taikhan taike jowab di koise, “Jodi Tai biya kaam nakorile, amikhan Taike apuni usorte loi nahibole asele.”"},{"book":"John","chapter":"18","verse":"31","text":"Karone Pilate taikhan ke koise, “Loijabi tumikhan Taike, aru tumikhan laga niyom hisab pora Taike bisar koribi.” Yehudi khan taike koise, “Amikhan laga niyom te kunke bhi mora bole adhikar nai.”"},{"book":"John","chapter":"18","verse":"32","text":"Jisu Tai nijor kineka kori mori bole ase, Tai nijor koi diya ke pura hobo karone etu eneka hoise."},{"book":"John","chapter":"18","verse":"33","text":"Titia Pilate prodhan sorkari kendra jagate ahi kene Jisu ke matise, aru Taike koise, “Apuni Yehudi laga Raja ase?”"},{"book":"John","chapter":"18","verse":"34","text":"Jisu taike jowab dise, “Etu kotha tumi nijor koi ase, na kunba Ami laga kotha tumike koise?”"},{"book":"John","chapter":"18","verse":"35","text":"Pilate jowab dise, “Moi Yehudi ase, na nohoi? Tumi laga jati aru mukhyo purohit khan he Apuni ke moi laga hathte dise. Apuni ki korise?”"},{"book":"John","chapter":"18","verse":"36","text":"Jisu jowab dise, “Moi laga rajyo etu duniya laga nohoi. Jodi etu duniya laga hoile, manu pora Moike dhori kene Yehudi khan ke nadibo karone, Ami laga nokorkhan lorai koribo asele. Kintu Moi laga rajyo to yate nohoi.”"},{"book":"John","chapter":"18","verse":"37","text":"Karone Pilate Taike koise, “Tinehoile, Apuni ekjon Raja ase?” Jisu jawan dise, “Apuni thik koise, Moi raja ase. Kelemane etu karone, Moi jonom loise aru ahise, hosa laga gawahi dibo nimite. Karone, jun manu hosa te thake Ami laga awaj huni thake18.37 1 John 4:6..”"},{"book":"John","chapter":"18","verse":"38","text":"Pilate Taike koise, “Hosa to ki ase?” Aru tai etu koi kene Yehudi khan logote aru jaise aru koise, “Moi to Tai uporte eku golti paa nai."},{"book":"John","chapter":"18","verse":"39","text":"Kintu tumikhan niyom te Nistar Purbb te moi pora ekjon ke tumikhan karone chari dibole ase, karone moi tumikhan Yehudi laga Raja ke chari dile tumi laga itcha hobo?”"},{"book":"John","chapter":"18","verse":"40","text":"Titia taikhan aru bisi hala kori koise, “Etu manu nohoi kintu Barabbas ke dibi.” Barabbas ekjon dokait asele."}]}