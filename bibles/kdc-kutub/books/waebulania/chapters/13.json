{"data":[{"book":"Waebulania","chapter":"13","verse":"1","text":"Gendeleleni kuinogela kamba viilondigwa kwa wanhu wamtogole Yesu."},{"book":"Waebulania","chapter":"13","verse":"2","text":"Sikumuleke kuwagoneka wanhu baki mzikae zenu, kwavija kwa kutenda vivo kuna wanhu wayagwe wawagoneka wasenga wa kuulanga bila kuvijuwa."},{"book":"Waebulania","chapter":"13","verse":"3","text":"Wakumbukeni wanhu waja wafungigwe kamba vija na mweye wenyego mufungigwa nao. Wakumbukeni wanhu iwogaya kamba vija na mweye wenyego mogaya nao."},{"book":"Waebulania","chapter":"13","verse":"4","text":"Mzengo utegelezigwe na wanhu wose, watwanzi na wambigalo weli mumzengo sikuwatende ugoni na wanhu wayagwe. Kwavija Imulungu kowatagusa wanhu iwotenda ugoni na wanhu oiwasa."},{"book":"Waebulania","chapter":"13","verse":"5","text":"Sikumuzinogele ng'hani sente, lakini mwigute na vija vimulinavo. Kwavija Imulungu kalonga, “Sikusemwa ng'o na sikuleka ng'o.”"},{"book":"Waebulania","chapter":"13","verse":"6","text":"Lekaavo tolonga kwa kugangamala,"},{"book":"Waebulania","chapter":"13","verse":"7","text":"Wakumbukeni vilongozi zenu walongole kuwapetela usenga wa Imulungu. Gelegezeni viwakalile otenda na viwafile, na mweye mukweleleze kutamanila kwao."},{"book":"Waebulania","chapter":"13","verse":"8","text":"Yesu Kilisito ayo yuyuja, jana, lelo na siku zose."},{"book":"Waebulania","chapter":"13","verse":"9","text":"Sikumuviziligwe kwa mafundizo gayagwe gowatenda muchole kuno na kuno. Kwavija mizoyo yenu yolondigwa igangamizigwe kwa ng'hekewa ya Imulungu, siyo kugagoga malagizo ga ndiya, wanhu wose wagogile malagizo gano wagaya bule."},{"book":"Waebulania","chapter":"13","verse":"10","text":"Siye tuna upango wa kulavila nhosa, waja iwosang'hana mdihema da kutambikila hawalondigwa kuja kinhu chochose kilavigwe."},{"book":"Waebulania","chapter":"13","verse":"11","text":"Mulava nhosa mkulu kogala damu ya wanyama Mdigati Ding'alile Ng'hani kolava nhosa kwa nzambi za wanhu, lakini nyama za wanyama zosomigwa kunze ya ng'hambi."},{"book":"Waebulania","chapter":"13","verse":"12","text":"Lekaavo Yesu kadununzigwa na kufa kunze kudibuga ili yawasunhe wanhu nzambi zao kwa damu yake."},{"book":"Waebulania","chapter":"13","verse":"13","text":"Avo sikutudumbe tumgendele kuko kunze tukaligigwe kamba viyaligigwe heyo."},{"book":"Waebulania","chapter":"13","verse":"14","text":"Kwavija baha mwiisi twabule buga dikala siku zose, lakini siye tobeta buga dija dikwiza."},{"book":"Waebulania","chapter":"13","verse":"15","text":"Avo kubitila Yesu, siku zose tumulavile Imulungu nhosa ya nhogolwa. Mbuli azo za kumtogola azo nhosa zetu aho twahalonga kamba Yesu ayo Mndewa."},{"book":"Waebulania","chapter":"13","verse":"16","text":"Sikumuisemwe kutenda ganogile na kuitaza, kwavija zino azo nhosa zimnogeza Imulungu."},{"book":"Waebulania","chapter":"13","verse":"17","text":"Wategelezeni vilongozi zenu na kugoga malagizo gao, wao ozilola goya loho zenu bila kubwihila kwavija olondigwa wamulongele Imulungu mbuli ya sang'hano zao. Kamba mwahawategeleza otenda sang'hano zao kwa kudeng'helela, lakini mwahalema, osang'hana kwa usungu, na mbuli ayo honda iwataze bule."},{"book":"Waebulania","chapter":"13","verse":"18","text":"Tupulileni kwa Imulungu. Tojuwa mizoyo yetu haitutagusa kuwa tubananga, kwavija tolonda kutenda ganogile mna izimbuli zose."},{"book":"Waebulania","chapter":"13","verse":"19","text":"Chonde chonde munipulile ng'hani kwa Imulungu yalopole kunibweza kumwenu himahima."},{"book":"Waebulania","chapter":"13","verse":"20","text":"Nompula Imulungu yotugwaa tindiwalo, ayo yamzilibule kwa wafile Mndewa wetu Yesu Kilisito msusilaji mkulu wa ng'hondolo, kwa damu yake ilagusa lagano da milele."},{"book":"Waebulania","chapter":"13","verse":"21","text":"Nompula, yawagwee kila kinhu kinogile ili mutende ziyolonda. Heyo mwenyego kosang'hana mgati mmwenu kija kimnogele, kosang'hana kubitila Yesu Kilisito. Yesu Kilisito yagweleligwe ukulu kipindi chose! Ona."},{"book":"Waebulania","chapter":"13","verse":"22","text":"Avo ndugu zangu, nowapula mutegeleze kwa kufunga umoyo usenga wangu uno wa kuwagangamiza. Kwavija baluwa ino inimwandikileni siyo nhali ng'hani."},{"book":"Waebulania","chapter":"13","verse":"23","text":"Nolonda muvijuwe kamba ndugu yetu Timoseo kalavigwa mkifungo, avo kamba yahalopola kuvika, vondanize kumwenu nokwiza nayo."},{"book":"Waebulania","chapter":"13","verse":"24","text":"Walamuseni vilongozi zenu wose hamoja na wanhu wose wa Imulungu. Wanhu wa Italia wamtogole Yesu owalamusa."},{"book":"Waebulania","chapter":"13","verse":"25","text":"Ng'hekewa ya Imulungu ikale na mweye mose."}]}