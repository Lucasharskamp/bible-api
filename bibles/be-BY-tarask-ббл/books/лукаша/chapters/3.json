{"data":[{"book":"ЛУКАША","chapter":"3","verse":"1","text":"А ў пятнаццаты год праўленьня Тыверыя кесара, калі Понцій Пілат начальнічаў у Юдэі, Ірад быў тэтрархам у Галілеі, Піліп, брат ягоны, - тэтрархам у Ітурэі і Траханіцкай вобласьці, а Лісаній - тэтрархам у Авілінеі,"},{"book":"ЛУКАША","chapter":"3","verse":"2","text":"пры першасьвятарах Ганьне і Каяфе, быў голас Божы да Яна, сына Захара, у пустыні."},{"book":"ЛУКАША","chapter":"3","verse":"3","text":"І ён пайшоў па ўсіх навакольлях Ярдана, прапаведуючы хрышчэньне пакаяньня на дараваньне грахоў,"},{"book":"ЛУКАША","chapter":"3","verse":"4","text":"як напісана ў кнізе слоў прарока Ісаі, які кажа: «голас таго, хто кліча ў пустыні: падрыхуйце шлях Госпаду, простымі зрабеце сьцежкі Яму;"},{"book":"ЛУКАША","chapter":"3","verse":"5","text":"кожны дол хай напоўніцца, і кожная гара і пагорак хай абнізяцца, крывізны выпрастуюцца, і няроўныя дарогі зробяцца гладкімі;"},{"book":"ЛУКАША","chapter":"3","verse":"6","text":"і ўбачыць кожная плоць ратунак Божы»."},{"book":"ЛУКАША","chapter":"3","verse":"7","text":"Ян люду, што прыходзіў хрысьціцца ў яго, казаў: выродзьдзе яхідніна? хто намовіў вас уцякаць ад будучага гневу?"},{"book":"ЛУКАША","chapter":"3","verse":"8","text":"прынясеце ж плады годныя пакаяньня, і ня думайце гаварыць самі сабе: «бацька ў нас Абрагам»; бо кажу вам, што Бог можа з камянёў гэтых узьвесьці дзяцей Абрагаму;"},{"book":"ЛУКАША","chapter":"3","verse":"9","text":"ужо і сякера пры корані дрэваў ляжыць: бо ўсякае дрэва, якое ня родзіць добрага плоду, сьсякаюць і кідаюць у вагонь."},{"book":"ЛУКАША","chapter":"3","verse":"10","text":"І пыталіся ў яго людзі: што ж нам рабіць?"},{"book":"ЛУКАША","chapter":"3","verse":"11","text":"Ён сказаў ім у адказ: у каго дзьве адзежыны, той дай таму, хто ня мае; і ў каго ёсьць ежа, рабі тое самае."},{"book":"ЛУКАША","chapter":"3","verse":"12","text":"Прыйшлі і мытнікі хрысьціцца і сказалі яму: Настаўнік! што нам рабіць?"},{"book":"ЛУКАША","chapter":"3","verse":"13","text":"Ён адказваў ім: нічога не патрабуйце больш вызначанага вам."},{"book":"ЛУКАША","chapter":"3","verse":"14","text":"Пыталіся ў яго таксама і воі: а нам што рабіць? І сказаў ім: нікога ня крыўдзіце, не паклёпнічайце, і задавольвайцеся сваёй платай."},{"book":"ЛУКАША","chapter":"3","verse":"15","text":"А калі люд быў у чаканьні, і ўсе думалі ў сэрцах сваіх пра Яна, ці ня Хрыстос ён, -"},{"book":"ЛУКАША","chapter":"3","verse":"16","text":"Ян усім адказваў: я хрышчу вас вадою, але ідзе Мацнейшы за мяне, у Якога я няварты разьвязаць рэмень на абутку; Ён будзе хрысьціць вас Духам Сьвятым і вагнём;"},{"book":"ЛУКАША","chapter":"3","verse":"17","text":"гарфа Ягоная ў руцэ Ягонай, і ён ачысьціць гумно Сваё і зьбярэ пшаніцу ў засекі Свае, а салому спаліць вагнём непагасным."},{"book":"ЛУКАША","chapter":"3","verse":"18","text":"Шмат чаго іншага зьвеставаў ён народу, павучаючы яго."},{"book":"ЛУКАША","chapter":"3","verse":"19","text":"А Ірад тэтрарх, дакараны ім за Ірадыяду, жонку братавую, і за ўсё, што зрабіў Ірад благога,"},{"book":"ЛУКАША","chapter":"3","verse":"20","text":"дадаў да ўсяго іншага і тое, што ўвязьніў Яна ў цямніцу."},{"book":"ЛУКАША","chapter":"3","verse":"21","text":"А калі ахрысьціўся ўвесь народ, і Ісус, ахрысьціўшыся, маліўся, - адчынілася неба,"},{"book":"ЛУКАША","chapter":"3","verse":"22","text":"і Дух Сьвяты сышоў на Яго ў цялесным вобразе, як голуб, і быў голас зь нябёсаў, які прамовіў: Ты Сын Мой любасны; Цябе Я ўпадабаў!"},{"book":"ЛУКАША","chapter":"3","verse":"23","text":"Ісус, пачынаючы Сваё служэньне, быў гадоў трыццаці, і быў, як думалі, сын Язэпаў, Іліеў,"},{"book":"ЛУКАША","chapter":"3","verse":"24","text":"Мататаў, Левіінаў, Мэлхіеў, Янаеў, Язэпаў,"},{"book":"ЛУКАША","chapter":"3","verse":"25","text":"Мататыеў, Амосаў, Навумаў, Ясьлімаў, Нагееў."},{"book":"ЛУКАША","chapter":"3","verse":"26","text":"Маатаў, Мататыеў, Сэмяіеў, Язэпаў, Юдаў,"},{"book":"ЛУКАША","chapter":"3","verse":"27","text":"Ёананаў, Рысаеў, Зарававэлеў, Салатыілеў, Нірыеў,"},{"book":"ЛУКАША","chapter":"3","verse":"28","text":"Мэлхіеў, Аддзіеў, Касамаў, ілмадамаў, Іраў,"},{"book":"ЛУКАША","chapter":"3","verse":"29","text":"Ёсіеў, іліезэраў, Ёрымаў, Мататаў, Лявіінаў,"},{"book":"ЛУКАША","chapter":"3","verse":"30","text":"Сымонаў, Юдаў, Язэпаў, Ёнанаў, іліякімаў,"},{"book":"ЛУКАША","chapter":"3","verse":"31","text":"Мэлеаеў, Маінанаў, Мататаеў, Натанаў, Давідаў,"},{"book":"ЛУКАША","chapter":"3","verse":"32","text":"Ясэеў, Авідаў, Ваозаў, Салмонаў, Наасонаў,"},{"book":"ЛУКАША","chapter":"3","verse":"33","text":"Амінадаваў, Арамаў, ісромаў, Фарэсаў, Юдаў,"},{"book":"ЛУКАША","chapter":"3","verse":"34","text":"Якаваў, Ісакаў, Абрагамаў, Тараў, Нахораў,"},{"book":"ЛУКАША","chapter":"3","verse":"35","text":"Сэрухаў, Рагаваў, Фалекаў, івераў, Салаў,"},{"book":"ЛУКАША","chapter":"3","verse":"36","text":"Каінанаў, Арфаксадаў, Сімаў, Ноеў, Ламэхаў,"},{"book":"ЛУКАША","chapter":"3","verse":"37","text":"Матусалаў, інохаў, Ярэдаў, Малелеілаў, Каінанаў,"},{"book":"ЛУКАША","chapter":"3","verse":"38","text":"іносаў, Сітаў, Адамаў, Божы."}]}