{"data":[{"book":"1 तीमुथियुस","chapter":"3","verse":"1","text":"ये गल्ल सच्ची ए कि जो मण्डल़िया रा अगुवा ऊणा चाओआ, तो से खरे कामो री इच्छा करोआ।"},{"book":"1 तीमुथियुस","chapter":"3","verse":"2","text":"तो ये जरूरी ए कि मण्डल़िया रे अगुवेया खे निर्दोष, एक ई लाड़िया रा लाड़ा, सब्रखोर, सुशील, आदरो जोगा, पराऊणचारी करने वाल़ा और सिखाणे रे निपुण ऊणा चाईयो।"},{"book":"1 तीमुथियुस","chapter":"3","verse":"3","text":"से पियक्कड़ या मारपीट करने वाल़ा नि ओ, बल्कि नम्र और शान्त ओ और चगड़ा करने वाल़ा या लाल़ची नि ओ।"},{"book":"1 तीमुथियुस","chapter":"3","verse":"4","text":"आपणे कअरो रा अच्छा इन्तजाम करने वाल़ा ओ और बाल-बच्चेया खे सारी गम्भीरता ते अनुशासनो रे राखणे वाल़ा ओ।"},{"book":"1 तीमुथियुस","chapter":"3","verse":"5","text":"जेबे कोई मांणू आपणे ई कअरो रा इन्तजाम करना नि जाणो, तो परमेशरो री मण्डल़िया री रखवाल़ी किंयाँ करनी?"},{"book":"1 तीमुथियुस","chapter":"3","verse":"6","text":"फेर ये कि मण्डल़िया रा अगुवा नया विश्वासी नि ओ, एड़ा नि ओ कि कमण्ड करी की शैतानो रा जा दण्ड पाओ।"},{"book":"1 तीमुथियुस","chapter":"3","verse":"7","text":"और ये बी जरूरी ए कि मण्डल़िया ते बाअरे से आदरो जोगा ओ, एड़ा नि ओ कि निन्दित ऊई कि शैतानो रे फंदे रे फसी जाओ।"},{"book":"1 तीमुथियुस","chapter":"3","verse":"8","text":"तेड़ा ई सेवको खे बी गम्भीर ऊणा चाईयो, दोगला, पियक्कड़ और नीच कमाईया रा लोबी नि ओ।"},{"book":"1 तीमुथियुस","chapter":"3","verse":"9","text":"पर विश्वासो रे पेतो खे शुद्ध विवेको साथे सुरक्षित राखो।"},{"book":"1 तीमुथियुस","chapter":"3","verse":"10","text":"और ये बी पईले ई परखेया जाओ, तेबे जे निर्दोष निकल़ो, तो सेवको रा काम करो।"},{"book":"1 तीमुथियुस","chapter":"3","verse":"11","text":"ईंयां ई तिना री जवाणसा बी आदरो जोगिया ओ, ओरी री बुराई करने वाल़ी नि ओ, पर सब्रो वाल़ी और सबी गल्ला रे विश्वासो जोगी ओ।"},{"book":"1 तीमुथियुस","chapter":"3","verse":"12","text":"सेवक एक ई लाड़िया रा लाड़ा ओ और बाल-बच्चे और आपणे कअरो रा अच्छा परबंद करना जाणदे ओ।"},{"book":"1 तीमुथियुस","chapter":"3","verse":"13","text":"कऊँकि जो सेवको रा काम ठीक टंगो रे करी सकोए, सेयो आपू खे अच्छा पद और यीशु मसीह रे आपणे विश्वासो रे बारे रे बड़िया इम्मता साथे बोलणे जोगे ऊई जाओए।"},{"book":"1 तीमुथियुस","chapter":"3","verse":"14","text":"आऊँ तांगे चट आऊणे री उम्मीद राखणे पाँदे बी, इना गल्ला इजी खे लिखूँआ"},{"book":"1 तीमुथियुस","chapter":"3","verse":"15","text":"कि जे मेरे आऊणे रे देर ऊई जाओ, तो तूँ जाणी लो कि परमेशरो रे कराने रे लोका रा बर्ताओ केड़ा ऊणा चाईयो। परमेशरो रा कराना जिऊँदे परमेशरो री मण्डल़ी ए और सच्चो रा खम्बा और निऊँ ए।"},{"book":"1 तीमुथियुस","chapter":"3","verse":"16","text":"इदे शक निए कि भक्तिया रा पेत गम्भीर ए,"}]}