{"data":[{"book":"1 Samuelova","chapter":"22","verse":"1","text":"A tak odšel odtud David, skryl se v jeskyni Adulam. To když uslyšeli bratří jeho i všecken dům otce jeho, sešli se tam k němu."},{"book":"1 Samuelova","chapter":"22","verse":"2","text":"A shromáždili se k němu, kteřížkoli byli v ssoužení, a kteřížkoli byli zadlužilí, a kteřížkoli byli v hořkosti ducha, a byl nad nimi knížetem, tak že jich bylo s ním okolo čtyř set mužů."},{"book":"1 Samuelova","chapter":"22","verse":"3","text":"Potom odšel odtud David do Masfa Moábského a řekl králi Moábskému: Prosím, nechť vcházejí k vám i vycházejí otec můj a matka má, dokudž nezvím, co se mnou učiní Bůh."},{"book":"1 Samuelova","chapter":"22","verse":"4","text":"I přivedl je před krále Moábského, a bydlili s ním po všecky dny, v nichž zůstával David na tom hradě."},{"book":"1 Samuelova","chapter":"22","verse":"5","text":"Ale prorok Gád řekl Davidovi: Nebývejž déle na tom hradě, jdi, navrať se do země Judské. I odšel David, a přišel do lesa Haret."},{"book":"1 Samuelova","chapter":"22","verse":"6","text":"V tom uslyšel Saul, že by se zjevil David i muži, kteříž byli s ním. Saul pak bydlil v Gabaa pod hájem v Ráma, maje kopí své v rukou svých, a všickni služebníci jeho stáli před ním."},{"book":"1 Samuelova","chapter":"22","verse":"7","text":"I řekl Saul služebníkům svým, kteříž stáli před ním: Slyšte medle, synové Jemini: Všechněm-li vám dá syn Izai pole a vinice? Všecky-li vás postaví za správce nad tisíci a sty,"},{"book":"1 Samuelova","chapter":"22","verse":"8","text":"Že jste se všickni spikli proti mně, aniž jest, kdo by mi oznámil? Již i syn můj učinil smlouvu s synem Izai, a však žádný z vás nelituje mne, aniž mi kdo oznámí, že pozdvihl syn můj služebníka mého proti mně, aby mi zálohy strojil, jakož se to již děje."},{"book":"1 Samuelova","chapter":"22","verse":"9","text":"Odpověděl pak Doeg Idumejský, kterýž též stál s služebníky Saulovými, a řekl: Viděl jsem syna Izai, an přišel do Nobe k Achimelechovi synu Achitobovu."},{"book":"1 Samuelova","chapter":"22","verse":"10","text":"Kterýž radil se o něho s Hospodinem a dal jemu potravy, také i meč Goliáše Filistinského dal jemu."},{"book":"1 Samuelova","chapter":"22","verse":"11","text":"I poslal král, aby zavolali Achimelecha syna Achitobova, kněze, i vší čeledi otce jeho, totiž kněží, kteříž byli v Nobe. I přišli všickni před krále."},{"book":"1 Samuelova","chapter":"22","verse":"12","text":"Tedy řekl Saul: Slyš nyní, synu Achitobův. Kterýž odpověděl: Ej, pane můj."},{"book":"1 Samuelova","chapter":"22","verse":"13","text":"I dí k němu Saul: Proč jste se spikli proti mně, ty a syn Izai, když jsi jemu dal chléb a meč, a radils se s Bohem o něj, aby povstal proti mně k strojení mi záloh, jakož se to již děje?"},{"book":"1 Samuelova","chapter":"22","verse":"14","text":"Odpovídaje Achimelech králi, řekl: A kdo jest tak věrný ze všech služebníků tvých jako David, kterýž i zetěm královým jest, kterýž kráčí v poslušenství tvém, a vzácný jest v domě tvém?"},{"book":"1 Samuelova","chapter":"22","verse":"15","text":"Zdaliž jsem se nyní počal tázati Boha o něj? Odstup to ode mne. Nesčítejž král takové věci na služebníka svého, ani na koho z čeledi otce mého, neboť neví služebník tvůj o ničemž o tom ani nejmenší věci."},{"book":"1 Samuelova","chapter":"22","verse":"16","text":"Ale král řekl: Smrtí umřeš Achimelechu, ty i všecken dům otce tvého."},{"book":"1 Samuelova","chapter":"22","verse":"17","text":"I řekl král drabantům, kteříž stáli před ním: Obraťte se a zbíte kněží Hospodinovy, nebo i jejich ruka jest s Davidem; přes to vědouce, že utíká, nedali mi znáti. Služebníci však královští nechtěli vztáhnouti rukou svých, ani se obořiti na kněží Hospodinovy."},{"book":"1 Samuelova","chapter":"22","verse":"18","text":"A protož řekl král Doegovi: Obrať ty se, a pobí ty kněží. Takž Doeg Idumejský obrátiv se, obořil se na kněží, a zbil toho dne osmdesáte a pět mužů, kteříž nosili efod lněný."},{"book":"1 Samuelova","chapter":"22","verse":"19","text":"Nobe také město kněžské vyhubil ostrostí meče, od muže až do ženy, od malého až do požívajícího prsí, voly i osly, i dobytky pobil ostrostí meče."},{"book":"1 Samuelova","chapter":"22","verse":"20","text":"Jediný toliko syn Achimelechův, syna Achitobova, jehož jméno bylo Abiatar, ušel a utekl k Davidovi."},{"book":"1 Samuelova","chapter":"22","verse":"21","text":"Tedy oznámil Abiatar Davidovi, že Saul zmordoval kněží Hospodinovy."},{"book":"1 Samuelova","chapter":"22","verse":"22","text":"I řekl David Abiatarovi: Vědělť jsem toho dne, když tam byl Doeg Idumejský, že jistotně oznámí Saulovi; jáť jsem přičinu dal k zhubení všech duší domu otce tvého."},{"book":"1 Samuelova","chapter":"22","verse":"23","text":"Zůstaň u mne, neboj se; nebo kdož hledati bude bezživotí mého, hledati bude bezživotí tvého, ale ochráněn budeš u mne."}]}