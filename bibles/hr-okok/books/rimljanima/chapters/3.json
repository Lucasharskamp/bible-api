{"data":[{"book":"Rimljanima","chapter":"3","verse":"1","text":"Kakva je onda prednost biti Židovom? I kakva je korist od obrezanja?"},{"book":"Rimljanima","chapter":"3","verse":"2","text":"Velika u svakom pogledu! Ponajprije: Židovima su povjerena Božje riječi."},{"book":"Rimljanima","chapter":"3","verse":"3","text":"Neki su od njih, doduše, bili nevjerni, ali zar će njihova nevjera obeskrijepiti Božju vjernost?"},{"book":"Rimljanima","chapter":"3","verse":"4","text":"Nipošto! Iako je “svaki čovjek lažac”3:4 Psalam 116:11., Bog je istinit. Zato u Svetome pismu za njega piše:"},{"book":"Rimljanima","chapter":"3","verse":"5","text":"Što pak ako naša nepravednost samo ističe Božju pravednost? Ako je tako, što na to reći? Je li nepravedan Bog koji zbog nje daje maha svojemu gnjevu? To bi, naime, ljudi rekli."},{"book":"Rimljanima","chapter":"3","verse":"6","text":"Nipošto! Jer da Bog nije pravedan, kako bi sudio svijet?"},{"book":"Rimljanima","chapter":"3","verse":"7","text":"Ali neki će pitati: “Ako moje nepoštenje samo ističe Božju istinu i donosi Bogu još više slave, kako me Bog može osuditi i kazniti zato što sam grešnik?”"},{"book":"Rimljanima","chapter":"3","verse":"8","text":"Razmišljate li tako, međutim, mogli biste isto tako reći: “Što više griješimo, to bolje!” Koji tako govore, zaslužuju kaznu, a neki me čak kleveću da ja to propovijedam!"},{"book":"Rimljanima","chapter":"3","verse":"9","text":"Jesmo li mi Židovi, dakle, bolji od drugih? Nismo. Jer upravo smo optužili sve ljude, i Židove i pogane, da su pod vlašću grijeha."},{"book":"Rimljanima","chapter":"3","verse":"10","text":"Kao što Sveto pismo kaže:"},{"book":"Rimljanima","chapter":"3","verse":"11","text":"nikoga razumnoga, nikoga tko traži Boga."},{"book":"Rimljanima","chapter":"3","verse":"12","text":"Svi su zastranili, svi se skupa pokvarili,"},{"book":"Rimljanima","chapter":"3","verse":"13","text":"“Njihovo je grlo otvoren grob, a jezik im je prijevaran."},{"book":"Rimljanima","chapter":"3","verse":"14","text":"“Usta su im puna kletve i gorčine.”3:14 Psalam 10:7."},{"book":"Rimljanima","chapter":"3","verse":"15","text":"“Noge im hitaju na prolijevanje krvi,"},{"book":"Rimljanima","chapter":"3","verse":"16","text":"kud prolaze, siju pustoš i bijedu."},{"book":"Rimljanima","chapter":"3","verse":"17","text":"Oni ne poznaju put mira.”3:15-17 Izaija 59:7-8."},{"book":"Rimljanima","chapter":"3","verse":"18","text":"“Nema Božjeg straha pred njihovim očima.”3:18 Psalam 36:1."},{"book":"Rimljanima","chapter":"3","verse":"19","text":"Zakon se, znamo, odnosi na one kojima je dan jer mu je svrha da svaka usta zanijeme bez isprike i da sav svijet stane pred Božji sud."},{"book":"Rimljanima","chapter":"3","verse":"20","text":"Jer nitko se ne može u Božjim očima opravdati izvršavanjem zakonskih zapovijedi. Što bolje poznajemo Božji zakon, jasnije nam je da smo mu neposlušni, da smo grešnici."},{"book":"Rimljanima","chapter":"3","verse":"21","text":"Ali Bog nam je pokazao drukčiji način da postanemo pravednima u njegovim očima—ne poštovanjem Zakona, već onako kako je to odavno obećao u Svetome pismu."},{"book":"Rimljanima","chapter":"3","verse":"22","text":"Pred Bogom smo opravdani vjerom u Isusa Krista. Tako se spašavaju svi koji vjeruju, bez razlike."},{"book":"Rimljanima","chapter":"3","verse":"23","text":"Jer svi smo zgriješili i lišeni smo Božje slave."},{"book":"Rimljanima","chapter":"3","verse":"24","text":"A Bog nam ipak milostivo daruje opravdanje kroz Isusa Krista, koji nas je otkupio uzimajući na sebe naše grijehe."},{"book":"Rimljanima","chapter":"3","verse":"25","text":"Jer Bog je poslao Isusa da svojom krvlju bude Pomirilište po vjeri—da preuzme kaznu za naše grijehe i da ugasi Božji gnjev na nas. Pred Bogom smo opravdani ako vjerujemo da je Isus prolio svoju krv i da je za naše spasenje žrtvovao svoj život. Bog je ranije počinjene grijehe u svojoj strpljivosti ostavio nekažnjenima kako bi pokazao svoju pravednost."},{"book":"Rimljanima","chapter":"3","verse":"26","text":"On je potpuno pravedan u ovo vrijeme kada grešnike proglašuje nedužnima zbog vjere u Isusa."},{"book":"Rimljanima","chapter":"3","verse":"27","text":"Možemo li se dakle hvaliti da smo ičim zaradili Božje opravdanje? Ne možemo, jer se ono ne temelji na dobrim djelima, već na našoj vjeri."},{"book":"Rimljanima","chapter":"3","verse":"28","text":"Pred Bogom smo opravdani vjerom, a ne izvršavanjem Zakona."},{"book":"Rimljanima","chapter":"3","verse":"29","text":"Zar je Bog samo Bog Židova? Nije li i Bog pogana? Razumije se da jest."},{"book":"Rimljanima","chapter":"3","verse":"30","text":"Samo je jedan Bog i samo je jedan način da nas on prihvati. On nas pred sobom opravdava samo našom vjerom, bili mi Židovi ili pogani."},{"book":"Rimljanima","chapter":"3","verse":"31","text":"Ukidamo li tako vjerom Božji zakon? Nipošto! Jer tek kad imamo vjeru, zaista ispunjamo Zakon."}]}