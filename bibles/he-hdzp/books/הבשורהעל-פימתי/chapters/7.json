{"data":[{"book":"הבשורה על-פי מתי","chapter":"7","verse":"1","text":"”אל תשפטו אחרים, ולא ישפטו אתכם."},{"book":"הבשורה על-פי מתי","chapter":"7","verse":"2","text":"כי יתייחסו אליכם לפי איך שאתם מתייחסים לאחרים. ישפטו אתכם במידה שאתם שופטים אחרים."},{"book":"הבשורה על-פי מתי","chapter":"7","verse":"3","text":"כיצד יכול אתה לראות שביב־עץ קטן בעין חברך, ולא להבחין בקרש הגדול שבעינך?"},{"book":"הבשורה על-פי מתי","chapter":"7","verse":"4","text":"”איך אתה יכול לומר לחברך: ’תן לי לסלק את השביב מעינך‘ בזמן שבעינך יש קרש כזה גדול? הרי כלל לא תוכל לראות את השביב!"},{"book":"הבשורה על-פי מתי","chapter":"7","verse":"5","text":"צבוע שכמותך! סלק תחילה את הקרש מעינך, ורק לאחר מכן תוכל לסלק את שביב העץ מעין חברך!"},{"book":"הבשורה על-פי מתי","chapter":"7","verse":"6","text":"”אל תתנו דברים קדושים לאנשים מושחתים, אל תתנו פנינים לחזירים. הם ירמסו את הפנינים, ולאחר מכן יפנו לתקוף אתכם."},{"book":"הבשורה על-פי מתי","chapter":"7","verse":"7","text":"”אם תבקשו – תקבלו; אם תחפשו – תמצאו; ואם תדפקו תיפתח לפניכם הדלת."},{"book":"הבשורה על-פי מתי","chapter":"7","verse":"8","text":"כי כל המבקש מקבל, כל המחפש מוצא, ולפני כל דופק נפתחת הדלת."},{"book":"הבשורה על-פי מתי","chapter":"7","verse":"9","text":"אם ילד מבקש מאביו פרוסת לחם, האם האב ייתן לו אבן במקום לחם?"},{"book":"הבשורה על-פי מתי","chapter":"7","verse":"10","text":"אם הילד מבקש דג, האם אתם חושבים שיקבל נחש?"},{"book":"הבשורה על-פי מתי","chapter":"7","verse":"11","text":"ואם אנשים רעים וחוטאים כמוכם נותנים לילדיכם מתנות טובות, האם לא ייתן אביכם שבשמים מתנות הרבה יותר טובות למבקשים ממנו?"},{"book":"הבשורה על-פי מתי","chapter":"7","verse":"12","text":"”עשו לאחרים את מה שהייתם רוצים שיעשו לכם – זאת תמצית התורה ודברי הנביאים."},{"book":"הבשורה על-פי מתי","chapter":"7","verse":"13","text":"”הלכו דרך הפתח הצר, כי השביל המוביל לאבדון הוא רחב, ושער הכניסה רחב גם הוא."},{"book":"הבשורה על-פי מתי","chapter":"7","verse":"14","text":"אולם שער החיים הוא קטן, השביל צר, ורק מעטים מוצאים אותו."},{"book":"הבשורה על-פי מתי","chapter":"7","verse":"15","text":"”היזהרו לכם מהמורים המפיצים תורות שקר. הם מתחפשים לכבשים תמימים, בעוד שלמעשה הם זאבים רעים הרוצים לטרוף אתכם."},{"book":"הבשורה על-פי מתי","chapter":"7","verse":"16","text":"תוכלו לזהות אותם על־פי התנהגותם, כשם שאפשר לזהות עץ על־פי פירותיו. הלא יודעים אתם להבחין בין גפן ענבים לבין ברקנים, בין תאנים לבין קוצים!"},{"book":"הבשורה על-פי מתי","chapter":"7","verse":"17","text":"עץ משובח נותן פרי משובח, ועץ רקוב נותן פרי רקוב."},{"book":"הבשורה על-פי מתי","chapter":"7","verse":"18","text":"עץ טוב לא ייתן פרי רקוב, ועץ רקוב לא ייתן פרי טוב."},{"book":"הבשורה על-פי מתי","chapter":"7","verse":"19","text":"משום כך יש לכרות ולשרוף כל עץ שאינו נותן פרי טוב."},{"book":"הבשורה על-פי מתי","chapter":"7","verse":"20","text":"אכן, גם עצים וגם בני־אדם אפשר לזהות על־פי פירותיהם."},{"book":"הבשורה על-פי מתי","chapter":"7","verse":"21","text":"”לא כל מי שמדבר כאיש דתי ואדוק הוא באמת מאמין. הם יכולים לקרוא לי: ’אדוני, אדוני‘, אבל אין זה מספיק כדי להכניסם לשמים. החשוב הוא אם הם שומעים לקול אבי שבשמים."},{"book":"הבשורה על-פי מתי","chapter":"7","verse":"22","text":"ביום־הדין יאמרו לי אנשים רבים: ’אדון, אדון, הלא בשמך ניבאנו, ובשמך גירשנו שדים וחוללנו נסים רבים‘."},{"book":"הבשורה על-פי מתי","chapter":"7","verse":"23","text":"אולם אני אענה: ’מעולם לא הכרתי אתכם. הסתלקו מכאן, פושעים שכמותכם!‘"},{"book":"הבשורה על-פי מתי","chapter":"7","verse":"24","text":"”כל מי שמקשיב לדברי ומקיים אותם, דומה לאדם חכם הבונה את ביתו על סלע איתן."},{"book":"הבשורה על-פי מתי","chapter":"7","verse":"25","text":"שכן גם אם ירד גשם שוטף ותתחולל סערה, לא ייפול הבית ולא יתמוטט, כי נבנה על הסלע."},{"book":"הבשורה על-פי מתי","chapter":"7","verse":"26","text":"לעומתו, מי שמקשיב לדברי ואינו מקיים אותו דומה לאדם טיפש הבונה את ביתו על החול."},{"book":"הבשורה על-פי מתי","chapter":"7","verse":"27","text":"שהרי בבוא שיטפון וסערה יתמוטט הבית וייהרס כליל.“"},{"book":"הבשורה על-פי מתי","chapter":"7","verse":"28","text":"ההמונים נדהמו מאוד כששמעו את הדרשות של ישוע,"},{"book":"הבשורה על-פי מתי","chapter":"7","verse":"29","text":"כי הוא דיבר אליהם בסמכות רבה ולא כמו הסופרים."}]}