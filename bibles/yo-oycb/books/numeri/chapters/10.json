{"data":[{"book":"Numeri","chapter":"10","verse":"1","text":"Olúwa sọ fún Mose pé,"},{"book":"Numeri","chapter":"10","verse":"2","text":"“Ṣe fèrè fàdákà méjì pẹ̀lú fàdákà lílù, kí o máa lò ó láti máa fi pe ìjọ ènìyàn àti láti máa fi darí ìrìnàjò lọ sí ibùdó yín."},{"book":"Numeri","chapter":"10","verse":"3","text":"Nígbà tí o bá fọn méjèèjì gbogbo ìjọ ènìyàn yóò pé síwájú rẹ ní ẹnu-ọ̀nà àgọ́ ìpàdé."},{"book":"Numeri","chapter":"10","verse":"4","text":"Bí ó bá jẹ́ ọ̀kan ni o fọn, nígbà náà ni àwọn olórí ẹ̀yà Israẹli yóò péjọ síwájú rẹ."},{"book":"Numeri","chapter":"10","verse":"5","text":"Nígbà tí o bá fun ìpè ìdágìrì, àwọn ẹ̀yà tó pa ibùdó sí ìhà ìlà-oòrùn ni yóò gbéra."},{"book":"Numeri","chapter":"10","verse":"6","text":"Nígbà tí o bá fun ìpè ìdágìrì kejì, ibùdó tó wà ní ìhà gúúsù ni yóò gbéra. Ìpè ìdágìrì yìí ni yóò jẹ́ àmì fún gbígbéra."},{"book":"Numeri","chapter":"10","verse":"7","text":"Nígbà tí o bá fẹ́ pe ìjọ ènìyàn jọ, fun fèrè nìkan, má ṣe fun ti ìdágìrì pẹ̀lú rẹ̀."},{"book":"Numeri","chapter":"10","verse":"8","text":"“Àwọn ọmọ Aaroni tí í ṣe àlùfáà ni kí ó máa fun fèrè. Èyí yóò jẹ́ ìlànà láéláé fún yín àti fún ìran tó ń bọ̀."},{"book":"Numeri","chapter":"10","verse":"9","text":"Nígbà tí ẹ bá lọ jagun pẹ̀lú àwọn ọ̀tá tó ń ni yín lára ní ilẹ̀ yín, ẹ fun ìpè ìdágìrì pẹ̀lú fèrè. A ó sì rántí yín níwájú Olúwa, Ọlọ́run yín yóò sì gbà yín lọ́wọ́ àwọn ọ̀tá yín."},{"book":"Numeri","chapter":"10","verse":"10","text":"Bẹ́ẹ̀ náà ni ní ọjọ́ ayọ̀ yín, ní gbogbo àjọ̀dún tí a yàn àti ní ìbẹ̀rẹ̀ oṣù yín, ni kí ẹ máa fun fèrè lórí ẹbọ sísun àti ọrẹ àlàáfíà yín, wọn yóò sì jẹ́ ìrántí fún yín níwájú Ọlọ́run. Èmi ni Olúwa Ọlọ́run yín.”"},{"book":"Numeri","chapter":"10","verse":"11","text":"Ní ogúnjọ́ oṣù kejì, ní ọdún kejì ni ìkùùkuu kúrò lórí tabanaku ẹ̀rí."},{"book":"Numeri","chapter":"10","verse":"12","text":"Àwọn ọmọ Israẹli sì gbéra kúrò ní aginjù Sinai wọ́n sì rin ìrìnàjò wọn káàkiri títí tí ìkùùkuu fi dúró sí aginjù Parani."},{"book":"Numeri","chapter":"10","verse":"13","text":"Wọ́n gbéra nígbà àkọ́kọ́ yìí nípa àṣẹ Olúwa láti ẹnu Mose."},{"book":"Numeri","chapter":"10","verse":"14","text":"Àwọn ìpín ti ibùdó Juda ló kọ́kọ́ gbéra tẹ̀lé wọn lábẹ́ ogun wọn Nahiṣoni ọmọ Amminadabu ni ọ̀gágun wọn."},{"book":"Numeri","chapter":"10","verse":"15","text":"Netaneli ọmọ Suari ni ọ̀gágun ti ẹ̀yà Isakari;"},{"book":"Numeri","chapter":"10","verse":"16","text":"Eliabu ọmọ Heloni ni ọ̀gágun ni ìpín ti ẹ̀yà Sebuluni."},{"book":"Numeri","chapter":"10","verse":"17","text":"Nígbà náà ni wọ́n sọ tabanaku kalẹ̀ àwọn ọmọ Gerṣoni àti Merari tó gbé àgọ́ sì gbéra."},{"book":"Numeri","chapter":"10","verse":"18","text":"Àwọn ìpín ti ibùdó ti Reubeni ló gbéra tẹ̀lé wọn, lábẹ́ ọ̀págun wọn. Elisuri ọmọ Ṣedeuri ni ọ̀gágun wọn."},{"book":"Numeri","chapter":"10","verse":"19","text":"Ṣelumieli ọmọ Suriṣaddai ni ọ̀gágun ti ẹ̀yà Simeoni."},{"book":"Numeri","chapter":"10","verse":"20","text":"Eliasafu ọmọ Deueli ni ọ̀gágun ìpín ti ẹ̀yà Gadi."},{"book":"Numeri","chapter":"10","verse":"21","text":"Nígbà náà ni àwọn ọmọ Kohati tí ń ru ohun mímọ́ náà gbéra. Àwọn ti àkọ́kọ́ yóò sì ti gbé tabanaku dúró kí wọn tó dé."},{"book":"Numeri","chapter":"10","verse":"22","text":"Àwọn ìpín tó wà ní ibùdó Efraimu ló tún kàn lábẹ́ ọ̀págun wọn. Eliṣama ọmọ Ammihudu ni ọ̀gágun wọn."},{"book":"Numeri","chapter":"10","verse":"23","text":"Gamalieli ọmọ Pedasuri ni ọ̀gágun ìpín ti ẹ̀yà Manase."},{"book":"Numeri","chapter":"10","verse":"24","text":"Abidani ọmọ Gideoni ni ọ̀gágun ìpín ti ẹ̀yà Benjamini."},{"book":"Numeri","chapter":"10","verse":"25","text":"Lákòótan, àwọn ọmọ-ogun tó ń mójútó ẹ̀yìn ló tún kàn, àwọn ni ìpín ti ibùdó Dani lábẹ́ ọ̀págun wọn. Ahieseri ọmọ Ammiṣaddai ni ọ̀gágun wọn."},{"book":"Numeri","chapter":"10","verse":"26","text":"Pagieli ọmọ Okanri ni ìpín ti ẹ̀yà Aṣeri,"},{"book":"Numeri","chapter":"10","verse":"27","text":"Ahira ọmọ Enani ni ọ̀gágun ti ẹ̀yà Naftali."},{"book":"Numeri","chapter":"10","verse":"28","text":"Báyìí ni àwọn ọmọ Israẹli ṣe tò jáde gẹ́gẹ́ bí ogun nígbà tí wọ́n bẹ̀rẹ̀ ìrìnàjò wọn."},{"book":"Numeri","chapter":"10","verse":"29","text":"Mose sì sọ fún Hobabu ọmọ Reueli ará Midiani tí í ṣe àna rẹ̀ pé, “A ń gbéra láti lọ sí ibi tí Olúwa sọ pé, ‘Èmi ó fi fún un yín.’ Bá wa lọ, àwa ó ṣe ọ́ dáradára nítorí pé Olúwa ti ṣèlérí ohun rere fún Israẹli.”"},{"book":"Numeri","chapter":"10","verse":"30","text":"Ó sì dáhùn pé, “Rárá, èmi kò ní bá yín lọ, mò ń padà lọ sí ilẹ̀ mi àti sí ọ̀dọ̀ àwọn ènìyàn mi.”"},{"book":"Numeri","chapter":"10","verse":"31","text":"Mose sì sọ pé, “Jọ̀wọ́ ma fi wá sílẹ̀, ìwọ mọ ibi tí a lè pa ibùdó sí nínú aginjù, ìwọ yóò sì jẹ́ ojú fún wa."},{"book":"Numeri","chapter":"10","verse":"32","text":"Bí o bá bá wa lọ, a ó sì pín fún ọ nínú ohun rere yówù tí Olúwa bá fún wa.”"},{"book":"Numeri","chapter":"10","verse":"33","text":"Wọ́n sì gbéra láti orí òkè Olúwa ní ìrìn ọjọ́ mẹ́ta. Àpótí ẹ̀rí Olúwa ń lọ níwájú wọn fún gbogbo ọjọ́ mẹ́ta yìí láti wá ibi ìsinmi fún wọn."},{"book":"Numeri","chapter":"10","verse":"34","text":"Ìkùùkuu Olúwa wà lórí wọn lọ́sàn nígbà tí wọ́n gbéra kúrò ní ibùdó."},{"book":"Numeri","chapter":"10","verse":"35","text":"Nígbàkígbà tí àpótí ẹ̀rí bá gbéra Mose yóò sì wí pé,"},{"book":"Numeri","chapter":"10","verse":"36","text":"Nígbàkígbà tí àpótí ẹ̀rí bá sinmi yóò wí pé,"}]}