{"data":[{"book":"যাত্রা পুস্তক","chapter":"25","verse":"1","text":"সদাপ্রভু মোশিকে বললেন,"},{"book":"যাত্রা পুস্তক","chapter":"25","verse":"2","text":"“ইস্রায়েলীদের আমার কাছে এক নৈবেদ্য আনতে বলো। আমার জন্য তোমাকে সেই প্রত্যেকজনের কাছ থেকে নৈবেদ্য গ্রহণ করতে হবে যারা আন্তরিকভাবে দান দিতে ইচ্ছুক।"},{"book":"যাত্রা পুস্তক","chapter":"25","verse":"3","text":"“এই নৈবেদ্যগুলি তোমাকে তাদের কাছ থেকে গ্রহণ করতে হবে:"},{"book":"যাত্রা পুস্তক","chapter":"25","verse":"4","text":"নীল, বেগুনি, ও টকটকে লাল রংয়ের সুতো এবং মিহি মসিনা;"},{"book":"যাত্রা পুস্তক","chapter":"25","verse":"5","text":"লাল রং করা মেষের ছাল এবং অন্য এক ধরনের টেকসই চামড়া25:5 খুব সম্ভবত বৃহদাকার জলচর স্তন্যপায়ী প্রাণীর চামড়া;"},{"book":"যাত্রা পুস্তক","chapter":"25","verse":"6","text":"আলোর জন্য জলপাই তেল;"},{"book":"যাত্রা পুস্তক","chapter":"25","verse":"7","text":"এবং এফোদ25:7 প্রাচীনকালে ইহুদি যাজকেরা যে এক ধরনের হাতকাটা আনুষ্ঠানিক পোশাক পরতেন ও বুকপাটার উপরে বসানোর জন্য স্ফটিকমণি ও অন্যান্য মণিরত্ন।"},{"book":"যাত্রা পুস্তক","chapter":"25","verse":"8","text":"“পরে আমার জন্য এক পবিত্রস্থান তৈরি করতে তাদের দিয়ো, এবং আমি তাদের মধ্যে বসবাস করব।"},{"book":"যাত্রা পুস্তক","chapter":"25","verse":"9","text":"আমি তোমাদের যে নমুনাটি দেখিয়ে দেব ঠিক সেই অনুসারেই এই সমাগম তাঁবু ও সেটির সব আসবাবপত্র তৈরি কোরো।"},{"book":"যাত্রা পুস্তক","chapter":"25","verse":"10","text":"“প্রায় 1.1 মিটার লম্বা এবং 68 সেন্টিমিটার করে চওড়া ও উঁচু25:10 অথবা, প্রাচীনকালের মাপানুসারে, আড়াই হাত লম্বা, দেড় হাত চওড়া ও দেড় হাত উঁচু; 17 পদের ক্ষেত্রেও একই কথা প্রযোজ্য; বাবলা কাঠের একটি সিন্দুক তাদের তৈরি করতে দিয়ো।"},{"book":"যাত্রা পুস্তক","chapter":"25","verse":"11","text":"ভিতরে ও বাইরে, দুই দিকেই এটি খাঁটি সোনা দিয়ে মুড়ে দিয়ো, এবং এটির চারপাশে সোনার এক ছাঁচ তৈরি কোরো।"},{"book":"যাত্রা পুস্তক","chapter":"25","verse":"12","text":"এটির জন্য সোনার চারটি কড়া ঢালাই কোরো এবং সেগুলি এটির চারটি পায়াতে আটকে দিয়ো, দুটি কড়া একদিকে ও দুটি কড়া অন্যদিকে।"},{"book":"যাত্রা পুস্তক","chapter":"25","verse":"13","text":"পরে বাবলা কাঠের খুঁটিগুলি তৈরি কোরো এবং সেগুলি সোনা দিয়ে মুড়ে দিয়ো।"},{"book":"যাত্রা পুস্তক","chapter":"25","verse":"14","text":"সিন্দুকটি বহন করার জন্য সেটির দুই পাশে থাকা কড়াগুলিতে সেই খুঁটিগুলি ঢুকিয়ে দিয়ো।"},{"book":"যাত্রা পুস্তক","chapter":"25","verse":"15","text":"এই সিন্দুকের কড়ার মধ্যে যেন সেই খুঁটিগুলি থাকে; সেগুলি সরানো যাবে না।"},{"book":"যাত্রা পুস্তক","chapter":"25","verse":"16","text":"পরে সেই সিন্দুকটিতে বিধিনিয়মের সেই ফলকগুলি রেখো, যেগুলি আমি তোমাদের দেব।"},{"book":"যাত্রা পুস্তক","chapter":"25","verse":"17","text":"“খাঁটি সোনা দিয়ে প্রায় 1.1 মিটার লম্বা এবং 68 সেন্টিমিটার চওড়া একটি প্রায়শ্চিত্ত-আচ্ছাদন তৈরি কোরো।"},{"book":"যাত্রা পুস্তক","chapter":"25","verse":"18","text":"আর সেই আচ্ছাদনের শেষ প্রান্তের দিকে পিটানো সোনা দিয়ে দুটি করূব25:18 ঈশ্বরের উপস্থিতিতে বিরাজমান ডানাওয়ালা স্বর্গদূতবিশেষ, যারা নিরন্তর ঈশ্বরের সেবা করে যায় তৈরি কোরো।"},{"book":"যাত্রা পুস্তক","chapter":"25","verse":"19","text":"একটি করূব এক প্রান্তে এবং দ্বিতীয়টি অন্য প্রান্তে তৈরি কোরো; দুই প্রান্তেই আবরণসহ একটি করে করূব তৈরি কোরো।"},{"book":"যাত্রা পুস্তক","chapter":"25","verse":"20","text":"করূবেরা তাদের ডানা উপর দিকে ছড়িয়ে রেখে, সেই আবরণটির উপরে নিজেদের দেহ দিয়ে ছায়া ফেলবে। করূবেরা পরস্পরের দিকে মুখ করে, সেই আবরণের দিকে তাকিয়ে থাকবে।"},{"book":"যাত্রা পুস্তক","chapter":"25","verse":"21","text":"আবরণটি সিন্দুকের চূড়ায় রাখবে এবং সিন্দুকে সেই বিধিনিয়মের ফলকগুলি রাখবে, যেগুলি আমি তোমাদের দেব।"},{"book":"যাত্রা পুস্তক","chapter":"25","verse":"22","text":"সেখানে, সেই দুই করূবের মাঝখানে বিধিনিয়মের সিন্দুকের উপরে রাখা সেই আবরণের উপরেই আমি তোমার সঙ্গে দেখা করব ও ইস্রায়েলীদের জন্য তোমাকে আমার সমস্ত আজ্ঞা দেব।"},{"book":"যাত্রা পুস্তক","chapter":"25","verse":"23","text":"“বাবলা কাঠ দিয়ে প্রায় 90 সেন্টিমিটার লম্বা, 45 সেন্টিমিটার চওড়া ও 68 সেন্টিমিটার উঁচু একটি টেবিল তৈরি কোরো25:23 অথবা, প্রাচীনকালের মাপানুসারে, দু-হাত লম্বা, এক হাত চওড়া ও দেড় হাত উঁচু।"},{"book":"যাত্রা পুস্তক","chapter":"25","verse":"24","text":"খাঁটি সোনা দিয়ে সেটি মুড়ে দিয়ো এবং সেটির চারপাশে সোনার এক ছাঁচ তৈরি কোরো।"},{"book":"যাত্রা পুস্তক","chapter":"25","verse":"25","text":"এছাড়াও সেটির চারপাশে প্রায় 7.5 সেন্টিমিটার চওড়া25:25 অথবা, প্রাচীনকালের মাপানুসারে, চার আঙুল মাপের চক্রবেড় তৈরি করে সেই চক্রবেড়ের উপর সোনার এক ছাঁচ রেখো।"},{"book":"যাত্রা পুস্তক","chapter":"25","verse":"26","text":"টেবিলের জন্য সোনার চারটি কড়া তৈরি কোরো ও যেখানে সেই চারটি পায়া আছে, সেই চার প্রান্তে সেগুলি বেঁধে দিয়ো।"},{"book":"যাত্রা পুস্তক","chapter":"25","verse":"27","text":"কড়াগুলি যেন সেই চক্রবেড়গুলির কাছাকাছি থাকে ও সেই টেবিলটি বহন করার উপযোগী খুঁটিগুলি যেন সেগুলি ধরে রাখতে পারে।"},{"book":"যাত্রা পুস্তক","chapter":"25","verse":"28","text":"বাবলা কাঠ দিয়ে খুঁটিগুলি তৈরি কোরো, সেগুলি সোনা দিয়ে মুড়ে দিয়ো এবং সেগুলির সাথে সাথে টেবিলটিও বহন কোরো।"},{"book":"যাত্রা পুস্তক","chapter":"25","verse":"29","text":"আর খাঁটি সোনা দিয়ে এটির থালা ও বাসন, এছাড়াও নৈবেদ্য ঢেলে দেওয়ার জন্য এটির কলশি ও গামলাও তৈরি কোরো।"},{"book":"যাত্রা পুস্তক","chapter":"25","verse":"30","text":"সবসময় আমার সামনে রাখার জন্য এই টেবিলে দর্শন-রুটি সাজিয়ে রেখো।"},{"book":"যাত্রা পুস্তক","chapter":"25","verse":"31","text":"“খাঁটি সোনার এক দীপাধার তৈরি কোরো। এটির ভিত ও দণ্ড পিটিয়ে নিতে হবে, এবং সেগুলির সাথে সাথে এতে একই টুকরো দিয়ে ফুলের মতো দেখতে পানপাত্র, কুঁড়ি ও মুকুলগুলিও তৈরি কোরো।"},{"book":"যাত্রা পুস্তক","chapter":"25","verse":"32","text":"সেই দীপাধারের পাশ থেকে ছয়টি শাখা বেরিয়ে আসবে—একদিকে তিনটি এবং অন্যদিকে তিনটি।"},{"book":"যাত্রা পুস্তক","chapter":"25","verse":"33","text":"একটি শাখায় কুঁড়ি ও মুকুল সহ কাগজি বাদামের আকৃতিবিশিষ্ট তিনটি পানপাত্র থাকবে, পরবর্তী শাখাতে তিনটি, এবং সেই দীপাধার থেকে বেরিয়ে আসা ছয়টি শাখার সবকটিতে একইরকম হবে।"},{"book":"যাত্রা পুস্তক","chapter":"25","verse":"34","text":"আর সেই দীপাধারে কুঁড়ি ও মুকুল সহ কাগজি বাদামফুলের মতো আকৃতিবিশিষ্ট চারটি পানপাত্র থাকবে।"},{"book":"যাত্রা পুস্তক","chapter":"25","verse":"35","text":"সেই দীপাধার থেকে বেরিয়ে আসা মোট ছয়টি শাখার মধ্যে প্রথম জোড়া শাখার নিচে একটি কুঁড়ি থাকবে, দ্বিতীয় জোড়া শাখার নিচে দ্বিতীয় একটি কুঁড়ি থাকবে, এবং তৃতীয় জোড়ার নিচে তৃতীয় একটি কুঁড়ি থাকবে।"},{"book":"যাত্রা পুস্তক","chapter":"25","verse":"36","text":"সেই দীপাধারের সাথে একই টুকরো দিয়ে সেই কুঁড়ি ও শাখাগুলিও পিটানো খাঁটি সোনা দিয়ে তৈরি করতে হবে।"},{"book":"যাত্রা পুস্তক","chapter":"25","verse":"37","text":"“পরে এর সাতটি প্রদীপ তৈরি কোরো ও সেগুলি সেটির উপর এমনভাবে সাজিয়ে রেখো যেন সেগুলি সেটির সামনের দিকের প্রাঙ্গণে আলো ফেলে।"},{"book":"যাত্রা পুস্তক","chapter":"25","verse":"38","text":"এর পলতে ছাঁটার যন্ত্র ও বারকোশগুলিও খাঁটি সোনার হবে।"},{"book":"যাত্রা পুস্তক","chapter":"25","verse":"39","text":"দীপাধার ও এইসব আনুষঙ্গিক উপকরণের জন্য এক তালন্ত25:39 অর্থাৎ, প্রায় 34 কিলোগ্রাম খাঁটি সোনা ব্যবহার করতে হবে।"},{"book":"যাত্রা পুস্তক","chapter":"25","verse":"40","text":"দেখো, পর্বতের উপরে তোমাকে যে নকশা দেখানো হয়েছিল, সেই অনুযায়ী সবকিছু নির্মাণ কোরো।"}]}