{"data":[{"book":"Kirje heprealaisille","chapter":"12","verse":"1","text":"Koska ympärillämme on näin valtava joukko uskon ihmisiä, heittäkäämme mekin pois painolasti, joka hidastaa juoksuamme – erityisesti synnit, joihin jatkuvasti kompastumme – ja jatkakaamme kestävinä eteenpäin siinä kilpailussa, johon Jumala on meidät pannut."},{"book":"Kirje heprealaisille","chapter":"12","verse":"2","text":"Katsokaa Jeesusta, joka on antanut meille uskon ja joka myös tekee sen täydelliseksi! Hän oli valmis kärsimään häpeällisen kuoleman ristillä, sillä hän tiesi, mikä ilo häntä sen jälkeen odotti. Nyt hän istuu valtaistuimella Jumalan oikealla puolella."},{"book":"Kirje heprealaisille","chapter":"12","verse":"3","text":"Jotta ette alkaisi pelätä ja väsyä, ajatelkaa, miten kärsivällinen Jeesus oli, kun syntiset ihmiset kiduttivat häntä."},{"book":"Kirje heprealaisille","chapter":"12","verse":"4","text":"Te ette ole vielä koskaan taistelleet syntiä ja kiusausta vastaan niin tosissanne, että olisitte hikoilleet verta."},{"book":"Kirje heprealaisille","chapter":"12","verse":"5","text":"Oletko kokonaan unohtanut, miten rohkaisevasti Jumala on puhunut sinulle, omalle lapselleen? Hänhän sanoi: »Poikani, älä suutu, kun Herra kurittaa sinua. Älä masennu, kun hän näyttää sinulle, missä olet ollut väärässä."},{"book":"Kirje heprealaisille","chapter":"12","verse":"6","text":"Hänen kurituksensa on merkki siitä, että hän rakastaa sinua. Kun hän sinua lyö, tiedät varmasti olevasi hänen lapsensa.»"},{"book":"Kirje heprealaisille","chapter":"12","verse":"7","text":"Antakaa Herran kasvattaa teitä niin kuin rakastava isä lapsiaan. Onko kuultu lapsesta, jota ei olisi tarvinnut ojentaa?"},{"book":"Kirje heprealaisille","chapter":"12","verse":"8","text":"Ette te siis ole Jumalan omia lapsia, jos hän ei tarvittaessa kurita teitä niin kuin isä."},{"book":"Kirje heprealaisille","chapter":"12","verse":"9","text":"Lapsi kunnioittaa maallista isäänsä, vaikka saa häneltä kuritusta. Eikö meidän pitäisi ottaa iloisina vastaan taivaallisen Isän kasvatus, jotta pääsisimme todelliseen elämään?"},{"book":"Kirje heprealaisille","chapter":"12","verse":"10","text":"Maallinen isä kasvatti meitä parhaan taitonsa mukaan muutamia lyhyitä vuosia varten. Jumala ojentaa meitä siksi, että hän tahtoo antaa meille parasta mahdollista: oman pyhyytensä."},{"book":"Kirje heprealaisille","chapter":"12","verse":"11","text":"Ei ole hauskaa olla kuritettavana. Se koskee. Mutta jälkeenpäin näemme tuloksen: elämän ja rauhan Jumalan yhteydessä."},{"book":"Kirje heprealaisille","chapter":"12","verse":"12","text":"Ottakaa tukevasti kiinni väsyneillä käsillänne ja seisokaa suorina vapisevilla jaloillanne!"},{"book":"Kirje heprealaisille","chapter":"12","verse":"13","text":"Kulkekaa suoraa, tasaista polkua, niin että ne, jotka teitä seuraavat, eivät kompastu ja satuta itseään, vaikka olisivat heikkoja ja vammaisia – vaan päinvastoin voimistuvat."},{"book":"Kirje heprealaisille","chapter":"12","verse":"14","text":"Pyrkikää kaikessa rauhaan sekä puhtaaseen ja pyhään elämään. Vain silloin saatte nähdä Herran."},{"book":"Kirje heprealaisille","chapter":"12","verse":"15","text":"Pitäkää huolta toisistanne, ettei kukaan jäisi vaille Jumalan parhaita lahjoja. Älkää antako minkäänlaisen katkeruuden juurtua keskuuteenne. Kasvaessaan se aiheuttaisi suurta vahinkoa monen elämälle."},{"book":"Kirje heprealaisille","chapter":"12","verse":"16","text":"Varokaa, ettei kukaan lankeaisi epäsiveelliseen elämään tai suhtautuisi Jumalaan välinpitämättömästi kuten Eesau, joka vaihtoi esikoispojan oikeutensa yhteen ateriaan."},{"book":"Kirje heprealaisille","chapter":"12","verse":"17","text":"Myöhemmin hän olisi halunnut oikeutensa takaisin, mutta silloin oli jo myöhäistä katua, vaikka hän kuinka itki. Olkoon se teille varoittavana esimerkkinä."},{"book":"Kirje heprealaisille","chapter":"12","verse":"18","text":"Teidän ei ole tarvinnut joutua kokemaan sellaista kauhua, tulen hehkua, synkkyyttä, pimeyttä ja hirmumyrskyä kuin israelilaisten Siinain vuoren juurella, kun Jumala antoi heille käskynsä."},{"book":"Kirje heprealaisille","chapter":"12","verse":"19","text":"He kuulivat pelottavan torventoitotuksen ja äänen, jolla oli niin kauhistuttava sanoma, että israelilaiset pyysivät Jumalaa vaikenemaan."},{"book":"Kirje heprealaisille","chapter":"12","verse":"20","text":"He järkyttyivät, kun Jumala määräsi, että kuka ikinä vuoreen koskisi – olkoon vaikka eläin –, sen olisi kuoltava."},{"book":"Kirje heprealaisille","chapter":"12","verse":"21","text":"Mooseskin pelästyi näkemäänsä niin että vapisi."},{"book":"Kirje heprealaisille","chapter":"12","verse":"22","text":"Te sen sijaan olette tulleet Siionin vuorelle, elävän Jumalan kaupunkiin, taivaalliseen Jerusalemiin, jonne on kokoontunut myös enkelien lukematon joukko."},{"book":"Kirje heprealaisille","chapter":"12","verse":"23","text":"Olette tulleet seurakunnan luo, jonka jäsenten nimet on kirjoitettu muistiin taivaassa, ja Jumalan, kaikkien tuomarin, luo ja jo täydelliseksi tehtyjen ihmisten henkien luo."},{"book":"Kirje heprealaisille","chapter":"12","verse":"24","text":"Olette tulleet itsensä Jeesuksen luo, joka on saattanut meidät uuteen, ihmeelliseen liittoon, ja vihmotun veren luo, joka merkitsee anteeksiantoa eikä kostoa niin kuin Aabelin veri."},{"book":"Kirje heprealaisille","chapter":"12","verse":"25","text":"Kuunnelkaa siis häntä, joka teille puhuu. Israelilaiset eivät päässeet pakoon, kun kieltäytyivät kuuntelemasta Moosesta, ihmistä, joka välitti heille Jumalan sanat. Miten meille käykään, jos emme kuuntele suoraan taivaasta puhuvaa Jumalaa?"},{"book":"Kirje heprealaisille","chapter":"12","verse":"26","text":"Kun hän puhui Siinain vuorelta, hänen äänensä vavisutti maata. Hän on sanonut, että seuraavana kerralla hän ei järisytä vain maata, vaan myös taivasta."},{"book":"Kirje heprealaisille","chapter":"12","verse":"27","text":"Tällä hän tarkoittaa, että hän seuloo pois sellaisen, millä ei ole kestävää perustusta. Vain se, mikä on järkkymätöntä, jää siis jäljelle."},{"book":"Kirje heprealaisille","chapter":"12","verse":"28","text":"Koska meillä on järkkymätön valtakunta, jota mikään ei voi kukistaa, meidän on syytä palvella Jumalaa kiitollisin mielin, pyhää pelkoa tuntien,"},{"book":"Kirje heprealaisille","chapter":"12","verse":"29","text":"sillä meidän Jumalamme on kuluttava tuli."}]}