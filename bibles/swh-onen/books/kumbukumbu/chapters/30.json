{"data":[{"book":"Kumbukumbu","chapter":"30","verse":"1","text":"Wakati baraka hizi zote pamoja na laana nilizoziweka mbele yako zitakapokujia, nawe ukazitafakari moyoni popote Bwana Mungu wako atakapokutawanya miongoni mwa mataifa,"},{"book":"Kumbukumbu","chapter":"30","verse":"2","text":"hapo wewe na watoto wako mtakapomrudia Bwana Mungu wako, na kumtii kwa moyo wako wote na kwa roho yako yote kulingana na kila kitu ninachokuamuru leo,"},{"book":"Kumbukumbu","chapter":"30","verse":"3","text":"ndipo Bwana Mungu wako atakapokurudisha kutoka utumwani na kukuhurumia, naye atakukusanya tena kutoka mataifa yote kule alikutawanya."},{"book":"Kumbukumbu","chapter":"30","verse":"4","text":"Hata kama umefukuziwa katika nchi ya mbali kiasi gani chini ya mbingu, kutoka huko Bwana Mungu wako atakukusanya na kukurudisha."},{"book":"Kumbukumbu","chapter":"30","verse":"5","text":"Yeye Bwana atakurudisha katika nchi iliyokuwa mali ya baba zako, nawe utaimiliki. Naye atakufanya ufanikiwe sana na kukuzidisha kwa idadi kuliko baba zako."},{"book":"Kumbukumbu","chapter":"30","verse":"6","text":"Bwana Mungu wako ataitahiri mioyo yenu na mioyo ya wazao wenu ili mweze kumpenda kwa moyo wako wote na kwa roho yako yote ukaishi."},{"book":"Kumbukumbu","chapter":"30","verse":"7","text":"Bwana Mungu wako ataweka laana hizi zote juu ya adui zako ambao wanakuchukia na kukutesa."},{"book":"Kumbukumbu","chapter":"30","verse":"8","text":"Utamtii tena Bwana na kuzishika amri zake zote ninazokupa leo."},{"book":"Kumbukumbu","chapter":"30","verse":"9","text":"Ndipo Bwana Mungu wako atakapokufanikisha sana katika kazi zote za mikono yako na katika uzao wa tumbo lako, wadogo wa mifugo yako na mazao ya nchi yako. Bwana atakufurahia tena na kukufanikisha, kama alivyowafurahia baba zako,"},{"book":"Kumbukumbu","chapter":"30","verse":"10","text":"kama ukimtii Bwana Mungu wako, na kuzishika amri zake na maagizo yake ambayo yameandikwa katika Kitabu hiki cha Sheria, na kumgeukia Bwana Mungu wako kwa moyo wako wote na kwa roho yako yote."},{"book":"Kumbukumbu","chapter":"30","verse":"11","text":"Ninachokuagiza leo sio kigumu sana kwako au usichokiweza."},{"book":"Kumbukumbu","chapter":"30","verse":"12","text":"Hakiko juu mbinguni, ili uulize, “Ni nani atakayepanda mbinguni kukileta na kututangazia ili tuweze kutii?”"},{"book":"Kumbukumbu","chapter":"30","verse":"13","text":"Wala hakiko ngʼambo ya bahari, ili uulize, “Ni nani atakayevuka bahari kwenda kukichukua na kututangazia ili tupate kutii?”"},{"book":"Kumbukumbu","chapter":"30","verse":"14","text":"La hasha! Lile neno liko karibu sana nawe; liko kinywani mwako na ndani ya moyo wako ili uweze kulitii."},{"book":"Kumbukumbu","chapter":"30","verse":"15","text":"Tazama, naweka mbele yako leo uzima na mafanikio, mauti na maangamizo."},{"book":"Kumbukumbu","chapter":"30","verse":"16","text":"Ninakuamuru leo kwamba umpende Bwana Mungu wako, utembee katika njia zake, na kutunza maagizo yake, amri na sheria zake; ndipo utakapoishi na kuongezeka, naye Bwana Mungu wako atakubariki katika nchi unayoingia kuimiliki."},{"book":"Kumbukumbu","chapter":"30","verse":"17","text":"Lakini kama moyo wako ukigeukia mbali ukawa huna utii, kama umevutwa kuisujudia miungu mingine na kuiabudu,"},{"book":"Kumbukumbu","chapter":"30","verse":"18","text":"nakutangazia leo hii kwamba hakika utaangamizwa. Hutaishi maisha marefu katika nchi unayovuka Yordani kuiingia na kuimiliki."},{"book":"Kumbukumbu","chapter":"30","verse":"19","text":"Leo ninaziita mbingu na nchi kama mashahidi dhidi yako kwamba nimeweka mbele yako uzima na mauti, baraka na laana. Basi sasa chagueni uzima, ili wewe na watoto wako mpate kuishi,"},{"book":"Kumbukumbu","chapter":"30","verse":"20","text":"na ili upate kumpenda Bwana Mungu wako, uisikilize sauti yake na kuambatana naye. Kwa kuwa Bwana ndiye uzima wako, na atakupa wingi wa siku ili upate kuishi katika nchi aliyoapa kuwapa baba zako Abrahamu, Isaki na Yakobo."}]}