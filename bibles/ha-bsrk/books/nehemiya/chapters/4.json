{"data":[{"book":"Nehemiya","chapter":"4","verse":"1","text":"Da Sanballat ya ji cewa muna sāke ginin katangar, sai ya husata, ya haukace ƙwarai. Ya yi wa Yahudawa dariya,"},{"book":"Nehemiya","chapter":"4","verse":"2","text":"a gaban abokansa da kuma sojojin Samariya ya ce, “Me waɗancan Yahudawan nan marasa ƙarfi suke yi? Za su maido da katangarsu ne? Za su miƙa hadayu ne? Za su gama a rana ɗaya? Za su iya samun duwatsun gini daga tsibin matattun duwatsu?”"},{"book":"Nehemiya","chapter":"4","verse":"3","text":"Tobiya wakilin mutanen Ammon wanda yake a gefensa ya ce, “Abin nan da suke gini, ko dila ma ya hau, zai rushe shi!”"},{"book":"Nehemiya","chapter":"4","verse":"4","text":"Ka ji mu, ya Allahnmu, gama an rena mu. Bari zagin da suke yi mana yă koma kansu. Ka sa a kwashe su a kai su bauta a wata ƙasa."},{"book":"Nehemiya","chapter":"4","verse":"5","text":"Kada ka rufe laifinsu, kada kuwa ka gafarta musu, gama sun ci mutuncinmu, mu da muke gini."},{"book":"Nehemiya","chapter":"4","verse":"6","text":"Sai muka sāke ginin katangar sai da duka ta kai rabin tsayinta, gama mutane sun yi aiki da dukan ƙarfinsu."},{"book":"Nehemiya","chapter":"4","verse":"7","text":"Amma da Sanballat, da Tobiya, da Larabawa, da Ammonawa, da kuma mutanen Ashdod suka ji cewa gyare-gyaren katangar Urushalima yana cin gaba, ana kuma tattoshe wuraren da suka tsattsaga, sai suka husata ƙwarai."},{"book":"Nehemiya","chapter":"4","verse":"8","text":"Dukansu suka ƙulla su zo, su yi yaƙi da Urushalima, su tā da hankali a cikinta."},{"book":"Nehemiya","chapter":"4","verse":"9","text":"Amma muka yi addu’a ga Allahnmu muka kuma sa masu tsaro da rana da kuma dare don mu magance wannan barazana."},{"book":"Nehemiya","chapter":"4","verse":"10","text":"Ana cikin haka, mutane a Yahuda suka ce, “Ƙarfin ma’aikata yana kāsawa, akwai kuma sauran tarkace da yawa da ba za mu iya sāke gina katangar ba.”"},{"book":"Nehemiya","chapter":"4","verse":"11","text":"Abokan gābanmu sun ce, “Ba za su sani ba, ba kuwa za su gan mu ba, sai dai kawai su gan mu a cikinsu, za mu karkashe su, mu tsai da aikin.”"},{"book":"Nehemiya","chapter":"4","verse":"12","text":"Sau da yawa Yahudawan da suke da zama kusa da abokan gābanmu sun yi ta zuwa suna yin mana magana, suna cewa “Ko’ina muka juya, za su fāɗa mana.”"},{"book":"Nehemiya","chapter":"4","verse":"13","text":"Saboda haka na sa jama’a su ja ɗamara bisa ga iyalinsu a bayan katanga, a wuraren da ba a gina ba. Suna riƙe da takuba, da māsu, da bakkuna."},{"book":"Nehemiya","chapter":"4","verse":"14","text":"Bayan na dudduba abubuwa, sai na miƙe tsaye na ce wa manyan gari da shugabanni da kuma sauran jama’a, “Kada ku ji tsoronsu. Ku tuna da Ubangiji, wanda yake mai girma da banrazana, ku yi yaƙi don ’yan’uwanku, da ’ya’yanku maza da mata, da matanku da kuma gidajenku.”"},{"book":"Nehemiya","chapter":"4","verse":"15","text":"Da abokan gābanmu suka ji muna sane da shirinsu, Allah kuma ya wargaje shirin nan, sai duk muka dawo ga katangar, kowa ya kama aikinsa."},{"book":"Nehemiya","chapter":"4","verse":"16","text":"Daga wannan rana zuwa gaba, rabin mutane suka yi aiki, yayinda sauran rabin suka kintsa da māsu, da garkuwa, da bakkuna da makamai. Shugabanni suka goyi bayan dukan mutanen Yahuda"},{"book":"Nehemiya","chapter":"4","verse":"17","text":"waɗanda suke ginin katanga. Waɗanda suke ɗaukan kaya suka yi aikinsu da hannu ɗaya, suna kuma riƙe da makami a ɗaya hannun,"},{"book":"Nehemiya","chapter":"4","verse":"18","text":"kuma kowane mai gini ya ɗaura takobinsa a gefe yayinda yake aiki. Amma mutum mai busa ƙaho ya kasance tare da ni."},{"book":"Nehemiya","chapter":"4","verse":"19","text":"Sai na ce wa manyan gari, da shugabanni, da sauran jama’a, “Aikin nan babba ne kuma mai yawa, ga shi muna a rarrabe nesa da juna a katangar."},{"book":"Nehemiya","chapter":"4","verse":"20","text":"Duk inda kuka ji an busa ƙaho, sai ku taru a wurin. Allahnmu zai yi yaƙi dominmu!”"},{"book":"Nehemiya","chapter":"4","verse":"21","text":"Saboda haka muka ci gaba da aiki, rabin mutane suna riƙe da māsu, daga wayewar gari har zuwa fitowar taurari."},{"book":"Nehemiya","chapter":"4","verse":"22","text":"A wannan lokaci na kuma ce wa mutane, “A sa kowane mutum da mataimakinsa su zauna a Urushalima da dare, domin a yi tsaro da dare, da safe kuma a kama aiki.”"},{"book":"Nehemiya","chapter":"4","verse":"23","text":"Saboda haka ni, da ’yan’uwana, da bayina, da matsaran da suke tare da ni, ba wanda ya tuɓe tufafinsa; kowa ya rataye makaminsa, ko ya je shan ruwa ma.4.23 Ma’anar Ibraniyanci na wannan jumla ba a tabbatar ba."}]}