{"data":[{"book":"ADA","chapter":"11","verse":"1","text":"Dunuɲa mɔɔilu bɛɛ tɛrɛ ye kan kelen de mɛnna. Ii bɛɛ tɛrɛ ye i ɲɔɔn famunna."},{"book":"ADA","chapter":"11","verse":"2","text":"Ii bɔra telebɔ fan dɔ, ka wa gbɛkannan ba do tɛrɛn Sineyari jamana rɔ. Ii ka i sii dinkira wo rɔ."},{"book":"ADA","chapter":"11","verse":"3","text":"Lon do rɔ, ii ka a fɔ i ɲɔɔn yɛ ko: «An ye birikiilu gbasi ka ii janin kosɛbɛ.» Ii ma kabakurun ta fɔɔ biriki. Ii ma boro fanan ta, fɔɔ tulubɔ fasani."},{"book":"ADA","chapter":"11","verse":"4","text":"Ii ka a fɔ ko: «An ye so lɔ an jɛrɛ yɛ, ka sankaso jan lɔ a kɔndɔ. Wo lɔ ye se haan sankolo ma, sa an di tɔɔ sɔrɔn. Ni an ma wo kɛ, an di jɛnsɛn duukolo fan bɛɛ fɛ.»"},{"book":"ADA","chapter":"11","verse":"5","text":"Allabatala jiira ka so ni sankaso jan dagbɛ, adamadenilu ka mɛn lɔ."},{"book":"ADA","chapter":"11","verse":"6","text":"A ka a fɔ ko: «A ragbɛ. Ii bɛɛ ye siya kelen de ri, ii bɛɛ ye kan kelen de mɛnna. Ii ye baara mɛn kan ɲin, ii la baara fɔlɔ le wo ri. A tɛ mɛn bakɛ, ii wa ii miri fen fen ma, ii ri se wo kɛla."},{"book":"ADA","chapter":"11","verse":"7","text":"An ye jii ka ii kan basan, sa ii kana se i ɲɔɔn kan mɛnna butun.»"},{"book":"ADA","chapter":"11","verse":"8","text":"Wo rɔ, Allabatala ka ii farafara ka ii bɔ dinkira wo rɔ, ka ii jɛnsɛn duukolo fan bɛɛ rɔ. Ii la so lɔ ko ra dan wo rɔ."},{"book":"ADA","chapter":"11","verse":"9","text":"Wo le kosɔn, dinkira wo tɔɔ lara ko Babɛli, baa Allabatala ka dunuɲa mɔɔilu bɛɛ kumakan basan ye le, ka ban ka ii jɛnsɛn duukolo fan bɛɛ rɔ."},{"book":"ADA","chapter":"11","verse":"10","text":"Nba, Sɛmu bɔnsɔn de ɲin di."},{"book":"ADA","chapter":"11","verse":"11","text":"Aripasadi sɔrɔn kɔrɔ, Sɛmu ka san kɛmɛ loolu le kɛ, ka dencɛ ni denmusoilu sɔrɔn."},{"book":"ADA","chapter":"11","verse":"12","text":"Aripasadi sɔrɔn ka san bisawa ni san loolu bɔ tuma mɛn na, a ka Selasi sɔrɔn."},{"book":"ADA","chapter":"11","verse":"13","text":"Selasi sɔrɔn kɔrɔ, Aripasadi ka san kɛmɛ naanin ni san sawa le kɛ, ka dencɛ ni denmusoilu sɔrɔn."},{"book":"ADA","chapter":"11","verse":"14","text":"Selasi sɔrɔn ka san bisawa bɔ tuma mɛn na, a ka Ebɛri sɔrɔn."},{"book":"ADA","chapter":"11","verse":"15","text":"Ebɛri sɔrɔn kɔrɔ, Selasi ka san kɛmɛ naanin ni san sawa le kɛ, ka dencɛ ni denmusoilu sɔrɔn."},{"book":"ADA","chapter":"11","verse":"16","text":"Ebɛri sɔrɔn ka san bisawa ni san naanin bɔ tuma mɛn na, a ka Pelɛji sɔrɔn."},{"book":"ADA","chapter":"11","verse":"17","text":"Pelɛji sɔrɔn kɔrɔ, Ebɛri ka san kɛmɛ naanin ni san bisawa le kɛ, ka dencɛ ni denmusoilu sɔrɔn."},{"book":"ADA","chapter":"11","verse":"18","text":"Pelɛji sɔrɔn ka san bisawa bɔ tuma mɛn na, a ka Eruhu sɔrɔn."},{"book":"ADA","chapter":"11","verse":"19","text":"Eruhu sɔrɔn kɔrɔ, Pelɛji ka san kɛmɛ fila ni san kɔnɔndɔ le kɛ, ka dencɛ ni denmusoilu sɔrɔn."},{"book":"ADA","chapter":"11","verse":"20","text":"Eruhu sɔrɔn ka san bisawa ni san fila bɔ tuma mɛn na, a ka Seruki sɔrɔn."},{"book":"ADA","chapter":"11","verse":"21","text":"Seruki sɔrɔn kɔrɔ, Eruhu ka san kɛmɛ fila ni san wɔrɔnwula le kɛ, ka dencɛ ni denmusoilu sɔrɔn."},{"book":"ADA","chapter":"11","verse":"22","text":"Seruki sɔrɔn ka san bisawa bɔ tuma mɛn na, a ka Nakɔri sɔrɔn."},{"book":"ADA","chapter":"11","verse":"23","text":"Nakɔri sɔrɔn kɔrɔ, Seruki ka san kɛmɛ fila le kɛ, ka dencɛ ni denmusoilu sɔrɔn."},{"book":"ADA","chapter":"11","verse":"24","text":"Nakɔri sɔrɔn ka san muwan ni san kɔnɔndɔ bɔ tuma mɛn na, a ka Teraki sɔrɔn."},{"book":"ADA","chapter":"11","verse":"25","text":"Teraki sɔrɔn kɔrɔ, Nakɔri ka san kɛmɛ ni san tan ni kɔnɔndɔ le kɛ, ka dencɛ ni denmusoilu sɔrɔn."},{"book":"ADA","chapter":"11","verse":"26","text":"Teraki sɔrɔn ka san biwɔrɔnwula bɔ tuma mɛn na, a ka Iburama ni Nakɔri ni Haran sɔrɔn."},{"book":"ADA","chapter":"11","verse":"27","text":"Teraki bɔnsɔn de ɲin di. A ka Iburama ni Nakɔri ni Haran sɔrɔn. Haran ka Luti sɔrɔn."},{"book":"ADA","chapter":"11","verse":"28","text":"Haran sara ka a fa kɛndɛ to. A la saya kɛra a sɔrɔn jamana le rɔ, Kalide jamana kɔnin. A sara Uri so le kɔndɔ."},{"book":"ADA","chapter":"11","verse":"29","text":"Iburama ni Nakɔri ka furu kɛ. Iburama muso tɔɔ le tɛrɛ ko Sarayi. Nakɔri ka Haran denmuso do furu, mɛn tɔɔ ko Milika. Haran denmuso do fanan tɔɔ ko Sisika."},{"book":"ADA","chapter":"11","verse":"30","text":"Sarayi tɛrɛ densɔrɔnbali le ri. Den tun tɛ a bolo."},{"book":"ADA","chapter":"11","verse":"31","text":"Nba, Teraki ka a dencɛ Iburama ni a mamarencɛ Luti ta ka wa Kanaan jamana rɔ. Luti ye Haran den de ri. Teraki ka a biranmusoni Sarayi fanan ta, mɛn ye Iburama muso ri. Ii bɛɛ bɔra Uri so la ka Kanaan bɔnsɔn na jamana sila mira. Uri wo ye Kalide jamana le rɔ. Kɔni ii se mɛn kɛni Haran, ii ka i sii ye."},{"book":"ADA","chapter":"11","verse":"32","text":"Teraki si bɛɛ ladɛnnin kɛra san kɛmɛ fila ni san loolu le ri. A sara Haran ye."}]}