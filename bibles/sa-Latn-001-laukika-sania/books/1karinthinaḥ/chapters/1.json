{"data":[{"book":"1 karinthinaḥ","chapter":"1","verse":"1","text":"yāvantaḥ pavitrā lokāḥ sveṣām asmākañca vasatisthāneṣvasmākaṁ prabho ryīśoḥ khrīṣṭasya nāmnā prārthayante taiḥ sahāhūtānāṁ khrīṣṭena yīśunā pavitrīkṛtānāṁ lokānāṁ ya īśvarīyadharmmasamājaḥ karinthanagare vidyate"},{"book":"1 karinthinaḥ","chapter":"1","verse":"2","text":"taṁ pratīśvarasyecchayāhūto yīśukhrīṣṭasya preritaḥ paulaḥ sosthinināmā bhrātā ca patraṁ likhati|"},{"book":"1 karinthinaḥ","chapter":"1","verse":"3","text":"asmākaṁ pitreśvareṇa prabhunā yīśukhrīṣṭena ca prasādaḥ śāntiśca yuṣmabhyaṁ dīyatāṁ|"},{"book":"1 karinthinaḥ","chapter":"1","verse":"4","text":"īśvaro yīśukhrīṣṭena yuṣmān prati prasādaṁ prakāśitavān, tasmādahaṁ yuṣmannimittaṁ sarvvadā madīyeśvaraṁ dhanyaṁ vadāmi|"},{"book":"1 karinthinaḥ","chapter":"1","verse":"5","text":"khrīṣṭasambandhīyaṁ sākṣyaṁ yuṣmākaṁ madhye yena prakāreṇa sapramāṇam abhavat"},{"book":"1 karinthinaḥ","chapter":"1","verse":"6","text":"tena yūyaṁ khrīṣṭāt sarvvavidhavaktṛtājñānādīni sarvvadhanāni labdhavantaḥ|"},{"book":"1 karinthinaḥ","chapter":"1","verse":"7","text":"tato'smatprabho ryīśukhrīṣṭasya punarāgamanaṁ pratīkṣamāṇānāṁ yuṣmākaṁ kasyāpi varasyābhāvo na bhavati|"},{"book":"1 karinthinaḥ","chapter":"1","verse":"8","text":"aparam asmākaṁ prabho ryīśukhrīṣṭasya divase yūyaṁ yannirddoṣā bhaveta tadarthaṁ saeva yāvadantaṁ yuṣmān susthirān kariṣyati|"},{"book":"1 karinthinaḥ","chapter":"1","verse":"9","text":"ya īśvaraḥ svaputrasyāsmatprabho ryīśukhrīṣṭasyāṁśinaḥ karttuṁ yuṣmān āhūtavān sa viśvasanīyaḥ|"},{"book":"1 karinthinaḥ","chapter":"1","verse":"10","text":"he bhrātaraḥ, asmākaṁ prabhuyīśukhrīṣṭasya nāmnā yuṣmān vinaye'haṁ sarvvai ryuṣmābhirekarūpāṇi vākyāni kathyantāṁ yuṣmanmadhye bhinnasaṅghātā na bhavantu manovicārayoraikyena yuṣmākaṁ siddhatvaṁ bhavatu|"},{"book":"1 karinthinaḥ","chapter":"1","verse":"11","text":"he mama bhrātaro yuṣmanmadhye vivādā jātā iti vārttāmahaṁ kloyyāḥ parijanai rjñāpitaḥ|"},{"book":"1 karinthinaḥ","chapter":"1","verse":"12","text":"mamābhipretamidaṁ yuṣmākaṁ kaścit kaścid vadati paulasya śiṣyo'ham āpalloḥ śiṣyo'haṁ kaiphāḥ śiṣyo'haṁ khrīṣṭasya śiṣyo'hamiti ca|"},{"book":"1 karinthinaḥ","chapter":"1","verse":"13","text":"khrīṣṭasya kiṁ vibhedaḥ kṛtaḥ? paulaḥ kiṁ yuṣmatkṛte kruśe hataḥ? paulasya nāmnā vā yūyaṁ kiṁ majjitāḥ?"},{"book":"1 karinthinaḥ","chapter":"1","verse":"14","text":"kriṣpagāyau vinā yuṣmākaṁ madhye'nyaḥ ko'pi mayā na majjita iti hetoraham īśvaraṁ dhanyaṁ vadāmi|"},{"book":"1 karinthinaḥ","chapter":"1","verse":"15","text":"etena mama nāmnā mānavā mayā majjitā iti vaktuṁ kenāpi na śakyate|"},{"book":"1 karinthinaḥ","chapter":"1","verse":"16","text":"aparaṁ stiphānasya parijanā mayā majjitāstadanyaḥ kaścid yanmayā majjitastadahaṁ na vedmi|"},{"book":"1 karinthinaḥ","chapter":"1","verse":"17","text":"khrīṣṭenāhaṁ majjanārthaṁ na preritaḥ kintu susaṁvādasya pracārārthameva; so'pi vākpaṭutayā mayā na pracāritavyaḥ, yatastathā pracārite khrīṣṭasya kruśe mṛtyuḥ phalahīno bhaviṣyati|"},{"book":"1 karinthinaḥ","chapter":"1","verse":"18","text":"yato heto rye vinaśyanti te tāṁ kruśasya vārttāṁ pralāpamiva manyante kiñca paritrāṇaṁ labhamāneṣvasmāsu sā īśvarīyaśaktisvarūpā|"},{"book":"1 karinthinaḥ","chapter":"1","verse":"19","text":"tasmāditthaṁ likhitamāste, jñānavatāntu yat jñānaṁ tanmayā nāśayiṣyate| vilopayiṣyate tadvad buddhi rbaddhimatāṁ mayā||"},{"book":"1 karinthinaḥ","chapter":"1","verse":"20","text":"jñānī kutra? śāstrī vā kutra? ihalokasya vicāratatparo vā kutra? ihalokasya jñānaṁ kimīśvareṇa mohīkṛtaṁ nahi?"},{"book":"1 karinthinaḥ","chapter":"1","verse":"21","text":"īśvarasya jñānād ihalokasya mānavāḥ svajñāneneśvarasya tattvabodhaṁ na prāptavantastasmād īśvaraḥ pracārarūpiṇā pralāpena viśvāsinaḥ paritrātuṁ rocitavān|"},{"book":"1 karinthinaḥ","chapter":"1","verse":"22","text":"yihūdīyalokā lakṣaṇāni didṛkṣanti bhinnadeśīyalokāstu vidyāṁ mṛgayante,"},{"book":"1 karinthinaḥ","chapter":"1","verse":"23","text":"vayañca kruśe hataṁ khrīṣṭaṁ pracārayāmaḥ| tasya pracāro yihūdīyai rvighna iva bhinnadeśīyaiśca pralāpa iva manyate,"},{"book":"1 karinthinaḥ","chapter":"1","verse":"24","text":"kintu yihūdīyānāṁ bhinnadeśīyānāñca madhye ye āhūtāsteṣu sa khrīṣṭa īśvarīyaśaktiriveśvarīyajñānamiva ca prakāśate|"},{"book":"1 karinthinaḥ","chapter":"1","verse":"25","text":"yata īśvare yaḥ pralāpa āropyate sa mānavātiriktaṁ jñānameva yacca daurbbalyam īśvara āropyate tat mānavātiriktaṁ balameva|"},{"book":"1 karinthinaḥ","chapter":"1","verse":"26","text":"he bhrātaraḥ, āhūtayuṣmadgaṇo yaṣmābhirālokyatāṁ tanmadhye sāṁsārikajñānena jñānavantaḥ parākramiṇo vā kulīnā vā bahavo na vidyante|"},{"book":"1 karinthinaḥ","chapter":"1","verse":"27","text":"yata īśvaro jñānavatastrapayituṁ mūrkhalokān rocitavān balāni ca trapayitum īśvaro durbbalān rocitavān|"},{"book":"1 karinthinaḥ","chapter":"1","verse":"28","text":"tathā varttamānalokān saṁsthitibhraṣṭān karttum īśvaro jagato'pakṛṣṭān heyān avarttamānāṁścābhirocitavān|"},{"book":"1 karinthinaḥ","chapter":"1","verse":"29","text":"tata īśvarasya sākṣāt kenāpyātmaślāghā na karttavyā|"},{"book":"1 karinthinaḥ","chapter":"1","verse":"30","text":"yūyañca tasmāt khrīṣṭe yīśau saṁsthitiṁ prāptavantaḥ sa īśvarād yuṣmākaṁ jñānaṁ puṇyaṁ pavitratvaṁ muktiśca jātā|"},{"book":"1 karinthinaḥ","chapter":"1","verse":"31","text":"ataeva yadvad likhitamāste tadvat, yaḥ kaścit ślāghamānaḥ syāt ślāghatāṁ prabhunā sa hi|"}]}