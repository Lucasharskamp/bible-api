{"data":[{"book":"2 КАРЫНФЯНАЎ","chapter":"9","verse":"1","text":"Мне, зрэшты, лішне пісаць вам пра службу сьвятым,"},{"book":"2 КАРЫНФЯНАЎ","chapter":"9","verse":"2","text":"бо я ведаю руплівасьць вашую, і хвалюся вамі перад Македонцамі, што Ахаія гатовая яшчэ зь леташняга году; а стараннасьць вашая падахвоціла многіх."},{"book":"2 КАРЫНФЯНАЎ","chapter":"9","verse":"3","text":"А братоў паслаў я на тое, каб пахвала мая вам не прапала марна ў гэтым выпадку, а каб вы, як я казаў, былі падрыхтаваныя,"},{"book":"2 КАРЫНФЯНАЎ","chapter":"9","verse":"4","text":"і каб, калі прыйдуць са мною Македонцы і застануць вас негатовых, не пасаромлены былі мы, - не кажу «вы», - пахваліўшыся так упэўнена."},{"book":"2 КАРЫНФЯНАЎ","chapter":"9","verse":"5","text":"Вось чаму я палічыў патрэбным упрасіць братоў, каб яны першыя пайшлі да вас і папярэдне паклапаціліся, каб абвешчанае ўжо дабраславеньне ваша было гатовае, як дабраславеньне, а не як прымусовая даніна."},{"book":"2 КАРЫНФЯНАЎ","chapter":"9","verse":"6","text":"Пры гэтым (скажу): хто сее скупа, той скупа і пажне; а хто сее шчодра, той шчодра і пажне."},{"book":"2 КАРЫНФЯНАЎ","chapter":"9","verse":"7","text":"Хай кожны ўзычвае, як сэрца ягонае прыхіляе, а ня з прыкрасьцю і ня з прынукаю; бо Бог любіць таго, хто самахоць дае з радасьцю."},{"book":"2 КАРЫНФЯНАЎ","chapter":"9","verse":"8","text":"А Бог мае сілу ўзбагаціць вас усякаю мілатою, каб вы, заўсёды і ва ўсім маючы ўсялякі дастатак, былі багатыя на ўсякія добрыя дзеі,"},{"book":"2 КАРЫНФЯНАЎ","chapter":"9","verse":"9","text":"як напісана: «рассыпаў, раздаў убогім; праўда ягоная трывае вавекі»."},{"book":"2 КАРЫНФЯНАЎ","chapter":"9","verse":"10","text":"А Той, Хто дае насеньне сейбіту і хлеб на ежу, дасьць і шчодрасьць пасеянаму вамі і памножыць плады праведнасьці вашай,"},{"book":"2 КАРЫНФЯНАЎ","chapter":"9","verse":"11","text":"так, каб вы ўсім багатыя былі на ўсякую шчадроту, якая праз нас узносіць падзяку Богу."},{"book":"2 КАРЫНФЯНАЎ","chapter":"9","verse":"12","text":"Бо справа служэньня гэтага ня толькі дапаўняе ўбогасьць сьвятых, але нараджае ў многіх удзячнасьць Богу;"},{"book":"2 КАРЫНФЯНАЎ","chapter":"9","verse":"13","text":"бо, бачачы досьвед у гэтым служэньні, яны славяць Бога за пакору вызнаванаму вамі Дабравесьцю Хрыстоваму і за шчырую супольнасьць зь імі і з усімі,"},{"book":"2 КАРЫНФЯНАЎ","chapter":"9","verse":"14","text":"молячыся за вас, па прыхільнасьці да вас, за шчодра сутную ў вас мілату Божую."},{"book":"2 КАРЫНФЯНАЎ","chapter":"9","verse":"15","text":"Дзякуй Богу за нявымоўны дар Ягоны!"}]}