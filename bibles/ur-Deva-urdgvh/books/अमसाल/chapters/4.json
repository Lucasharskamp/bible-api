{"data":[{"book":"अमसाल","chapter":"4","verse":"1","text":"ऐ बेटो, बाप की नसीहत सुनो, ध्यान दो ताकि तुम सीखकर समझ हासिल कर सको।"},{"book":"अमसाल","chapter":"4","verse":"2","text":"मैं तुम्हें अच्छी तालीम देता हूँ, इसलिए मेरी हिदायत को तर्क न करो।"},{"book":"अमसाल","chapter":"4","verse":"3","text":"मैं अभी अपने बाप के घर में नाज़ुक लड़का था, अपनी माँ का वाहिद बच्चा,"},{"book":"अमसाल","chapter":"4","verse":"4","text":"तो मेरे बाप ने मुझे तालीम देकर कहा,"},{"book":"अमसाल","chapter":"4","verse":"5","text":"हिकमत हासिल कर, समझ अपना ले! यह चीज़ें मत भूलना, मेरे मुँह के अलफ़ाज़ से दूर न होना।"},{"book":"अमसाल","chapter":"4","verse":"6","text":"हिकमत तर्क न कर तो वह तुझे महफ़ूज़ रखेगी। उससे मुहब्बत रख तो वह तेरी देख-भाल करेगी।"},{"book":"अमसाल","chapter":"4","verse":"7","text":"हिकमत इससे शुरू होती है कि तू हिकमत अपना ले। समझ हासिल करने के लिए बाक़ी तमाम मिलकियत क़ुरबान करने के लिए तैयार हो।"},{"book":"अमसाल","chapter":"4","verse":"8","text":"उसे अज़ीज़ रख तो वह तुझे सरफ़राज़ करेगी, उसे गले लगा तो वह तुझे इज़्ज़त बख़्शेगी।"},{"book":"अमसाल","chapter":"4","verse":"9","text":"तब वह तेरे सर को ख़ूबसूरत सेहरे से आरास्ता करेगी और तुझे शानदार ताज से नवाज़ेगी।”"},{"book":"अमसाल","chapter":"4","verse":"10","text":"मेरे बेटे, मेरी सुन! मेरी बातें अपना ले तो तेरी उम्र दराज़ होगी।"},{"book":"अमसाल","chapter":"4","verse":"11","text":"मैं तुझे हिकमत की राह पर चलने की हिदायत देता, तुझे सीधी राहों पर फिरने देता हूँ।"},{"book":"अमसाल","chapter":"4","verse":"12","text":"जब तू चलेगा तो तेरे क़दमों को किसी भी चीज़ से रोका नहीं जाएगा, और दौड़ते वक़्त तू ठोकर नहीं खाएगा।"},{"book":"अमसाल","chapter":"4","verse":"13","text":"तरबियत का दामन थामे रह! उसे न छोड़ बल्कि महफ़ूज़ रख, क्योंकि वह तेरी ज़िंदगी है।"},{"book":"अमसाल","chapter":"4","verse":"14","text":"बेदीनों की राह पर क़दम न रख, शरीरों के रास्ते पर मत जा।"},{"book":"अमसाल","chapter":"4","verse":"15","text":"उससे गुरेज़ कर, उस पर सफ़र न कर बल्कि उससे कतराकर आगे निकल जा।"},{"book":"अमसाल","chapter":"4","verse":"16","text":"क्योंकि जब तक उनसे बुरा काम सरज़द न हो जाए वह सो ही नहीं सकते, जब तक उन्होंने किसी को ठोकर खिलाकर ख़ाक में मिला न दिया हो वह नींद से महरूम रहते हैं।"},{"book":"अमसाल","chapter":"4","verse":"17","text":"वह बेदीनी की रोटी खाते और ज़ुल्म की मै पीते हैं।"},{"book":"अमसाल","chapter":"4","verse":"18","text":"लेकिन रास्तबाज़ की राह तुलूए-सुबह की पहली रौशनी की मानिंद है जो दिन के उरूज तक बढ़ती रहती है।"},{"book":"अमसाल","chapter":"4","verse":"19","text":"इसके मुक़ाबले में बेदीन का रास्ता गहरी तारीकी की मानिंद है, उन्हें पता ही नहीं चलता कि किस चीज़ से ठोकर खाकर गिर गए हैं।"},{"book":"अमसाल","chapter":"4","verse":"20","text":"मेरे बेटे, मेरी बातों पर ध्यान दे, मेरे अलफ़ाज़ पर कान धर।"},{"book":"अमसाल","chapter":"4","verse":"21","text":"उन्हें अपनी नज़र से ओझल न होने दे बल्कि अपने दिल में महफ़ूज़ रख।"},{"book":"अमसाल","chapter":"4","verse":"22","text":"क्योंकि जो यह बातें अपनाएँ वह ज़िंदगी और पूरे जिस्म के लिए शफ़ा पाते हैं।"},{"book":"अमसाल","chapter":"4","verse":"23","text":"तमाम चीज़ों से पहले अपने दिल की हिफ़ाज़त कर, क्योंकि यही ज़िंदगी का सरचश्मा है।"},{"book":"अमसाल","chapter":"4","verse":"24","text":"अपने मुँह से झूट और अपने होंटों से कजगोई दूर कर।"},{"book":"अमसाल","chapter":"4","verse":"25","text":"ध्यान दे कि तेरी आँखें सीधा आगे की तरफ़ देखें, कि तेरी नज़र उस रास्ते पर लगी रहे जो सीधा है।"},{"book":"अमसाल","chapter":"4","verse":"26","text":"अपने पाँवों का रास्ता चलने के क़ाबिल बना दे, ध्यान दे कि तेरी राहें मज़बूत हैं।"},{"book":"अमसाल","chapter":"4","verse":"27","text":"न दाईं, न बाईं तरफ़ मुड़ बल्कि अपने पाँवों को ग़लत क़दम उठाने से बाज़ रख।"}]}