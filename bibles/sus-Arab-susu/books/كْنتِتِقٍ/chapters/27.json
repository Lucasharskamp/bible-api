{"data":[{"book":"كْنتِ تِقٍ","chapter":"27","verse":"1","text":"يُسُقُ شَ دِ شّمّ مَنَسِ، نَ قَن شَ دِ شّمّ مَكِرِ، نَ قَن شَ دِ شّمّ فَلَدِ، نَ قَن شَ دِ شّمّ شٍقٍرِ، نَ قَن شَ دِ شّمّ سٍلٌقٍشَدِ، دِ فِنّ سُولِ نَن سْتْ، نَشٍيٍ نُ شِلِ؛ مَشَلَ، نٌوَ، شٌفَلَ، مِلِكَ نُن تِرِ سَ."},{"book":"كْنتِ تِقٍ","chapter":"27","verse":"2","text":"نَ دِ فِنّيٍ نَن قَ عٍ يّتّ كَن دّنتّفّ مُنسَ، عٍلٍيَسَرِ سّرّشّدُبّ، نُن عِسِرَيِلَ يَرٍرَتِيٍ بّ، عِسِرَيِلَ حَمَ بِرِن يَ شْرِ، هْرْ مْلِنفِرَ سٌدٍ دّ رَ. عٍ نَشَ عَ مَسٍن،"},{"book":"كْنتِ تِقٍ","chapter":"27","verse":"3","text":"«مُشُ بَبَ مُ دِ شّمّ سْتْ. عَ بَرَ قَشَ فبٍنفبٍرٍنيِ مَ، كْنْ عَ مُ نُ نَ كٌرَ شَ مِشِيٍ يَ مَ نَشٍيٍ كٍلِ عَلَتَلَ شِلِ مَ. عَ تَن قَشَ عَ يّتّ كَن شَ يُنُبِ رَبَشِ نَن مَ."},{"book":"كْنتِ تِقٍ","chapter":"27","verse":"4","text":"مُنقٍ رَ مُشُ بَبَ شِلِ بَمَ عَ شَبِلّ شَ مِشِيٍ يَ مَ، دِ شّمّ تٌ مُ نَ عَ بّ؟ كّ ندٍ سٌ مُشُ قَن يِ رَ، مُشُ بَبَ نفَشَكٍرٍنيِيٍ تَفِ!»"},{"book":"كْنتِ تِقٍ","chapter":"27","verse":"5","text":"مُنسَ نَشَ عٍ شَ قٍ دّنتّفّ عَلَتَلَ بّ."},{"book":"كْنتِ تِقٍ","chapter":"27","verse":"6","text":"عَلَتَلَ نَشَ عَ مَسٍن عَ بّ،"},{"book":"كْنتِ تِقٍ","chapter":"27","verse":"7","text":"«سٍلٌقٍشَدِ شَ دِ فِنّيٍ بَرَ نْندِ قَلَ. عٍ بَبَ كّ سٌ عٍ يِ رَ عَلْ عٍ بَبَ نفَشَكٍرٍنيِيٍ عَ سْتْ كِ نَشّ."},{"book":"كْنتِ تِقٍ","chapter":"27","verse":"8","text":"عَ قَلَ عِسِرَيِلَكَيٍ بّ، ‹شَ شّمّ ندٍ سَ قَشَ دِ شّمّ شَنبِ، وٌ عَ كّ سٌ عَ شَ دِ فِنّيٍ يِ رَ."},{"book":"كْنتِ تِقٍ","chapter":"27","verse":"9","text":"شَ دِ فِنّ قَن مُ نَ عَ بّ، وٌ عَ كّ سٌ عَ قَقَشَكٍرٍنيِيٍ يِ رَ."},{"book":"كْنتِ تِقٍ","chapter":"27","verse":"10","text":"شَ قَقَشَكٍرٍن يٌ مُ نَ عَ بّ، وٌ عَ سٌ عَ بَبَ قَقَشَكٍرٍنيِيٍ يِ رَ."},{"book":"كْنتِ تِقٍ","chapter":"27","verse":"11","text":"شَ عَ سَ لِ، عَ بَبَ قَقَشَكٍرٍن يٌ مُ نَ، وٌ عَ كّ سٌ مِشِ يِ رَ، عٍ نُن نَشَن مَكْرّ عٍ بٌورٍ رَ عَ شَبِلّيٍ يَ مَ.› نَ شَ قِندِ يَامَرِ نُن سّرِيّ رَ عِسِرَيِلَكَيٍ بّ، عَلْ ﭑ تَن عَلَتَلَ عَ يَمَرِشِ عِ بّ كِ نَشّ.»"},{"book":"كْنتِ تِقٍ","chapter":"27","verse":"12","text":"عَلَتَلَ نَشَ عَ مَسٍن مُنسَ بّ، «تٍ يِ عَبَرِ مِ فٍيَ قَرِ، عَلَكٌ عِ شَ بْشِ مَتٌ ﭑ نَشَن قِمَ عِسِرَيِلَكَيٍ مَ."},{"book":"كْنتِ تِقٍ","chapter":"27","verse":"13","text":"عِ نَ فّ عَ مَتٌدٍ، عِ تَا مَسَرَ مَ نّ، عِ فبِلٍن عِ بٍنبَيٍ مَ عَلْ عِ تَارَ هَرُنَ،"},{"book":"كْنتِ تِقٍ","chapter":"27","verse":"14","text":"بَرِ مَ وٌ بَرَ ﭑ مَ يَامَرِ مَتَندِ. عِسِرَيِلَكَيٍ تٌ كٍلِ ﭑ شِلِ مَ يٍ شْلِ شَ قٍ رَ كَدٍ سِ، سِنِ فبٍنفبٍرٍنيِ مَ، وٌ مُ سٍيدٍحْشْيَ رَبَ ﭑ مَ سّنِيّنيِ شَ قٍ رَ.»"},{"book":"كْنتِ تِقٍ","chapter":"27","verse":"15","text":"مُنسَ نَشَ عَ قَلَ عَلَتَلَ بّ،"},{"book":"كْنتِ تِقٍ","chapter":"27","verse":"16","text":"«عَلَتَلَ، دَالِ بِرِن مَرِفِ عَلَ، مِشِ كٍرٍن دْشْ حَمَ شُن مَ،"},{"book":"كْنتِ تِقٍ","chapter":"27","verse":"17","text":"نَشَن تِمَ عٍ يَ رَ، عٍ مِنِ تّمُي نُن عٍ سٌ تّمُي، نَشَن عٍ رَ مِنِمَ، عَ عٍ رَ سٌ، عَلَكٌ عِ شَ حَمَ نَشَ لُ عَلْ شُرُ سٍ نَشٍيٍ رَبّحِنشِ عٍ يّتّ مَ، كَنتَمَ يٌ مُ عٍ بّ.»"},{"book":"كْنتِ تِقٍ","chapter":"27","verse":"18","text":"عَلَتَلَ نَشَ عَ مَسٍن مُنسَ بّ، «عِ شَ نُنُ شَ دِ يٌسُوٍ سُفَندِ، شَشِلِ سّنِيّنشِ نَ نَشَن مَ. عِ شَ عِ بّلّشّ سَ عَ مَ."},{"book":"كْنتِ تِقٍ","chapter":"27","verse":"19","text":"عِ شَ عَ تِ عٍلٍيَسَرِ سّرّشّدُبّ نُن حَمَ بِرِن يَ شْرِ، عِ قَ يَامَرِيٍ سٌ عَ يِ رَ،"},{"book":"كْنتِ تِقٍ","chapter":"27","verse":"20","text":"عِ شَ مَنفّيَ ندٍ شَ دَنفِ عَ مَ، عَلَكٌ عِسِرَيِلَ حَمَ بِرِن شَ عَ شُي سُشُ."},{"book":"كْنتِ تِقٍ","chapter":"27","verse":"21","text":"عَ تِمَ نّ عٍلٍيَسَرِ سّرّشّدُبّ يَ عِ ﭑ وَشْنقٍ مَشْرِندٍ فّمّ سُفَندِشِيٍ رَ. ﭑ يَابِ نَشَن قِمَ، عَ تَن نُن حَمَ بِرِن حّرّ مَ نَ نَن مَ. عٍ مِنِمَ عٍلٍيَسَرِ سّرّشّدُبّ شُي نَن مَ، عٍ سٌمَ يٌسُوٍ شُي نَن مَ.»"},{"book":"كْنتِ تِقٍ","chapter":"27","verse":"22","text":"مُنسَ نَشَ عَلَتَلَ شَ يَامَرِ رَبَ. عَ نَشَ يٌسُوٍ تٌنفٌ، عَ سَ عَ تِ عٍلٍيَسَرِ سّرّشّدُبّ نُن عِسِرَيِلَ حَمَ يَ عِ،"},{"book":"كْنتِ تِقٍ","chapter":"27","verse":"23","text":"عَ عَ بّلّشّ سَ عَ مَ، عَ يَامَرِيٍ سٌ عَ يِ رَ، عَلْ عَلَتَلَ نُ بَرَ عَ يَمَرِ كِ نَشّ."}]}