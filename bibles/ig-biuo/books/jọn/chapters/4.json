{"data":[{"book":"Jọn","chapter":"4","verse":"1","text":"Ugbu a, Jisọs matara na ndị Farisii anụla na ọ na-eme ka ọtụtụ mmadụ bụrụ ndị na-eso ụzọ ya na-emekwa baptizim karịa Jọn."},{"book":"Jọn","chapter":"4","verse":"2","text":"Ma ọ bụkwaghị Jisọs na onwe ya na-eme baptizim kama ọ bụ ndị na-eso ụzọ ya mere ha baptizim."},{"book":"Jọn","chapter":"4","verse":"3","text":"Ọ hapụrụ Judịa laghachi azụ na Galili."},{"book":"Jọn","chapter":"4","verse":"4","text":"Ma ọ ga-esite nʼetiti Sameria gafee."},{"book":"Jọn","chapter":"4","verse":"5","text":"Ya mere, ọ batara nʼotu obodo nta dị na Sameria a na-akpọ Saika, nʼakụkụ ala ahụ Jekọb nyere Josef nwa ya nwoke."},{"book":"Jọn","chapter":"4","verse":"6","text":"Olulu mmiri Jekọb dị nʼebe ahụ, ma ebe ọ bụ na ike gwụrụ Jisọs nʼije ya, ọ nọdụrụ ala nʼakụkụ olulu mmiri ahụ. Ọ bụ ihe dị ka oge ehihie."},{"book":"Jọn","chapter":"4","verse":"7","text":"Otu nwanyị onye Sameria4:7 Ndị Sameria bụ ụmụ a mụtara site nʼọlụlụ di na nwunye dị nʼetiti ụfọdụ ndị Juu ha na ndị Asịrịa. bịara ịdọrọ mmiri, Jisọs sịrị ya, “Nyetụ m mmiri ka m ṅụọ.”"},{"book":"Jọn","chapter":"4","verse":"8","text":"(Ndị na-eso ụzọ ya abaala nʼime obodo ịga zụta nri.)"},{"book":"Jọn","chapter":"4","verse":"9","text":"Nwanyị ahụ sịrị ya, “Olee otu gị bụ onye Juu si arịọ m bụ nwanyị Sameria mmiri ka ị ṅụọ?” (Nʼihi na ndị Juu na ndị Sameria anaghị emekọrịta ihe ọbụla.)"},{"book":"Jọn","chapter":"4","verse":"10","text":"Jisọs zara sị, “Ọ bụrụ na ị matara onyinye Chineke, na onye ahụ na-arịọ gị mmiri, ị gaara arịọ ya, ọ gakwara enye gị mmiri nke ndụ.”"},{"book":"Jọn","chapter":"4","verse":"11","text":"Nwanyị ahụ sịrị ya, “Nna anyị ukwu, o nweghị ihe ọbụla i ji ị ga-eji dọrọ mmiri, olulu a dịkwa omimi. Oleekwanụ ebe ị ga-eweta mmiri ndụ a."},{"book":"Jọn","chapter":"4","verse":"12","text":"Ọ bụ na ị ka nna nna anyị Jekọb ukwuu, onye gwuuru anyị olulu mmiri a? Ya onwe ya na ụmụ ya na igwe ehi na atụrụ ya ṅụkwara mmiri sitere na ya?”"},{"book":"Jọn","chapter":"4","verse":"13","text":"Jisọs zara sị, “Onye ọbụla ṅụrụ mmiri a, akpịrị ga-akpọ ya nkụ ọzọ."},{"book":"Jọn","chapter":"4","verse":"14","text":"Ma onye ọbụla ga-aṅụ mmiri ahụ m nyere ya, akpịrị agaghị akpọkwa ya nkụ ọzọ. Nʼeziokwu, mmiri ahụ m nyere ya ga-aghọrọ ya isi iyi nke na-asọpụtara ya ndụ ebighị ebi.”"},{"book":"Jọn","chapter":"4","verse":"15","text":"Mgbe ahụ nwanyị ahụ sịrị ya, “Onyenwe anyị nye m mmiri a, ka akpịrị ghara ịkpọ m nkụ ọzọ, ka m gharakwa ịdị na-abịa ebe a ịdọrọ mmiri.”"},{"book":"Jọn","chapter":"4","verse":"16","text":"Ọ gwara ya sị, “Gaa kpọta di gị ma lọghachi.”"},{"book":"Jọn","chapter":"4","verse":"17","text":"Nwanyị ahụ zaghachiri ya sị, “Enweghị m dị.”"},{"book":"Jọn","chapter":"4","verse":"18","text":"I nweela di ise, ma nwoke gị na ya bi ugbu a abụghị di gị. Ihe kwuru bụ nnọọ eziokwu.”4:18 Omume a megidere iwu Chineke banyere ọlụlụ di na nwunye."},{"book":"Jọn","chapter":"4","verse":"19","text":"Nwanyị ahụ sịrị ya “Nna anyị ukwu, ahụrụ m na ị bụ onye amụma."},{"book":"Jọn","chapter":"4","verse":"20","text":"Nna nna anyị ha fere ofufe nʼugwu a, ma unu na-ekwu nʼebe ndị mmadụ ga-eferịrị ofufe bụ naanị na Jerusalem.”"},{"book":"Jọn","chapter":"4","verse":"21","text":"Jisọs sịrị ya, “Nwanyị kwere okwu m, oge na-abịa mgbe ị na-agaghị akpọ isiala nye Nna, maọbụ nʼugwu a ma ọ bụkwanụ na Jerusalem."},{"book":"Jọn","chapter":"4","verse":"22","text":"Unu na-efe ihe unu na-amaghị ma anyị na-efe ihe anyị matara, nʼihi na nzọpụta sitere nʼaka ndị Juu."},{"book":"Jọn","chapter":"4","verse":"23","text":"Ma oge na-abịa, ugbu a ọ bịala, mgbe ndị na-efe Nna ahụ nʼeziokwu ga-efe ya nʼime mmụọ na nʼeziokwu. Nʼihi na ọ bụ ndị dị otu a ka Nna chọrọ ka ha na-efe ya."},{"book":"Jọn","chapter":"4","verse":"24","text":"Chineke bụ mmụọ ndị niile na-efe ya ga-eferịrị ya nʼime mmụọ na eziokwu.”"},{"book":"Jọn","chapter":"4","verse":"25","text":"Nwanyị ahụ sịrị ya, “Amaara m na Mezaya” (onye a na-akpọ Kraịst) “na-abịa. Mgbe ọ bịara, ọ ga-akọwaziri anyị ihe niile.”"},{"book":"Jọn","chapter":"4","verse":"26","text":"Jisọs sịrị ya, “Mụ, onye na-agwa gị okwu, abụ m ya.”"},{"book":"Jọn","chapter":"4","verse":"27","text":"Nʼoge ahụ ndị na-eso ụzọ ya lọghachitara. Ọ gbagwojukwara ha anya nke ukwuu ịhụ na ya na nwanyị na-ekwurịta okwu. Ma o nweghị onye nʼime ha jụrụ nwanyị ahụ sị, “Gịnị ka ị chọrọ?” ma ọ bụkwanụ, “Gịnị kpatara gị na ya ji na-ekwurịta okwu?”"},{"book":"Jọn","chapter":"4","verse":"28","text":"Mgbe ahụ, nwanyị ahụ hapụrụ ite mmiri ya laghachi nʼime obodo ga gwa ndị mmadụ,"},{"book":"Jọn","chapter":"4","verse":"29","text":"“Bịanụ lee otu nwoke onye gwara m ihe niile m merela. Ọ ga-abụ na ọ bụ ya bụ Kraịst ahụ?”"},{"book":"Jọn","chapter":"4","verse":"30","text":"Ha sitere nʼobodo ahụ gbapụtasịa soro ụzọ ahụ, ka ha gakwuru ya."},{"book":"Jọn","chapter":"4","verse":"31","text":"Ma otu ọ dị, ndị na-eso ụzọ ya rịọrọ ya sị, “Onye ozizi rienụ nri.”"},{"book":"Jọn","chapter":"4","verse":"32","text":"Ma ọ sịrị ha, “Enwere m nri m na-eri nke unu na-amaghị maka ya.”"},{"book":"Jọn","chapter":"4","verse":"33","text":"Mgbe ahụ ndị na-eso ụzọ ya sịrịtara onwe ha, “Ọ ga-abụ na o nwere onye butere ya nri?”"},{"book":"Jọn","chapter":"4","verse":"34","text":"Jisọs sịrị ha, “Nri m bụ ime uche onye ahụ zitere m nakwa ịrụcha ọrụ ya."},{"book":"Jọn","chapter":"4","verse":"35","text":"Unu na-asị, ‘ọ fọdụghị ọnwa anọ ka ịghọ mkpụrụ nʼubi ruo?’ Ma ana m agwa unu, megheenụ anya unu lee ubi ahụ, ha achaala maka ọghụghọ."},{"book":"Jọn","chapter":"4","verse":"36","text":"Ọ bụladị ugbu a, onye na-aghọ mkpụrụ na-anata ụgwọ ọrụ, ọ na-achịkọta mkpụrụ ahụ maka ndụ ebighị ebi, ka onye ghara mkpụrụ na onye ghọrọ ya nwee ike ịṅụrịkọta ọṅụ."},{"book":"Jọn","chapter":"4","verse":"37","text":"Ya mere okwu ahụ nke na-asị, ‘Otu onye na-agha mkpụrụ, onye ọzọ na-aghọkwa ya bụ eziokwu.’"},{"book":"Jọn","chapter":"4","verse":"38","text":"E zigara m unu ka unu gaa ghọta ihe unu na-arụghị ọrụ maka ya. Ndị ọzọ rụrụ ọrụ a, ma unu ewe uru dị nʼọrụ ha.”"},{"book":"Jọn","chapter":"4","verse":"39","text":"Ọtụtụ ndị obodo Sameria kweere na ya nʼihi ama ahụ nwanyị ahụ gbara, “Ọ gwara m ihe niile m mere.”"},{"book":"Jọn","chapter":"4","verse":"40","text":"Ya mere mgbe ndị Sameria bịakwutere ya, ha rịọrọ ya ka ọ nọnyetụrụ ha, ọ nọnyekwaara ha ụbọchị abụọ."},{"book":"Jọn","chapter":"4","verse":"41","text":"Ọtụtụ ndị ọzọ kwerekwara na ya nʼihi okwu ya."},{"book":"Jọn","chapter":"4","verse":"42","text":"Ha gwara nwanyị ahụ, “Ihe anyị jiri kwere ugbu a abụghị ihe i kwuru, kama ọ bụ nʼihi na anyị onwe anyị anụla olu ya, matakwa na onye a bụ Onye nzọpụta nke ụwa nʼeziokwu.”"},{"book":"Jọn","chapter":"4","verse":"43","text":"Mgbe ụbọchị abụọ ahụ gasịrị, ọ hapụrụ ebe ahụ gawa Galili."},{"book":"Jọn","chapter":"4","verse":"44","text":"(Jisọs nʼonwe ya ekwuola na onye amụma anaghị enwe ugwu nʼobodo ya.)"},{"book":"Jọn","chapter":"4","verse":"45","text":"Mgbe ọ bịaruru Galili, ndị Galili nabatara ya ebe ha onwe ha gara mmemme na Jerusalem, ma hụkwa ọtụtụ ọrụ ebube ọ rụrụ nʼoge mmemme ahụ."},{"book":"Jọn","chapter":"4","verse":"46","text":"Ọzọkwa, ọ bịaruru Kena nke Galili bụ ebe ahụ o mere mmiri ka ọ ghọọ mmanya. E nwekwara otu onye na-arụ ọrụ nʼụlọeze nọ nʼebe ahụ, nke ahụ na-adịghị nwa ya nwoke ike na Kapanọm."},{"book":"Jọn","chapter":"4","verse":"47","text":"Mgbe ọ nụrụ na Jisọs esitela na Judịa bịarute na Galili, o jekwuuru ya rịọ ya ka ọ bịa gwọọ nwa ya, nʼihi na ọ nọ nʼọnụ ọnwụ."},{"book":"Jọn","chapter":"4","verse":"48","text":"Jisọs sịrị ya, “Ọ bụrụ na unu ahụghị ọrụ ebube na ihe ịrịbama, unu agaghị ekwe ma ọlị.”"},{"book":"Jọn","chapter":"4","verse":"49","text":"Onye a na-arụ ọrụ nʼụlọeze sịrị ya, “Nna m ukwu, biko bịa tupu nwa m a nwụọ.”"},{"book":"Jọn","chapter":"4","verse":"50","text":"Jisọs sịrị ya, “Laa, nwa gị nwoke ga-adị ndụ.”"},{"book":"Jọn","chapter":"4","verse":"51","text":"Mgbe ọ ka nọ nʼụzọ, ndị ohu ya zutere ya kọọrọ ya na ahụ adịla nwa ya nwoke mma."},{"book":"Jọn","chapter":"4","verse":"52","text":"Mgbe ọ jụrụ ha oge nwa ya jiri gbakee, ha sịrị ya, “Oke ahụ ọkụ ahụ kwụsịrị ya ụnyaahụ nʼelekere mbụ nke ehihie.”"},{"book":"Jọn","chapter":"4","verse":"53","text":"Nwoke ahụ ghọtara na ọ bụ kpomkwem nʼoge awa ahụ Jisọs gwara ya, “Nwa gị nwoke ga-adị ndụ.” Ya mere ya na ezinaụlọ ya niile kwenyere."},{"book":"Jọn","chapter":"4","verse":"54","text":"Nke a bụ ihe ịrịbama nke abụọ Jisọs rụrụ na Galili mgbe o siri Judịa bịa."}]}