{"data":[{"book":"Matouš","chapter":"9","verse":"1","text":"A vstoupiv na lodí, přeplavil se, a přišel do města svého."},{"book":"Matouš","chapter":"9","verse":"2","text":"A aj, přinesli mu šlakem poraženého, ležícího na loži. A viděv Ježíš víru jejich, dí šlakem poraženému: Doufej, synu, odpuštěniť jsou tobě hříchové tvoji."},{"book":"Matouš","chapter":"9","verse":"3","text":"A aj, někteří z zákoníků řekli sami v sobě: Tento se rouhá."},{"book":"Matouš","chapter":"9","verse":"4","text":"A viděv Ježíš myšlení jejich, řekl: Proč vy myslíte zlé věci v srdcích vašich?"},{"book":"Matouš","chapter":"9","verse":"5","text":"Nebo co jest snáze říci, to-li: Odpouštějí se tobě hříchové? čili říci: Vstaň a choď?"},{"book":"Matouš","chapter":"9","verse":"6","text":"Ale abyste věděli, žeť má moc Syn člověka na zemi odpouštěti hříchy, tedy dí šlakem poraženému: Vstaň, vezmi lože své, a jdi do domu svého."},{"book":"Matouš","chapter":"9","verse":"7","text":"Tedy vstal a odšel do domu svého."},{"book":"Matouš","chapter":"9","verse":"8","text":"A vidouce to zástupové, divili se a velebili Boha, kterýž dal takovou moc lidem."},{"book":"Matouš","chapter":"9","verse":"9","text":"A jda odtud Ježíš, uzřel člověka sedícího na cle, jménem Matouše. I dí mu: Pojď za mnou. A on vstav, šel za ním."},{"book":"Matouš","chapter":"9","verse":"10","text":"I stalo se, když seděl za stolem v domu jeho, a aj, mnozí celní a hříšníci přišedše, stolili s Ježíšem a s učedlníky jeho."},{"book":"Matouš","chapter":"9","verse":"11","text":"A vidouce to farizeové, řekli učedlníkům jeho: Proč s celnými a hříšníky jí Mistr váš?"},{"book":"Matouš","chapter":"9","verse":"12","text":"Ježíš pak uslyšev to, řekl jim: Nepotřebujíť zdraví lékaře, ale nemocní."},{"book":"Matouš","chapter":"9","verse":"13","text":"Jděte vy raději a učte se, co jest to: Milosrdenství chci a ne oběti. Nebo nepřišel jsem volati spravedlivých, ale hříšných ku pokání."},{"book":"Matouš","chapter":"9","verse":"14","text":"Tehdy přistoupili k němu učedlníci Janovi, řkouce: Proč my a farizeové postíme se často, učedlníci pak tvoji se nepostí?"},{"book":"Matouš","chapter":"9","verse":"15","text":"I řekl jim Ježíš: Zdaliž mohou synové Ženichovi rmoutiti se, dokudž s nimi jest Ženich? Ale přijdou dnové, když bude od nich odjat Ženich, a tehdyť se budou postiti."},{"book":"Matouš","chapter":"9","verse":"16","text":"Žádný zajisté nepřišívá záplaty sukna nového k rouchu vetchému; nebo ta záplata jeho odtrhla by ještě nějaký díl od roucha, a tak větší by díra byla."},{"book":"Matouš","chapter":"9","verse":"17","text":"Aniž lejí vína nového do nádob starých; sic jinak rozpuknou se sudové, a víno se vyleje, a sudové se zkazí. Ale víno nové lejí do nových nádob, a bývá obé zachováno."},{"book":"Matouš","chapter":"9","verse":"18","text":"A když on toto k nim mluvil, aj, kníže jedno přistoupilo a klanělo se jemu, řka: Pane dcera má nyní umřela. Ale pojď, vlož na ni ruku svou, a budeť živa."},{"book":"Matouš","chapter":"9","verse":"19","text":"A vstav Ježíš, šel za ním, i učedlníci jeho."},{"book":"Matouš","chapter":"9","verse":"20","text":"(A aj, žena, kteráž nemocí svou trápena byla ode dvanácti let, přistoupivši pozadu, dotkla se podolka roucha jeho."},{"book":"Matouš","chapter":"9","verse":"21","text":"Nebo řekla sama v sobě: Dotknu-li se jen toliko roucha jeho, uzdravena budu."},{"book":"Matouš","chapter":"9","verse":"22","text":"Ježíš pak obrátiv se a uzřev ji, řekl: Doufej, dcero, víra tvá tě uzdravila. A zdráva učiněna jest žena od té chvíle.)"},{"book":"Matouš","chapter":"9","verse":"23","text":"Přišed pak Ježíš do domu knížete, a uzřev tu trubače a zástup hlučící,"},{"book":"Matouš","chapter":"9","verse":"24","text":"Řekl jim: Odejdětež; nebť neumřela děvečka, ale spí. I posmívali se jemu."},{"book":"Matouš","chapter":"9","verse":"25","text":"A když byl vyhnán zástup, všed tam, ujal ji za ruku její; i vstala jest děvečka."},{"book":"Matouš","chapter":"9","verse":"26","text":"A roznesla se pověst ta po vší té zemi."},{"book":"Matouš","chapter":"9","verse":"27","text":"A když šel odtud Ježíš, šli za ním dva slepí, volajíce a řkouce: Smiluj se nad námi, Synu Davidův."},{"book":"Matouš","chapter":"9","verse":"28","text":"A když všel do domu, přistoupili k němu ti slepí. I dí jim Ježíš: Věříte-li, že to mohu učiniti? Řekli jemu: Ovšem, Pane."},{"book":"Matouš","chapter":"9","verse":"29","text":"Tedy dotekl se očí jejich, řka: Podle víry vaší staniž se vám."},{"book":"Matouš","chapter":"9","verse":"30","text":"I otevříny jsou oči jejich. Zapověděl jim pak tuze Ježíš, řka: Viztež, ať nižádný o tom nezví."},{"book":"Matouš","chapter":"9","verse":"31","text":"Ale oni vyšedše, rozhlásali jej po vší té zemi."},{"book":"Matouš","chapter":"9","verse":"32","text":"A když oni vycházeli, aj, přivedli mu člověka němého, majícího ďábelství."},{"book":"Matouš","chapter":"9","verse":"33","text":"A když vyvrhl ďábelství, mluvil jest němý. I divili se zástupové, řkouce: Že nikdy se nic takového neukázalo v lidu Izraelském."},{"book":"Matouš","chapter":"9","verse":"34","text":"Farizeové pak pravili: Mocí knížete ďábelského vymítá ďábly."},{"book":"Matouš","chapter":"9","verse":"35","text":"I obcházel Ježíš všecka města i městečka, uče v školách jejich a káže evangelium království, a uzdravuje všelikou nemoc i všeliký neduh v lidu."},{"book":"Matouš","chapter":"9","verse":"36","text":"A když hleděl na zástupy, slitovalo se mu jich, že byli tak opuštěni a rozptýleni jako ovce, nemajíce pastýře."},{"book":"Matouš","chapter":"9","verse":"37","text":"Tedy dí učedlníkům svým: Žeň zajisté jest mnohá, ale dělníků málo."},{"book":"Matouš","chapter":"9","verse":"38","text":"Protož proste Pána žni, ať vypudí dělníky na žeň svou."}]}