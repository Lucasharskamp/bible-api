{"data":[{"book":"Ezdráš","chapter":"4","verse":"1","text":"Uslyšavše pak nepřátelé Judovi a Beniaminovi, že by ti, kteříž přestěhováni byli, stavěli chrám Hospodinu Bohu Izraelskému,"},{"book":"Ezdráš","chapter":"4","verse":"2","text":"Přistoupili k Zorobábelovi a k knížatům čeledí otcovských, a řekli jim: Budeme s vámi stavěti; nebo jako i vy hledati budeme Boha vašeho, jemuž i oběti obětujeme ode dnů Esarchaddona krále Assyrského, kterýž nás sem uvedl."},{"book":"Ezdráš","chapter":"4","verse":"3","text":"Tedy řekl jim Zorobábel a Jesua i jiná knížata čeledí otcovských z Izraele: Ne vám, ale nám náleží stavěti dům Bohu našemu; nebo my sami stavěti budeme Hospodinu Bohu Izraelskému, jakž přikázal nám král Cýrus, král Perský."},{"book":"Ezdráš","chapter":"4","verse":"4","text":"A však lid té krajiny zemdléval ruce lidu Judského, a odhrožovali je, aby nestavěli."},{"book":"Ezdráš","chapter":"4","verse":"5","text":"Anobrž i najímali proti nim rádce, aby rušili rady jejich, po všecky dny Cýra krále Perského, až do kralování Daria krále Perského."},{"book":"Ezdráš","chapter":"4","verse":"6","text":"Nebo když kraloval Asverus, při začátku kralování jeho sepsali žalobu proti obyvatelům Judským a Jeruzalémským."},{"book":"Ezdráš","chapter":"4","verse":"7","text":"(Tak jako za dnů Artaxerxa psal Bislam, Mitridates, Tabel a jiní tovaryši jeho k Artaxerxovi králi Perskému.) Písmo pak listu toho psáno bylo Syrsky, i vykládáno Syrsky."},{"book":"Ezdráš","chapter":"4","verse":"8","text":"Rechum totiž kancléř a Simsai písař napsali jeden list proti Jeruzalému Artaxerxovi králi, takový:"},{"book":"Ezdráš","chapter":"4","verse":"9","text":"Rechum kancléř a Simsai písař i jiní tovaryši jejich, Dinaiští a Afarsatchaiští, Tarpelaiští, Afarzaiští, Arkevaiští, Babylonští, Susanechaiští, Dehavejští a Elmaiští,"},{"book":"Ezdráš","chapter":"4","verse":"10","text":"I jiní národové, kteréž byl převedl Asnapar veliký a slavný, a rozsadil v městech Samařských, a jiní za řekou, i Cheenetští,"},{"book":"Ezdráš","chapter":"4","verse":"11","text":"(Tento jest přípis listu, kterýž poslali k Artaxerxovi králi), služebníci tvoji, lidé za řekou a Cheenetští."},{"book":"Ezdráš","chapter":"4","verse":"12","text":"Známo buď králi, že Židé, kteříž se vrátili od tebe, přišedše k nám do Jeruzaléma, město odporné a škodlivé stavějí, i zdi dělají, a základy spojují."},{"book":"Ezdráš","chapter":"4","verse":"13","text":"Protož nyní buď vědomo králi, bude-li to město vystaveno, a zdi dodělány, platuť, cla a úroku dávati nebudou, a tak komoře královské újma bude."},{"book":"Ezdráš","chapter":"4","verse":"14","text":"Nyní tedy poněvadž dobrodiní paláce užíváme, na obnažování krále neslušelo se nám dívati. Tou příčinou poslali jsme a oznámili to králi,"},{"book":"Ezdráš","chapter":"4","verse":"15","text":"Aby dal hledati v knihách kronik otců svých, a najdeš v nich, i zvíš, že město to jest město odporné a škodlivé králům i krajinám, a že se v něm puntovávají od starodávna, pročež to město prvé zkaženo bylo."},{"book":"Ezdráš","chapter":"4","verse":"16","text":"Nadto známoť činíme králi, že bude-li to město vystaveno, a zdi dodělány, tedy vládařství za řekou míti nebudeš."},{"book":"Ezdráš","chapter":"4","verse":"17","text":"Tedy odeslal odpověd král Rechumovi kancléři a Simsaiovi písaři i jiným tovaryšům jejich, kteříž bydlili v Samaří, a jiným za řekou v Selam i v Cheet:"},{"book":"Ezdráš","chapter":"4","verse":"18","text":"Psání, kteréž jste k nám poslali, zjevně čteno jest přede mnou."},{"book":"Ezdráš","chapter":"4","verse":"19","text":"Protož rozkázal jsem, aby hledali. I nalezli, že to město zdávna povstává proti králům, a zprotivování i puntování bývají v něm."},{"book":"Ezdráš","chapter":"4","verse":"20","text":"Nadto i králové mocní že bývali v Jeruzalémě, a panovali nade vším, co jest za řekou, jimž platové, cla a úrok dáván býval."},{"book":"Ezdráš","chapter":"4","verse":"21","text":"Protož nyní přikažte, ať jest zastaveno mužům těm, aby to město nebylo staveno, dokudž by ode mne poručeno nebylo."},{"book":"Ezdráš","chapter":"4","verse":"22","text":"Hleďtež pak, abyste se v té věci nemýlili, a ať skrze to nezroste něco zlého na škodu králům."},{"book":"Ezdráš","chapter":"4","verse":"23","text":"Když pak ten přípis listu Artaxerxa krále čten byl před Rechumem a Simsaiem písařem a tovaryši jejich, odešli rychle do Jeruzaléma k Židům, a zastavili jim mocí a silou."},{"book":"Ezdráš","chapter":"4","verse":"24","text":"A tak přetrženo jest dílo domu Božího, kterýž byl v Jeruzalémě, a stálo tak až do druhého léta kralování Daria krále Perského."}]}