{"data":[{"book":"Daniel","chapter":"5","verse":"1","text":"Ruoth Belshazar noloso nyasi maduongʼ ne jodonge alufu achiel kendo nomadho kodgi divai."},{"book":"Daniel","chapter":"5","verse":"2","text":"Kane Belshazar madho divai, nogolo chik mondo okel e nyime tewni mag dhahabu kod mag fedha ma Nebukadneza kwargi nogolo e hekalu mane nitie Jerusalem, mondo ruoth kaachiel gi jodonge gi monde kod jotichne ma nyiri mane oloko monde omethgo."},{"book":"Daniel","chapter":"5","verse":"3","text":"Omiyo negikelo tewni mag dhahabu mane ogol e hekalu mar Nyasaye mane ni Jerusalem, kendo ruoth kaachiel gi jodonge gi monde kod jotichne ma nyiri mane oloko monde nometho gi tewnigo."},{"book":"Daniel","chapter":"5","verse":"4","text":"E seche mane gimadho divai, negipako nyiseche mag dhahabu gi fedha gi mula gi nyinyo gi bao kod kidi."},{"book":"Daniel","chapter":"5","verse":"5","text":"Lwet dhano nothinyore mondiko e kor ot apoya nono, but kama ichunge taya ei od ruoth. Ruoth noneno lwedono kandiko."},{"book":"Daniel","chapter":"5","verse":"6","text":"Lela wangʼ ruoth nojowore, kendo nobwok matek, mi chongene notuomore, kendo fuond embene nonyosore."},{"book":"Daniel","chapter":"5","verse":"7","text":"Ruoth nogolo chik mondo okelne jokor wach, joma riek ma jo-Kaldea kod jo-nyakalondo kendo nowachone jomariek ma Babulon niya, “Ngʼato angʼata mosomo ndikoni kendo onyisa tiende, to ibiro rwakne law maralik kendo ibiro ketne thiwni mar dhahabu e ngʼute, bende ibiro kete jalupna mar adek kuom duongʼ e pinyruoth.”"},{"book":"Daniel","chapter":"5","verse":"8","text":"Eka jomariek duto mag ruoth nodonjo e ot, to ne ok ginyal somo ndikono kata nyiso ruoth tiende."},{"book":"Daniel","chapter":"5","verse":"9","text":"Kuom mano Ruoth Belshazar nomedo bedo maluor, kendo lela wangʼe nomedo jowore, kendo jodonge nodhier nono."},{"book":"Daniel","chapter":"5","verse":"10","text":"Ka jaod ruoth nowinjo dwond ruoth gi jodonge, nobiro ei ot kama ne nyasi timore. Nowacho niya, “Yaye ruoth, dag amingʼa! Chunyi kik chandre! Lela wangʼi owe jowore!"},{"book":"Daniel","chapter":"5","verse":"11","text":"Nitie ngʼat moro e pinyruodhi ka ma chuny mar nyiseche maler ni kuome. E kinde mag loch wuonu, noyud ni en gi paro matut, gi ngʼeyo kod rieko machalo gi mago mag nyiseche. Ruoth Nebukadneza ma wuonu, nokete jatelo maduongʼ mar ajuoke, jokor wach, joma riek mag jo-Kaldea kod jo-nyakalondo.”"},{"book":"Daniel","chapter":"5","verse":"12","text":"Ngʼat ma nyinge Daniel ni, ma ruoth ne luongo ni Belteshazar, noyud ni nigi rieko, ngʼeyo kod winjo, kaachiel gi nyalo mar loko lekgi, nyiso tiend weche ma tiendgi tek kendo konyo e weche matek machando ji. Luong Daniel, kendo obiro huloni tiend ndikono."},{"book":"Daniel","chapter":"5","verse":"13","text":"Omiyo nokel Daniel e nyim ruoth, kendo ruoth nopenje niya, In e Daniel ma achiel kuom joma otwe mane wuora ma ruoth okelo koa e piny Juda?"},{"book":"Daniel","chapter":"5","verse":"14","text":"Asewinjo ni chuny mar nyiseche maler ni kuomi, kendo ni in gi rieko matut, ngʼeyo kod rieko mokalo apima."},{"book":"Daniel","chapter":"5","verse":"15","text":"Ne osekel joma riek gi jokor wach e nyima mondo gisom ndikoni kendo ginyisa tiende, to ne ok ginyal nyisa tiende."},{"book":"Daniel","chapter":"5","verse":"16","text":"To asewinjo ni in inyalo loko tiend weche mopondo ka ikonyo e weche matek machando ji. Kinyalo somo ndikoni mi inyisa tiende to ibiro rwakni law maralik kendo ibiro ketni thiwni mar dhahabu e ngʼuti, kendo ibiro keti jalupna mar adek kuom duongʼ e pinyruoth."},{"book":"Daniel","chapter":"5","verse":"17","text":"Eka Daniel nodwoko ruoth niya, “Inyalo bedo abeda gi michnigo mondo ikonyrigo iwuon, kendo poknigo bende inyalo anyala miyo ngʼat machielo. Kata kamano, abiro somo ne ruoth ndikoni kendo abiro nyise tiende."},{"book":"Daniel","chapter":"5","verse":"18","text":"“Ruoth, ma en Nyasaye Man Malo Moloyo noketo Nebukadneza wuonu e loch kendo nomiye teko, duongʼ kod huma."},{"book":"Daniel","chapter":"5","verse":"19","text":"Nikech loch kod teko mamalo mane omiye, ogendini duto, gi pinje duto, gi ji mawacho dhok mopogore opogore ne tetni e nyime kendo noluore. Joma ruoth ne dwaro ni onegi, ne onego; to joma ne odwaro ngʼwonone, nongʼwononegi; joma ne odwaro medo teko e loch, nomedo teko; kendo joma nodwaro lonyo e telo, nolonyo alonya."},{"book":"Daniel","chapter":"5","verse":"20","text":"To ka nodoko jasunga ma wiye tek, kendo mopongʼ gi achaya, nogole oko e loch kendo omaye duongʼne."},{"book":"Daniel","chapter":"5","verse":"21","text":"Noriembe e dier ji kendo nomiye paro mar kit le bende nodak gi kenje mag thim kendo nochamo lum kaka dhok tho nomiye ngʼich, nyaka noyie ni Nyasaye Mamalo Mogik nigi teko ewi pinjeruodhi mag dhano kendo oketo ngʼato angʼata mohero e wigi."},{"book":"Daniel","chapter":"5","verse":"22","text":"“To in wuode, yaye Belshazar, pok ibolori, kata obedo ni ne ingʼeyo wechegi duto."},{"book":"Daniel","chapter":"5","verse":"23","text":"Kar bolori to isetingʼori malo mondo iked gi Ruodh polo. Isegolo chik mi okelni tewni kigolo e hekalu Mare, kendo in, kaachiel gi jodongi gi mondi kod jotichni ma nyiri miloko mondi, usemadho kodgi divai. Ne upako nyiseche mag fedha, gi dhahabu, gi mula, gi nyinyo, gi yien mopa kod kidi, ma ok nyal neno kata winjo kata ngʼeyo tiend gimoro. To Nyasaye motingʼo ngimani e lwete kaachiel gi yoregi duto, to ne idagi miyo luor."},{"book":"Daniel","chapter":"5","verse":"24","text":"Mano emomiyo Nyasaye nooro lwedo mondo ondik wechego."},{"book":"Daniel","chapter":"5","verse":"25","text":"“Ma e gima nondiki:"},{"book":"Daniel","chapter":"5","verse":"26","text":"“Ma e tiend wechegi, moro ka moro:"},{"book":"Daniel","chapter":"5","verse":"27","text":"“Tekel: Osepimi e ratil moyudi ni irem."},{"book":"Daniel","chapter":"5","verse":"28","text":"“Parsin: Pinyruodhi osepogi kendo osemiye jo-Medes gi jo-Pasia.”"},{"book":"Daniel","chapter":"5","verse":"29","text":"Bangʼ ka Daniel noseloko lekno, Belshazar nogolo chik mondo orwak ne Daniel law maralik, oket ne thiwni mar dhahabu e ngʼute, kendo nokete jalup ruoth mar adek e pinyruoth duto."},{"book":"Daniel","chapter":"5","verse":"30","text":"Gotienono Belshazar ruodh jo-Babulon nonegi,"},{"book":"Daniel","chapter":"5","verse":"31","text":"kendo Darius ja-Media nokawo loch mar piny ka en ja-higni piero auchiel gariyo."}]}