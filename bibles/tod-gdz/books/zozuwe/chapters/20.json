{"data":[{"book":"Zozuwe","chapter":"20","verse":"1","text":"Ɠɔoɠɔ GALAGI ɓɔɛni Zozuwe ʋɔ, é ɠɛ ma:"},{"book":"Zozuwe","chapter":"20","verse":"2","text":"«Ɓɔɛ Izilayɛle nuiti pɔ, è ɠɛ ti ma: ‹À taaiti kpɛtɛ ɓɔɠɔ ʋɛ ga maaʋela laaiti, nii gè ma vai woni wo ma ga Moize maaʋele."},{"book":"Zozuwe","chapter":"20","verse":"3","text":"Nu ʋaa nui nii a nu ʋaana, é la gaaɠilini ma, é ga teʋezea vaa nɔ, toɠa zoo é ʋela, é li ná. Toɠa ɠɛ ga wo-ʋelazuʋɛ, ɲamai ʋotokula nui ʋa."},{"book":"Zozuwe","chapter":"20","verse":"4","text":"Nu ʋaa nui ɠa ʋela, é li ma laai taɠila su, toɠa lo siɠidaʋɛ, é ná-fai lɛ ga taa ɠundiɠiiti. Naati ta yeezei bu, é yɛ ti ʋɔ bɛ taazuʋɛ, ti ada ve zea, ʋɛ a yɛ ná."},{"book":"Zozuwe","chapter":"20","verse":"5","text":"Ɲamai ʋotokula nui a ʋilɛna polu, ti la nu ʋaa nui vea zea. Mazɔlɔɔ é la gaaɠilini ma, é ʋa seiɲɔɠɔi ʋa, é la ɠɛni ga naa zili nu pɔlɔmazu."},{"book":"Zozuwe","chapter":"20","verse":"6","text":"Toɠa yɛ naama laazuʋɛ, eyɛsu é ɠula kɛlɛma nuɓusɛiti gaazu, ti ná-tukpɔi ɠaaleʋe, ɓaa eyɛsu zalaɠa ɠula ɠundiɠi wolai, nii é botii zu naama yeeɠɛɠalai, naa za. Naama ziɛgi zu ɠa nu ʋaa nui a ɠale ma la ná-pɛlɛi wu, ná-taazuʋɛ, ʋɛ é ʋelani, é zeɠe ná.› »"},{"book":"Zozuwe","chapter":"20","verse":"7","text":"Ti yiimazeɠeni ga Kedɛse, taai nii é Galilé, Nɛfɛtali ɠize yooi zu, ta Sikɛme, nii é Efelayime ɠize yooi zu, ta Kiliyate-Aaleɓa, nii é lolisu ɓalaa ga Eɓelɔn, é Zuda ɠize yooi zu."},{"book":"Zozuwe","chapter":"20","verse":"8","text":"Zuludɛn ʋoluʋɛ, Zeliko folo ɠulazu ʋelei, ti yeeloni Ɓesɛɛl ʋa, é zɛlɛni teʋebai maazu, Luɓɛn yooi zu, ta Lamɔte, nii é Galaade, Gade yooi zu, ta Golan, nii é Ɓasan, Manasé yooi zu."},{"book":"Zozuwe","chapter":"20","verse":"9","text":"Taaiti kana, ti yeeloni ti ʋa, ti ɠɛ ga maaʋela laaiti, Izilayɛle nuiti bɛ, ta seikɔɠɔma nuiti ta ɠɛ ti zaama, nu-o-nu nii a nu ʋaana, é la gaaɠilini ma, naa ɠa zoo é ʋela, é li ná, ɲamai ʋotokula nui la pa, aisa é ʋa ɠula kɛlɛma nuɓusɛiti gaazu, ná-tukpɔi ɠaa ʋa leʋe."}]}