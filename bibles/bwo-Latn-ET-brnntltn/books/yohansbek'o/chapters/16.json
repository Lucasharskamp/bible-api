{"data":[{"book":"Yohans Bek'o","chapter":"16","verse":"1","text":"Maniyere il shawat melakiwotssh «Ameree! Ik'i fayo boyitse detsts shawat wanc'uwotsi datsats kuut'uwere!» etiru een k'aaro Ik'i mootse b́keshfere tshishi."},{"book":"Yohans Bek'o","chapter":"16","verse":"2","text":"16:2 Kesh. 9:10  Melaki shintso amt wanc'man datsats kuut'b́k'ri, s'ootso milikito boatse b́ faúwotsnat s'ootso aroosh sagadiru ashuwotsats gondonat boon kúúnit gawo boats keshbwutsi."},{"book":"Yohans Bek'o","chapter":"16","verse":"3","text":"Melaki gitlo wanc'man aats k'araats kuut'b́k'ri, aats k'aronúwere k'irts ash s'atsok'o wotb́wtsi, aats k'armanitse beyiru kash detsts keew jamwots k'irbos'uwi."},{"book":"Yohans Bek'o","chapter":"16","verse":"4","text":"Melaki keezlo wanc'man fokuwotsnat aats t'úúp'uwotsats kuut'b́k'ri, boowere s'ats wotbowtsi,"},{"book":"Yohans Bek'o","chapter":"16","verse":"5","text":"Aats k'aratse al detsts melakiyo hank'o bíetfere tbek'i, «Fa'onat teshts S'ayinono! hank'o ni angshfetsosh nee kááw neene,"},{"book":"Yohans Bek'o","chapter":"16","verse":"6","text":"Ashuwots S'ayinwotsnat nebiyiwots s'atso bokuut'tsotse boosh s'atso ni'ishi, hanuwere boosh wotgeyike,»"},{"book":"Yohans Bek'o","chapter":"16","verse":"7","text":"Wosh t'intseyirwonwere «Ee! jam falts doonzo Izar Izewero! ni angshfuwoots arikonat kaawne» etiru k'ááro tshishi."},{"book":"Yohans Bek'o","chapter":"16","verse":"8","text":"Awdl melakiyo wanc'man aawats kuut'b́k'ri, aawnwere bk'ees'on ashuwotsi bmitsish ango bish imeyi,"},{"book":"Yohans Bek'o","chapter":"16","verse":"9","text":"ashuwotswere een k'ees'on mis'rne, jot'anotsatse al detsts Ik'o shúútso bo c'ashi, naandrone eratsne, bínowere mangiratsne."},{"book":"Yohans Bek'o","chapter":"16","verse":"10","text":"Utsl melakiyonwere wanc'man s'ootso k'eetsats b́ kuut'i, s'ootso mengstonúwere t'aluw wotbwtsi, ashuwots bo kic'atse tuutson bo albero bo k'eetefere bo teshi,"},{"book":"Yohans Bek'o","chapter":"16","verse":"11","text":"bo shodonat bo gawatse tuutson daratstso Izar Izeweri boc'ashi, bo finatsnowere naandrone eratsne."},{"book":"Yohans Bek'o","chapter":"16","verse":"12","text":"Shrtl melakiwonwere wanc'o een foko Efrat'sats b́ kuut'i, aaw keshon weyiru naashúwotssh weerindo k'aniyosh fokitsi aatso tah b́gútsi."},{"book":"Yohans Bek'o","chapter":"16","verse":"13","text":"Daruwonat s'ootson nonotse, kotets nebíyo noonotsnowere gool arts keez kim shayirwots bokeshferfe t bek'i."},{"book":"Yohans Bek'o","chapter":"16","verse":"14","text":"Bowere adits keewo finitu Fo'eraw shayirwotsiye, shayiranotswere jam falts Izar Izewer eeno aawotssh wotit kes'osh ashuwotsi ikok ko'iyosh datsatsi nugus jamwotsok ametúne."},{"book":"Yohans Bek'o","chapter":"16","verse":"15","text":"«Eshe! taa úmp'etsok'o danerawon weetwe! araatson b́ woterawok'o bí aratso ashuwots bo be'awok'o k'ande'er b́ taho kordek'et asho udeke!»"},{"book":"Yohans Bek'o","chapter":"16","verse":"16","text":"Shayirwotswere nugúswotsi Ibrayist'i noon keew keewon Armagedoni eteets beyokok boko'iyi."},{"book":"Yohans Bek'o","chapter":"16","verse":"17","text":"Shawatl Ik' melakiyonwere s'awo jongats kuut'b́k'iri, Ik' mootse fa'a naashi jooratse «S'eenwtsere» etiru een wotts k'ááro b́ keshi."},{"book":"Yohans Bek'o","chapter":"16","verse":"18","text":"16:18 Bek'. 8:5; 11:13; 19  Awushp'alk'o, k'ááro, gúmi kááronat een wotts datsi shek'eyo wotb́wtsi, han arts een datsi shek'eyo asho datsatse bí azeron wot danake."},{"book":"Yohans Bek'o","chapter":"16","verse":"19","text":"16:19 Isa. 51:17  Een kitu keezokó bkayeyi, ash naari kitúwotswere bogaahi, Ik'o eenu Babiloni gawb́dek'i, een fayi wiyini biron s'eents wanc'o b úshetwok'owere b́ k'ali."},{"book":"Yohans Bek'o","chapter":"16","verse":"20","text":"16:20 Bek'. 6:14  Aatson gúúrts datswots t'afbowtsi, guruwotsúwere daatseratsne,"},{"book":"Yohans Bek'o","chapter":"16","verse":"21","text":"16:21 Kesh. 9:23; Bek'. 11:19  Ik ikon habe úúts kilo gramiyok'o mangit shetso darotse ashuwotsats b́ oot'i, een gondbek'anwere ayidek't kic'ik b́ wottsotse ashuwots gondbek'i kic'anatse tuutson Ik'o boc'ashi."}]}