{"data":[{"book":"ВЫСЛОЎІ","chapter":"10","verse":"1","text":"Выслоўі Саламона. Сын мудры радуе бацьку, а сын бязглузды - засмучэньне маці ягонай."},{"book":"ВЫСЛОЎІ","chapter":"10","verse":"2","text":"Не даюць карысьці скарбы няправедныя, а праўда ратуе ад сьмерці."},{"book":"ВЫСЛОЎІ","chapter":"10","verse":"3","text":"Не дапусьціць Гасподзь, каб галадала душа праведнага, а зьдзірства бязбожных адкіне."},{"book":"ВЫСЛОЎІ","chapter":"10","verse":"4","text":"Лянівая рука робіць бедным, а рука руплівая ўзбагачае."},{"book":"ВЫСЛОЎІ","chapter":"10","verse":"5","text":"Хто зьбірае летам - сын разумны, а хто сьпіць у жніва - сын шалапутны."},{"book":"ВЫСЛОЎІ","chapter":"10","verse":"6","text":"Дабраславеньні - на галаву праведнага, а вусны бязбожным затуліць насільле."},{"book":"ВЫСЛОЎІ","chapter":"10","verse":"7","text":"Памяць пра праведнага дабраславёная будзе, а імя бязбожных спаганьбіцца."},{"book":"ВЫСЛОЎІ","chapter":"10","verse":"8","text":"Мудры сэрцам прымае запаведзі, а бязглузды вуснамі спатыкнецца."},{"book":"ВЫСЛОЎІ","chapter":"10","verse":"9","text":"Хто ходзіць у беззаганнасьці, той ходзіць бясьпечна; а хто скрыўляе шляхі свае, той будзе выкрыты."},{"book":"ВЫСЛОЎІ","chapter":"10","verse":"10","text":"Хто міргае вачыма, той чыніць прыкрасьць, а бязглузды вуснамі спатыкнецца."},{"book":"ВЫСЛОЎІ","chapter":"10","verse":"11","text":"Вусны праведніка - крыніца жыцьця, а вусны бязбожным затуліць насільле."},{"book":"ВЫСЛОЎІ","chapter":"10","verse":"12","text":"Нянавісьць будзіць разлад, любоў акупае ўсе грахі."},{"book":"ВЫСЛОЎІ","chapter":"10","verse":"13","text":"На вуснах у разумнага мудрасьць, а на целе ў дурнога - дубец."},{"book":"ВЫСЛОЎІ","chapter":"10","verse":"14","text":"Мудрыя зьберагаюць веды, а вусны немысьля - блізкая пагібель."},{"book":"ВЫСЛОЎІ","chapter":"10","verse":"15","text":"Маёмасьць багатага - моцны горад яго, бяда бедным - іхняе ўбоства."},{"book":"ВЫСЛОЎІ","chapter":"10","verse":"16","text":"Праца праведнага - на жыцьцё, прыбытак бязбожнага - на грэх."},{"book":"ВЫСЛОЎІ","chapter":"10","verse":"17","text":"Хто захоўвае настаўленьне, той на дарозе да жыцьця; а хто пагарджае засьцярогай - блукае."},{"book":"ВЫСЛОЎІ","chapter":"10","verse":"18","text":"Хто хавае нянавісьць, у таго вусны ілжывыя; і хто пашырае паклёпы - неразумны."},{"book":"ВЫСЛОЎІ","chapter":"10","verse":"19","text":"Пры шматслоўі ня ўнікнуць грэху, а хто стрымлівае вусны свае - разумны."},{"book":"ВЫСЛОЎІ","chapter":"10","verse":"20","text":"Чыстае срэбра - язык праведнага, а сэрца бязбожных - нікчэма."},{"book":"ВЫСЛОЎІ","chapter":"10","verse":"21","text":"Вусны праведнага пасьвяць многіх, а неразумныя мруць ад нястачы глузду."},{"book":"ВЫСЛОЎІ","chapter":"10","verse":"22","text":"Дабраславеньне Гасподняе - яно ўзбагачае і смутку з сабой ня прыносіць."},{"book":"ВЫСЛОЎІ","chapter":"10","verse":"23","text":"Радуе немысьля - учынак ганебны, а чалавека разумнага - мудрасьць."},{"book":"ВЫСЛОЎІ","chapter":"10","verse":"24","text":"Чаго баіцца бязбожнік, тое спасьцігне яго, а жаданьне праведнікаў збудзецца."},{"book":"ВЫСЛОЎІ","chapter":"10","verse":"25","text":"Як падымецца бура, так і няма бязбожнага; а ў праведніка - аснова вечная."},{"book":"ВЫСЛОЎІ","chapter":"10","verse":"26","text":"Што воцат зубам і дым вачам, тое гультай тым, хто пасылае яго."},{"book":"ВЫСЛОЎІ","chapter":"10","verse":"27","text":"Страх Гасподні дадае дзён, а гады бязбожных скароцяцца."},{"book":"ВЫСЛОЎІ","chapter":"10","verse":"28","text":"Спадзяваньне праведнікам - радасьць, а надзея бязбожных загіне."},{"book":"ВЫСЛОЎІ","chapter":"10","verse":"29","text":"Шлях Гасподні - цьвярдыня нявінным і пагібель бязбожным."},{"book":"ВЫСЛОЎІ","chapter":"10","verse":"30","text":"Праведнік вавек не пахісьнецца, а бязбожныя не пажывуць на зямлі."},{"book":"ВЫСЛОЎІ","chapter":"10","verse":"31","text":"З вуснаў праведніка крынічыць мудрасьць, а язык шкодлівы будзе вырваны."},{"book":"ВЫСЛОЎІ","chapter":"10","verse":"32","text":"Вусны праведніка любяць богаспадобнае, а вусны бязбожных - разбэшчанае."}]}