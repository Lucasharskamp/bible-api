{"data":[{"book":"АМОСА","chapter":"7","verse":"1","text":"Такую ўяву адкрыў мне Гасподзь Бог: вось, Ён стварыў саранчу на пачатку росту позьняй травы, і гэта была трава пасьля царскага пакосу."},{"book":"АМОСА","chapter":"7","verse":"2","text":"І было, калі яна скончыла есьці траву на зямлі, я сказаў: Госпадзе Божа! пашкадуй; як устаіць Якаў? ён вельмі малы."},{"book":"АМОСА","chapter":"7","verse":"3","text":"І пашкадаваў Гасподзь пра тое: «ня будзе гэтага», сказаў Гасподзь."},{"book":"АМОСА","chapter":"7","verse":"4","text":"Такую ўяву адкрыў мне Гасподзь Бог: вось, Гасподзь Бог утварыў для суду агонь, - і ён зжэр вялікую багну, зжэр і частку зямлі."},{"book":"АМОСА","chapter":"7","verse":"5","text":"І сказаў я: Госпадзе Божа! спыні; як устаіць Якаў? ён вельмі малы."},{"book":"АМОСА","chapter":"7","verse":"6","text":"І пашкадаваў Гасподзь пра тое: «і гэтага ня будзе», сказаў Гасподзь Бог."},{"book":"АМОСА","chapter":"7","verse":"7","text":"Такую ўяву адкрыў Ён мне: вось, Гасподзь стаяў на выноснай сьцяне, і ў руцэ ў яго сьвінцовая вага."},{"book":"АМОСА","chapter":"7","verse":"8","text":"І сказаў мне Гасподзь: «што ты бачыш, Амосе?», я адказаў: «вагу». І Гасподзь сказаў: «вось, пакладу вагу сярод народу майго Ізраіля; ня буду больш дараваць яму."},{"book":"АМОСА","chapter":"7","verse":"9","text":"І спустошаны будуць ахвярныя вышыні Ісакавыя, і разбураны будуць сьвяцілішчы Ізраілевыя, і паўстану зь мечам супроць дому Ераваамавага»."},{"book":"АМОСА","chapter":"7","verse":"10","text":"І паслаў Амасія, сьвятар Вэтыльскі, да Ераваама, цара Ізраільскага, сказаць: Амос утварае смуту супроць цябе сярод дому Ізраілевага; зямля ня можа цярпець усіх слоў ягоных,"},{"book":"АМОСА","chapter":"7","verse":"11","text":"бо так кажа Амос: ад меча памрэ Ераваам, а Ізраіль абавязкова зьведзены будзе палонным зь зямлі сваёй."},{"book":"АМОСА","chapter":"7","verse":"12","text":"І сказаў Амасія Амосу: празорлівец! ідзі і сыдзі ў зямлю Юдавую; там еж хлеб і там прароч,"},{"book":"АМОСА","chapter":"7","verse":"13","text":"а ў Вэтылі больш не прароч, бо ён - сьвятыня цара і дом царскі."},{"book":"АМОСА","chapter":"7","verse":"14","text":"І адказваў Амос і сказаў Амасію: я - не прарок і ня сын прарока, я быў пастух і зьбіраў сікаморы."},{"book":"АМОСА","chapter":"7","verse":"15","text":"Але Гасподзь узяў мяне ад авечак, і сказаў мне Гасподзь: ідзі, прароч народу Майму Ізраілю."},{"book":"АМОСА","chapter":"7","verse":"16","text":"Цяпер выслухай слова Гасподняе. Ты кажаш: не прароч на Ізраіля і не вымаўляй слоў на дом Ісакаў."},{"book":"АМОСА","chapter":"7","verse":"17","text":"За гэта, вось што кажа Гасподзь: жонка твая будзе зьняслаўлена ў горадзе, сыны і дочкі твае загінуць ад меча, зямля твая будзе падзелена межавою вяроўкаю, а ты памрэш у зямлі нячыстай, і Ізраіль мусова выведзены будзе зь зямлі сваёй."}]}