{"data":[{"book":"2 Samaʼila","chapter":"8","verse":"1","text":"Ana nan, sai Dawuda ya ci Filistiyawa da yaƙi, ya kawo ƙarshen mulkinsu a ƙasar, ya kuma ƙwace ƙasar Meteg Amma daga hannun Filistiyawa."},{"book":"2 Samaʼila","chapter":"8","verse":"2","text":"Haka kuma Dawuda ya ci Mowabawa. Ya sa suka kwanta a ƙasa, ya kuma auna su da igiya. Kowane awo biyu ya sa a kashe su, amma awo na uku sai yă sa a bar su da rai. Saboda haka Mowabawa suka zama bayin Dawuda, suka kuma kawo masa haraji."},{"book":"2 Samaʼila","chapter":"8","verse":"3","text":"Ban da haka, Dawuda ya yaƙi Hadadezer ɗan Rehob, sarkin Zoba. Wannan ya faru a lokacin da Hadadezer yake kan hanyarsa zuwa Kogin Yuferites don yă sāke mai da wurin a ƙarƙashin ikonsa."},{"book":"2 Samaʼila","chapter":"8","verse":"4","text":"Dawuda ya kame keken yaƙinsa guda dubu, mahayan keken yaƙinsa dubu bakwai8.4 Seftuwajin (duba kuma Naɗaɗɗun Littattafan Matacce Teku da kuma 1Tar 18.4); Nassin Masoretik kame mahayan keken yaƙinsa ɗari goma sha bakwai, da sojojin ƙasa dubu ashirin. Ya yayyanke agaran dawakan duka amma ya bar dawakai kekunan yaƙi ɗari."},{"book":"2 Samaʼila","chapter":"8","verse":"5","text":"Sa’ad da Arameyawan Damaskus suka zo don su taimaki Hadadezer sarkin Zoba, sai Dawuda ya karkashe dubu ashirin da biyunsu."},{"book":"2 Samaʼila","chapter":"8","verse":"6","text":"Ya ajiye ƙungiyoyi sojoji a masarautar Arameyawan Damaskus, Arameyawa kuwa suka zama bayinsa, suka biya shi haraji. Ubangiji ya ba Dawuda nasara a duk inda ya tafi."},{"book":"2 Samaʼila","chapter":"8","verse":"7","text":"Dawuda ya kwashe garkuwoyin zinariya na shugabannin sojojin Hadadezer ya kawo Urushalima."},{"book":"2 Samaʼila","chapter":"8","verse":"8","text":"Daga Teba8.8 Dubi waɗansu rubuce-rubucen hannun Seftuwajin (dubi kuma 1Tar 18.8); Ibraniyanci Beta. da Berotai, garuruwan da suke ƙarƙashin Hadadezer, Sarki Dawuda ya kwashe tagulla masu yawan gaske."},{"book":"2 Samaʼila","chapter":"8","verse":"9","text":"Da Towu8.9 Da Ibraniyanci Toi, wani suna na Towu; haka ma a aya 10. sarkin Hamat ya ji cewa Dawuda ya ci dukan rundunar Hadadezer,"},{"book":"2 Samaʼila","chapter":"8","verse":"10","text":"sai ya aiki ɗansa Yoram8.10 Wani suna na Hadoram wurin Sarki Dawuda yă gaishe, yă kuma yi masa barka saboda nasarar da ya yi a kan Hadadezer, gama Hadadezer nan ya hana Towu sakewa. Yoram ya tafi ɗauke da kayan azurfa, da na zinariya, da na tagulla."},{"book":"2 Samaʼila","chapter":"8","verse":"11","text":"Sarki Dawuda kuwa ya keɓe waɗannan kayayyaki wa Ubangiji, yadda ya yi da zinariya, da kuma azurfa daga dukan al’umman da ya mallaka,"},{"book":"2 Samaʼila","chapter":"8","verse":"12","text":"wato, azurfa da zinariyan mutanen Edom, da na Mowabawa, da na Ammonawa, da na Filistiyawa, da na Amalekawa, da ganimar Hadadezer ɗan Rehob, sarkin Zoba."},{"book":"2 Samaʼila","chapter":"8","verse":"13","text":"Dawuda kuwa ya ƙara zama shahararre bayan ya dawo daga kai wa ƙasar Aram hari, daga nan sai ya je ya karkashe mutanen Edom8.13 Kaɗan a cikin rubuce-rubucen hannu na Ibraniyanci, Seftuwajin da kuma Siriyak (dubi kuma 1Tar 18.12); yawancin rubuce-rubucen hannu na Ibraniyanci suna da Aram (wato, Arameyawa). dubu goma sha takwas a Kwarin Gishiri."},{"book":"2 Samaʼila","chapter":"8","verse":"14","text":"Ya ajiye rundunar sojoji ko’ina a Edom, dukan mutanen Edom kuwa suka zama bayin Dawuda. Ubangiji ya ba wa Dawuda nasara a duk inda ya tafi."},{"book":"2 Samaʼila","chapter":"8","verse":"15","text":"Dawuda ya yi mulkin dukan ƙasar Isra’ila, yana yin wa dukan jama’arsa shari’ar gaskiya da adalci."},{"book":"2 Samaʼila","chapter":"8","verse":"16","text":"Yowab ɗan Zeruhiya ya zama shugaban sojoji; Yehoshafat ɗan Ahilud kuwa shi ne marubucin tarihi;"},{"book":"2 Samaʼila","chapter":"8","verse":"17","text":"Zadok ɗan Ahitub da Ahimelek ɗan Abiyatar, su ne firistoci; Serahiya kuma sakatare;"},{"book":"2 Samaʼila","chapter":"8","verse":"18","text":"Benahiya ɗan Yehohiyada ne shugaban Keretawa da Feletiyawa, wato, sojoji masu gadin Dawuda, sa’an nan ’ya’yan Dawuda maza su ne mashawartan sarki.8.18 Ko kuwa su ne firistoci"}]}