{"data":[{"book":"Matiu","chapter":"22","verse":"1","text":"Jesu tún fi òwe sọ̀rọ̀ fún wọn wí pé:"},{"book":"Matiu","chapter":"22","verse":"2","text":"“Ìjọba ọ̀run dàbí ọba kan ti ó múra àsè ìgbéyàwó ńlá fún ọmọ rẹ̀ ọkùnrin."},{"book":"Matiu","chapter":"22","verse":"3","text":"Ó rán àwọn ọmọ ọ̀dọ̀ rẹ̀ lọ pe àwọn tí a ti pè tẹ́lẹ̀ sí ibi àsè ìgbéyàwó. Ṣùgbọ́n wọn kò fẹ́ wá."},{"book":"Matiu","chapter":"22","verse":"4","text":"“Lẹ́yìn náà ó tún rán àwọn ọmọ ọ̀dọ̀ mìíràn pé, ‘Ẹ sọ fún àwọn tí mo ti pè wí pé, mo ti ṣe àsè náà tán. A pa màlúù àti ẹran àbọ́pa mi, a ti ṣe ohun gbogbo tán, ẹ wa sí ibi àsè ìgbéyàwó.’"},{"book":"Matiu","chapter":"22","verse":"5","text":"“Ṣùgbọ́n àwọn wọ̀n-ọn-nì tí ó ránṣẹ́ lọ pè kò kà á si. Wọ́n ń bá iṣẹ́ wọn lọ, ọ̀kan sí ọ̀nà oko rẹ̀, òmíràn sí ibi òwò rẹ̀.”"},{"book":"Matiu","chapter":"22","verse":"6","text":"Àwọn ìyókù sì mú àwọn ọmọ ọ̀dọ̀ rẹ̀, wọ́n ṣe àbùkù sí wọn, wọ́n lù wọ́n pa."},{"book":"Matiu","chapter":"22","verse":"7","text":"Ọba yìí bínú gidigidi, ó sì rán àwọn ọmọ-ogun rẹ̀, ó sì pa àwọn apànìyàn náà run, ó sì jó ìlú wọn."},{"book":"Matiu","chapter":"22","verse":"8","text":"“Nígbà náà ni ó wí fún àwọn ọmọ ọ̀dọ̀ rẹ̀ pé, ‘Àsè ìgbéyàwó ti ṣe tàn, ṣùgbọ́n àwọn tí a pè kò yẹ fún ọlá náà."},{"book":"Matiu","chapter":"22","verse":"9","text":"Ẹ lọ sí ìgboro àti òpópónà kí ẹ sì pe ẹnikẹ́ni tí ẹ bá lè rí wá àsè ìgbéyàwó náà.’"},{"book":"Matiu","chapter":"22","verse":"10","text":"Nítorí náà, àwọn ọmọ ọ̀dọ̀ náà sì jáde lọ sí òpópónà. Wọ́n sì mú oríṣìíríṣìí ènìyàn tí wọ́n lè rí wá, àwọn tí ò dára àti àwọn tí kò dára, ilé àsè ìyàwó sì kún fún àlejò."},{"book":"Matiu","chapter":"22","verse":"11","text":"“Ṣùgbọ́n nígbà tí ọba sì wọlé wá láti wo àwọn àlejò tí a pè, ó sì rí ọkùnrin kan nínú wọn tí kò wọ aṣọ ìgbéyàwó."},{"book":"Matiu","chapter":"22","verse":"12","text":"Ọba sì bi í pé, ‘Ọ̀rẹ́, báwo ni ìwọ ṣe wà níhìn-ín yìí láìní aṣọ ìgbéyàwó?’ Ṣùgbọ́n ọkùnrin náà kò ní ìdáhùn kankan."},{"book":"Matiu","chapter":"22","verse":"13","text":"“Nígbà náà ni ọba wí fún àwọn ìránṣẹ́ rẹ̀ pé, ‘Ẹ dì í tọwọ́ tẹsẹ̀, kí ẹ sì sọ ọ́ sínú òkùnkùn lóde níbi tí ẹkún àti ìpayínkeke wà.’"},{"book":"Matiu","chapter":"22","verse":"14","text":"“Nítorí ọ̀pọ̀ ni a pè ṣùgbọ́n díẹ̀ ni a yàn.”"},{"book":"Matiu","chapter":"22","verse":"15","text":"Nígbà náà ni àwọn Farisi péjọpọ̀ láti ronú ọ̀nà tì wọn yóò gbà fi ọ̀rọ̀ ẹnu mú un."},{"book":"Matiu","chapter":"22","verse":"16","text":"Wọ́n sì rán àwọn ọmọ-ẹ̀yìn wọn pẹ̀lú àwọn ọmọ-ẹ̀yìn Herodu lọ sọ́dọ̀ rẹ̀ pé, “Olùkọ́, àwa mọ̀ pé olóòtítọ́ ni ìwọ, ìwọ sì ń kọ́ni ní ọ̀nà Ọlọ́run ní òtítọ́. Bẹ́ẹ̀ ni ìwọ kì í wo ojú ẹnikẹ́ni; nítorí tí ìwọ kì í ṣe ojúsàájú ènìyàn."},{"book":"Matiu","chapter":"22","verse":"17","text":"Nísinsin yìí sọ fún wa, kí ni èrò rẹ? Ǹjẹ́ ó tọ́ láti san owó orí fún Kesari tàbí kò tọ́?”"},{"book":"Matiu","chapter":"22","verse":"18","text":"Ṣùgbọ́n Jesu ti mọ èrò búburú inú wọn, ó wí pé, “Ẹ̀yin àgàbàgebè, èéṣe ti ẹ̀yin fi ń dán mi wò?"},{"book":"Matiu","chapter":"22","verse":"19","text":"Ẹ fi owó ẹyọ tí a fi ń san owó orí kan hàn mi.” Wọn mú dínárì kan wá fún un,"},{"book":"Matiu","chapter":"22","verse":"20","text":"ó sì bi wọ́n pé, “Àwòrán ta ni èyí? Àkọlé tà sì ní?”"},{"book":"Matiu","chapter":"22","verse":"21","text":"Wọ́n sì dáhùn pé, “Ti Kesari ni.”"},{"book":"Matiu","chapter":"22","verse":"22","text":"Nígbà tí wọ́n gbọ́ èyí, ẹnu yà wọ́n. Wọ́n fi í sílẹ̀, wọ́n sì bá tiwọn lọ."},{"book":"Matiu","chapter":"22","verse":"23","text":"Ṣùgbọ́n ní ọjọ́ kan náà, àwọn Sadusi tí wọ́n sọ pé kò si àjíǹde lẹ́yìn ikú tọ Jesu wá láti bi í ní ìbéèrè,"},{"book":"Matiu","chapter":"22","verse":"24","text":"wọ́n wí pé, “Olùkọ́, Mose wí fún wa pé, bí ọkùnrin kan bá kú ní àìlọ́mọ, kí arákùnrin rẹ̀ ṣú aya rẹ̀ lópó, kí ó sì bí ọmọ fún un."},{"book":"Matiu","chapter":"22","verse":"25","text":"Bí ó bá jẹ́ bẹ́ẹ̀, láàrín wa níhìn-ín yìí, ìdílé kan wà tí ó ní arákùnrin méje. Èyí èkínní nínú wọn gbéyàwó, lẹ́yìn náà ó kú ní àìlọ́mọ. Nítorí náà ìyàwó rẹ̀ di ìyàwó arákùnrin kejì."},{"book":"Matiu","chapter":"22","verse":"26","text":"Bẹ́ẹ̀ gẹ́gẹ́ arákùnrin èkejì náà sì tún kú láìlọ́mọ. A sì fi ìyàwó rẹ̀ fún arákùnrin tí ó tún tẹ̀lé e. Bẹ́ẹ̀ sì ni títí tí òun fi di ìyàwó ẹni keje."},{"book":"Matiu","chapter":"22","verse":"27","text":"Níkẹyìn obìnrin náà pàápàá sì kú."},{"book":"Matiu","chapter":"22","verse":"28","text":"Nítorí tí ó ti ṣe ìyàwó àwọn arákùnrin méjèèje, ìyàwó ta ni yóò jẹ́ ní àjíǹde òkú?”"},{"book":"Matiu","chapter":"22","verse":"29","text":"Ṣùgbọ́n Jesu dá wọn lóhùn pé, “Àìmọ̀kan yín ni ó fa irú ìbéèrè báyìí. Nítorí ẹ̀yin kò mọ Ìwé Mímọ́ àti agbára Ọlọ́run."},{"book":"Matiu","chapter":"22","verse":"30","text":"Nítorí ní àjíǹde kò ní sí ìgbéyàwó, a kò sì ní fi í fún ni ní ìyàwó. Gbogbo ènìyàn yóò sì dàbí àwọn angẹli ní ọ̀run."},{"book":"Matiu","chapter":"22","verse":"31","text":"Ṣùgbọ́n nísinsin yìí, nípa ti àjíǹde òkú, tàbí ẹ̀yin kò mọ̀ pé Ọlọ́run ń bá yín sọ̀rọ̀ nígbà ti ó wí pé:"},{"book":"Matiu","chapter":"22","verse":"32","text":"‘Èmi ni Ọlọ́run Abrahamu, Ọlọ́run Isaaki, àti Ọlọ́run Jakọbu.’ Ọlọ́run kì í ṣe Ọlọ́run òkú, ṣùgbọ́n tí àwọn alààyè.”"},{"book":"Matiu","chapter":"22","verse":"33","text":"Nígbà ti àwọn ènìyàn gbọ́ èyí ẹnu yà wọ́n sí ẹ̀kọ́ rẹ."},{"book":"Matiu","chapter":"22","verse":"34","text":"Nígbà ti wọ́n sì gbọ́ pé ó ti pa àwọn Sadusi lẹ́nu mọ́, àwọn Farisi pé ara wọn jọ."},{"book":"Matiu","chapter":"22","verse":"35","text":"Ọ̀kan nínú wọn tí ṣe amòfin dán an wò pẹ̀lú ìbéèrè yìí."},{"book":"Matiu","chapter":"22","verse":"36","text":"Ó wí pé, “Olùkọ́ èwo ni ó ga jùlọ nínú àwọn òfin?”"},{"book":"Matiu","chapter":"22","verse":"37","text":"Jesu dáhùn pé, “ ‘Fẹ́ Olúwa Ọlọ́run rẹ pẹ̀lú gbogbo ọkàn rẹ, gbogbo ẹ̀mí rẹ àti gbogbo inú rẹ.’"},{"book":"Matiu","chapter":"22","verse":"38","text":"Èyí ni òfin àkọ́kọ́ àti èyí tí ó tóbi jùlọ."},{"book":"Matiu","chapter":"22","verse":"39","text":"Èkejì tí ó tún dàbí rẹ̀ ní pé, ‘Fẹ́ràn ọmọnìkejì rẹ gẹ́gẹ́ bí ara rẹ.’"},{"book":"Matiu","chapter":"22","verse":"40","text":"Lórí àwọn òfin méjèèjì yìí ni gbogbo òfin àti àwọn wòlíì rọ̀ mọ́.”"},{"book":"Matiu","chapter":"22","verse":"41","text":"Bí àwọn Farisi ti kó ara wọn jọ, Jesu béèrè lọ́wọ́ wọn pé,"},{"book":"Matiu","chapter":"22","verse":"42","text":"“Kí ni ẹ rò nípa Kristi? Ọmọ ta ni òun ń ṣe?”"},{"book":"Matiu","chapter":"22","verse":"43","text":"Ó sì wí fún wọn pé, “Kí lo dé tí Dafidi, tí ẹ̀mí ń darí, pè é ní ‘Olúwa’? Nítorí ó wí pé,"},{"book":"Matiu","chapter":"22","verse":"44","text":"“ ‘Olúwa sọ fún Olúwa mi pé,"},{"book":"Matiu","chapter":"22","verse":"45","text":"Ǹjẹ́ bí Dafidi bá pè é ni ‘Olúwa,’ báwo ni òun ṣe lè jẹ́ ọmọ rẹ̀?”"},{"book":"Matiu","chapter":"22","verse":"46","text":"Kò sí ẹnìkan tí ó lè sọ ọ̀rọ̀ kan ni ìdáhùn, kò tún sí ẹni tí ó tún bí i léèrè ohun kan mọ́ láti ọjọ́ náà mọ́."}]}