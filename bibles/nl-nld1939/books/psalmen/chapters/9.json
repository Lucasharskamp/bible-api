{"data":[{"book":"Psalmen","chapter":"9","verse":"1","text":"Voor muziekbegeleiding. Wijze: De dood van den zoon. Een psalm van David. Met heel mijn hart wil ik U loven, o Jahweh En al uw wonderen vermelden;"},{"book":"Psalmen","chapter":"9","verse":"2","text":"In U mij verheugen en juichen, Uw Naam, Allerhoogste, bezingen!"},{"book":"Psalmen","chapter":"9","verse":"3","text":"Want mijn vijanden hebben de vlucht moeten nemen, Ze zijn gestruikeld en kwamen om voor uw blik;"},{"book":"Psalmen","chapter":"9","verse":"4","text":"Want Gij hebt mijn pleit en belangen behartigd, Als rechtvaardig Rechter uw troon bestegen."},{"book":"Psalmen","chapter":"9","verse":"5","text":"De heidenen hebt Gij bestraft, De goddelozen vernietigd, Zelfs hun naam uitgewist Voor altijd en immer."},{"book":"Psalmen","chapter":"9","verse":"6","text":"De vijanden werden tot zwijgen gebracht, Voor goed hun zwaarden gebroken; Hun steden hebt Gij verwoest, Zelfs de herinnering er aan ging verloren."},{"book":"Psalmen","chapter":"9","verse":"7","text":"Ziet, Jahweh troont in eeuwigheid, Houdt zijn rechterstoel voor het oordeel gereed;"},{"book":"Psalmen","chapter":"9","verse":"8","text":"Rechtvaardig richt Hij de wereld, Vonnist de volken, zoals ze verdienen."},{"book":"Psalmen","chapter":"9","verse":"9","text":"Zo bleef Jahweh een toevlucht voor de verdrukten, Een wijkplaats in tijden van nood;"},{"book":"Psalmen","chapter":"9","verse":"10","text":"Die uw Naam kennen, mochten steeds op U hopen, Want nooit verliet Gij, die U zochten, o Jahweh!"},{"book":"Psalmen","chapter":"9","verse":"11","text":"Zingt nu voor Jahweh, die de Sion bewoont, Roept tot de volken zijn daden;"},{"book":"Psalmen","chapter":"9","verse":"12","text":"Want de Bloedwreker blijft de verdrukten gedenken, Vergeet hun noodkreten niet."},{"book":"Psalmen","chapter":"9","verse":"13","text":"Jahweh, wees mij genadig; zie mijn ellende, door mijn haters berokkend, Trek mij omhoog uit de poorten des doods,"},{"book":"Psalmen","chapter":"9","verse":"14","text":"Opdat ik overal uw lof mag verkonden, Om uw redding juichen in de poorten der dochter van Sion."},{"book":"Psalmen","chapter":"9","verse":"15","text":"De heidenen zinken weg in de kuil, die ze groeven, Hun voet is gevangen in het net, dat ze spanden;"},{"book":"Psalmen","chapter":"9","verse":"16","text":"Jahweh heeft Zich doen kennen, en vonnis gewezen: De goddeloze ligt in zijn eigen daden verstrikt."},{"book":"Psalmen","chapter":"9","verse":"17","text":"ZÃ³ mogen ook de zondaars naar het dodenrijk varen, Alle heidenen, die God niet gedenken;"},{"book":"Psalmen","chapter":"9","verse":"18","text":"Maar de arme worde niet eeuwig vergeten, De hoop der verdrukten niet altijd beschaamd."},{"book":"Psalmen","chapter":"9","verse":"19","text":"Sta op dan, Jahweh! Laat zich de mens niet vermeten, Maar laat de heidenen worden gericht voor uw aanschijn."},{"book":"Psalmen","chapter":"9","verse":"20","text":"Jahweh, geef hun een les, Waaruit de heidenen leren, dat ze maar mens zijn."}]}