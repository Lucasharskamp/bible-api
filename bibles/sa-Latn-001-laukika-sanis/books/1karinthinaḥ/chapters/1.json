{"data":[{"book":"1 karinthinaḥ","chapter":"1","verse":"1","text":"yāvantaḥ pavitrā lōkāḥ svēṣām asmākañca vasatisthānēṣvasmākaṁ prabhō ryīśōḥ khrīṣṭasya nāmnā prārthayantē taiḥ sahāhūtānāṁ khrīṣṭēna yīśunā pavitrīkr̥tānāṁ lōkānāṁ ya īśvarīyadharmmasamājaḥ karinthanagarē vidyatē"},{"book":"1 karinthinaḥ","chapter":"1","verse":"2","text":"taṁ pratīśvarasyēcchayāhūtō yīśukhrīṣṭasya prēritaḥ paulaḥ sōsthinināmā bhrātā ca patraṁ likhati|"},{"book":"1 karinthinaḥ","chapter":"1","verse":"3","text":"asmākaṁ pitrēśvarēṇa prabhunā yīśukhrīṣṭēna ca prasādaḥ śāntiśca yuṣmabhyaṁ dīyatāṁ|"},{"book":"1 karinthinaḥ","chapter":"1","verse":"4","text":"īśvarō yīśukhrīṣṭēna yuṣmān prati prasādaṁ prakāśitavān, tasmādahaṁ yuṣmannimittaṁ sarvvadā madīyēśvaraṁ dhanyaṁ vadāmi|"},{"book":"1 karinthinaḥ","chapter":"1","verse":"5","text":"khrīṣṭasambandhīyaṁ sākṣyaṁ yuṣmākaṁ madhyē yēna prakārēṇa sapramāṇam abhavat"},{"book":"1 karinthinaḥ","chapter":"1","verse":"6","text":"tēna yūyaṁ khrīṣṭāt sarvvavidhavaktr̥tājñānādīni sarvvadhanāni labdhavantaḥ|"},{"book":"1 karinthinaḥ","chapter":"1","verse":"7","text":"tatō'smatprabhō ryīśukhrīṣṭasya punarāgamanaṁ pratīkṣamāṇānāṁ yuṣmākaṁ kasyāpi varasyābhāvō na bhavati|"},{"book":"1 karinthinaḥ","chapter":"1","verse":"8","text":"aparam asmākaṁ prabhō ryīśukhrīṣṭasya divasē yūyaṁ yannirddōṣā bhavēta tadarthaṁ saēva yāvadantaṁ yuṣmān susthirān kariṣyati|"},{"book":"1 karinthinaḥ","chapter":"1","verse":"9","text":"ya īśvaraḥ svaputrasyāsmatprabhō ryīśukhrīṣṭasyāṁśinaḥ karttuṁ yuṣmān āhūtavān sa viśvasanīyaḥ|"},{"book":"1 karinthinaḥ","chapter":"1","verse":"10","text":"hē bhrātaraḥ, asmākaṁ prabhuyīśukhrīṣṭasya nāmnā yuṣmān vinayē'haṁ sarvvai ryuṣmābhirēkarūpāṇi vākyāni kathyantāṁ yuṣmanmadhyē bhinnasaṅghātā na bhavantu manōvicārayōraikyēna yuṣmākaṁ siddhatvaṁ bhavatu|"},{"book":"1 karinthinaḥ","chapter":"1","verse":"11","text":"hē mama bhrātarō yuṣmanmadhyē vivādā jātā iti vārttāmahaṁ klōyyāḥ parijanai rjñāpitaḥ|"},{"book":"1 karinthinaḥ","chapter":"1","verse":"12","text":"mamābhiprētamidaṁ yuṣmākaṁ kaścit kaścid vadati paulasya śiṣyō'ham āpallōḥ śiṣyō'haṁ kaiphāḥ śiṣyō'haṁ khrīṣṭasya śiṣyō'hamiti ca|"},{"book":"1 karinthinaḥ","chapter":"1","verse":"13","text":"khrīṣṭasya kiṁ vibhēdaḥ kr̥taḥ? paulaḥ kiṁ yuṣmatkr̥tē kruśē hataḥ? paulasya nāmnā vā yūyaṁ kiṁ majjitāḥ?"},{"book":"1 karinthinaḥ","chapter":"1","verse":"14","text":"kriṣpagāyau vinā yuṣmākaṁ madhyē'nyaḥ kō'pi mayā na majjita iti hētōraham īśvaraṁ dhanyaṁ vadāmi|"},{"book":"1 karinthinaḥ","chapter":"1","verse":"15","text":"ētēna mama nāmnā mānavā mayā majjitā iti vaktuṁ kēnāpi na śakyatē|"},{"book":"1 karinthinaḥ","chapter":"1","verse":"16","text":"aparaṁ stiphānasya parijanā mayā majjitāstadanyaḥ kaścid yanmayā majjitastadahaṁ na vēdmi|"},{"book":"1 karinthinaḥ","chapter":"1","verse":"17","text":"khrīṣṭēnāhaṁ majjanārthaṁ na prēritaḥ kintu susaṁvādasya pracārārthamēva; sō'pi vākpaṭutayā mayā na pracāritavyaḥ, yatastathā pracāritē khrīṣṭasya kruśē mr̥tyuḥ phalahīnō bhaviṣyati|"},{"book":"1 karinthinaḥ","chapter":"1","verse":"18","text":"yatō hētō ryē vinaśyanti tē tāṁ kruśasya vārttāṁ pralāpamiva manyantē kiñca paritrāṇaṁ labhamānēṣvasmāsu sā īśvarīyaśaktisvarūpā|"},{"book":"1 karinthinaḥ","chapter":"1","verse":"19","text":"tasmāditthaṁ likhitamāstē, jñānavatāntu yat jñānaṁ tanmayā nāśayiṣyatē| vilōpayiṣyatē tadvad buddhi rbaddhimatāṁ mayā||"},{"book":"1 karinthinaḥ","chapter":"1","verse":"20","text":"jñānī kutra? śāstrī vā kutra? ihalōkasya vicāratatparō vā kutra? ihalōkasya jñānaṁ kimīśvarēṇa mōhīkr̥taṁ nahi?"},{"book":"1 karinthinaḥ","chapter":"1","verse":"21","text":"īśvarasya jñānād ihalōkasya mānavāḥ svajñānēnēśvarasya tattvabōdhaṁ na prāptavantastasmād īśvaraḥ pracārarūpiṇā pralāpēna viśvāsinaḥ paritrātuṁ rōcitavān|"},{"book":"1 karinthinaḥ","chapter":"1","verse":"22","text":"yihūdīyalōkā lakṣaṇāni didr̥kṣanti bhinnadēśīyalōkāstu vidyāṁ mr̥gayantē,"},{"book":"1 karinthinaḥ","chapter":"1","verse":"23","text":"vayañca kruśē hataṁ khrīṣṭaṁ pracārayāmaḥ| tasya pracārō yihūdīyai rvighna iva bhinnadēśīyaiśca pralāpa iva manyatē,"},{"book":"1 karinthinaḥ","chapter":"1","verse":"24","text":"kintu yihūdīyānāṁ bhinnadēśīyānāñca madhyē yē āhūtāstēṣu sa khrīṣṭa īśvarīyaśaktirivēśvarīyajñānamiva ca prakāśatē|"},{"book":"1 karinthinaḥ","chapter":"1","verse":"25","text":"yata īśvarē yaḥ pralāpa ārōpyatē sa mānavātiriktaṁ jñānamēva yacca daurbbalyam īśvara ārōpyatē tat mānavātiriktaṁ balamēva|"},{"book":"1 karinthinaḥ","chapter":"1","verse":"26","text":"hē bhrātaraḥ, āhūtayuṣmadgaṇō yaṣmābhirālōkyatāṁ tanmadhyē sāṁsārikajñānēna jñānavantaḥ parākramiṇō vā kulīnā vā bahavō na vidyantē|"},{"book":"1 karinthinaḥ","chapter":"1","verse":"27","text":"yata īśvarō jñānavatastrapayituṁ mūrkhalōkān rōcitavān balāni ca trapayitum īśvarō durbbalān rōcitavān|"},{"book":"1 karinthinaḥ","chapter":"1","verse":"28","text":"tathā varttamānalōkān saṁsthitibhraṣṭān karttum īśvarō jagatō'pakr̥ṣṭān hēyān avarttamānāṁścābhirōcitavān|"},{"book":"1 karinthinaḥ","chapter":"1","verse":"29","text":"tata īśvarasya sākṣāt kēnāpyātmaślāghā na karttavyā|"},{"book":"1 karinthinaḥ","chapter":"1","verse":"30","text":"yūyañca tasmāt khrīṣṭē yīśau saṁsthitiṁ prāptavantaḥ sa īśvarād yuṣmākaṁ jñānaṁ puṇyaṁ pavitratvaṁ muktiśca jātā|"},{"book":"1 karinthinaḥ","chapter":"1","verse":"31","text":"ataēva yadvad likhitamāstē tadvat, yaḥ kaścit ślāghamānaḥ syāt ślāghatāṁ prabhunā sa hi|"}]}