{"data":[{"book":"Kirje heprealaisille","chapter":"10","verse":"1","text":"Juutalaisten lakeihin perustuva vanha järjestelmä antoi vain hämärän kuvan kaikesta siitä hyvästä, mitä Kristus tekisi puolestamme. Vanhan järjestelmän aikana jouduttiin uhraamaan yhä uudelleen vuodesta toiseen, mutta sittenkään uhrit eivät voineet pelastaa näiden sääntöjen sitomia ihmisiä."},{"book":"Kirje heprealaisille","chapter":"10","verse":"2","text":"Jos ne olisivat voineet, yksi uhri olisi kyllä riittänyt. Uhraajat olisivat kerralla puhdistuneet ja vapautuneet syyllisyydestä."},{"book":"Kirje heprealaisille","chapter":"10","verse":"3","text":"Mutta kävi juuri päinvastoin: sen sijaan että vuotuiset uhrit olisivat vapauttaneet heidät synneistä, ne vain muistuttivat niistä yhä uudestaan."},{"book":"Kirje heprealaisille","chapter":"10","verse":"4","text":"Härkien ja kauriiden veri ei voi poistaa syntejä."},{"book":"Kirje heprealaisille","chapter":"10","verse":"5","text":"Siksi Kristus sanoi maailmaan tullessaan: »Jumala, sinä et tyydy härkien ja kauriiden vereen. Olen saanut sinulta ruumiin voidakseni antaa sen uhriksi alttarillesi."},{"book":"Kirje heprealaisille","chapter":"10","verse":"6","text":"Sinulle ei riittänyt, että eläimiä tapettiin ja poltettiin edessäsi uhrina syntien takia."},{"book":"Kirje heprealaisille","chapter":"10","verse":"7","text":"Siksi minä sanoin: ’Minä teen niin kuin tahdot. Annan henkeni, niin kuin Raamatussa on ennustettu’.»"},{"book":"Kirje heprealaisille","chapter":"10","verse":"8","text":"Kristus siis totesi ensin, että Jumala ei ollut tyytyväinen erilaisiin uhreihin, joita vaadittiin vanhan järjestelmän aikana."},{"book":"Kirje heprealaisille","chapter":"10","verse":"9","text":"Sitten hän jatkoi: »Tässä olen: annan henkeni.»"},{"book":"Kirje heprealaisille","chapter":"10","verse":"10","text":"Kristuksen kertakaikkinen kuolema puhdistaa meidät nyt synnistä."},{"book":"Kirje heprealaisille","chapter":"10","verse":"11","text":"Vanhan järjestelmän aikana papit seisoivat päivästä toiseen alttarin edessä tuomassa uhreja, jotka eivät kuitenkaan voineet poistaa syntejä."},{"book":"Kirje heprealaisille","chapter":"10","verse":"12","text":"Mutta Kristus antoi itsensä kerran Jumalalle uhrina puolestamme. Sitten hän istui Jumalan oikealle puolelle kunniapaikalle"},{"book":"Kirje heprealaisille","chapter":"10","verse":"13","text":"odottamaan vihollistensa lopullista häviötä."},{"book":"Kirje heprealaisille","chapter":"10","verse":"14","text":"Tuolla yhdellä uhrilla hän teki Jumalan silmissä ikuisesti täydellisiksi kaikki, jotka hän saattaa Jumalan omiksi."},{"book":"Kirje heprealaisille","chapter":"10","verse":"15","text":"Pyhä Henki on tämän todistaja. Hän sanoo:"},{"book":"Kirje heprealaisille","chapter":"10","verse":"16","text":"»Teen israelilaisten kanssa uuden liiton, vaikka he ensimmäisen purkavatkin: kirjoitan lakini heidän sydämeensä, niin että he aina tietävät, mikä minun tahtoni on, ja tottelevat minua mielellään.»"},{"book":"Kirje heprealaisille","chapter":"10","verse":"17","text":"Hän lisää vielä: »En muista enää koskaan heidän syntejään ja rikoksiaan.»"},{"book":"Kirje heprealaisille","chapter":"10","verse":"18","text":"Kun synnit nyt on annettu kerta kaikkiaan anteeksi ja unohdettu, ei niiden sovitukseksi tarvita enää uhreja."},{"book":"Kirje heprealaisille","chapter":"10","verse":"19","text":"Rakkaat ystävät, Jeesuksen veren tähden voimme nyt mennä vapaasti suoraan kaikkeinpyhimpään, missä Jumala on."},{"book":"Kirje heprealaisille","chapter":"10","verse":"20","text":"Kristus avasi meille sinne uuden, elävän tien: antaessaan ruumiinsa ristiinnaulittavaksi hän repäisi rikki verhon, joka erotti meidät Jumalan pyhästä läsnäolosta."},{"book":"Kirje heprealaisille","chapter":"10","verse":"21","text":"Meidän suuri ylipappimme hallitsee taivaan temppelissä."},{"book":"Kirje heprealaisille","chapter":"10","verse":"22","text":"Siksi voimme mennä vilpittömin sydämin suoraan Jumalan luo ja uskoa varmasti, että hän ottaa meidät vastaan. Meidäthän on vihmottu puhtaiksi Kristuksen verellä ja ruumiimme on pesty puhtaalla vedellä10:22 Mahdollisesti viittaus kasteeseen.."},{"book":"Kirje heprealaisille","chapter":"10","verse":"23","text":"Voimme odottaa iloisina Jumalan lupaamaa pelastusta. Epäilyksille ei enää ole sijaa: saamme kertoa muillekin pelastuksesta, sillä Jumala pitää varmasti lupauksensa."},{"book":"Kirje heprealaisille","chapter":"10","verse":"24","text":"Koska Kristus on tehnyt puolestamme näin paljon, meidän on syytä auttaa toinen toistamme ja tehdä hyvää."},{"book":"Kirje heprealaisille","chapter":"10","verse":"25","text":"Meidän ei pidä laiminlyödä seurakuntamme jumalanpalvelusta ja kokouksia, niin kuin jotkut näyttävät tekevän. Tarvitsemme toistemme rohkaisua ja tukea sitä enemmän, mitä lähemmäksi Kristuksen paluu tulee."},{"book":"Kirje heprealaisille","chapter":"10","verse":"26","text":"Jos joku tekee tahallaan syntiä ja hylkää Vapahtajan sen jälkeen kun on oppinut tuntemaan anteeksiannon, Kristuksen kuolema ei enää voi vapauttaa häntä synnistä."},{"book":"Kirje heprealaisille","chapter":"10","verse":"27","text":"Häntä odottaa vain Jumalan tuomion tuli, joka kerran tuhoaa Jumalan viholliset."},{"book":"Kirje heprealaisille","chapter":"10","verse":"28","text":"Jos joku kieltäytyi tottelemasta Mooseksen antamia lakeja, hänet surmattiin armotta, mikäli hänen teollaan oli kaksi tai kolme todistajaa."},{"book":"Kirje heprealaisille","chapter":"10","verse":"29","text":"Miten paljon ankaramman rangaistuksen sitten saakaan sellainen, joka polkee jalkoihinsa Jumalan Pojan, suhtautuu hänen verensä puhdistukseen kuin mihin tahansa jokapäiväiseen asiaan ja loukkaa Pyhää Henkeä, joka tuo Jumalan armahduksen ihmisille."},{"book":"Kirje heprealaisille","chapter":"10","verse":"30","text":"Tunnemmehan hänet, joka sanoi: »Minä olen tuomari, minä maksan heille» ja »Herra itse hoitaa näiden tapausten käsittelyn»."},{"book":"Kirje heprealaisille","chapter":"10","verse":"31","text":"On pelottavaa joutua elävän Jumalan käsiin."},{"book":"Kirje heprealaisille","chapter":"10","verse":"32","text":"Älkää koskaan unohtako niitä aikoja, jolloin opitte tuntemaan Kristuksen. Pysyitte lujina, vaikka jouduitte paljon kärsimään."},{"book":"Kirje heprealaisille","chapter":"10","verse":"33","text":"Joskus teitä itseänne lyötiin ja pilkattiin, joskus jouduitte näkemään muiden kärsivän."},{"book":"Kirje heprealaisille","chapter":"10","verse":"34","text":"Kärsitte yhdessä niiden kanssa, jotka heitettiin vankilaan, ja olitte jopa iloisia, kun teiltä itseltänne vietiin koko omaisuus. Tiesitte, että saatte taivaassa jotain paljon parempaa, joka säilyy ikuisesti omananne."},{"book":"Kirje heprealaisille","chapter":"10","verse":"35","text":"Älkää nytkään menettäkö luottamustanne Herraan, vaikka mitä tapahtuisi. Muistakaa, millaisen palkan saatte!"},{"book":"Kirje heprealaisille","chapter":"10","verse":"36","text":"Teidän on jatkuvasti toimittava Jumalan tahdon mukaan, jos haluatte hänen täyttävän lupauksensa."},{"book":"Kirje heprealaisille","chapter":"10","verse":"37","text":"Kristuksen tuloon ei ole enää pitkä aika."},{"book":"Kirje heprealaisille","chapter":"10","verse":"38","text":"Niiden, jotka ovat uskosta päässeet Jumalan omiksi, on myös elettävä uskon varassa luottaen häneen kaikessa. Heidän peräytymisensä ei ole Herralle mieleen."},{"book":"Kirje heprealaisille","chapter":"10","verse":"39","text":"Mutta me emme ole niitä, jotka kääntävät selkänsä Herralle ja siten sinetöivät kohtalonsa, vaan me uskomme ja pelastumme."}]}