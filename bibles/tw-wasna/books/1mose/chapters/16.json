{"data":[{"book":"1 Mose","chapter":"16","verse":"1","text":"Saa ɛberɛ yi, na Sarai nwoo ɔba mmaa Abram. Na ɔwɔ Misraimni abaawa bi a wɔfrɛ no Hagar;"},{"book":"1 Mose","chapter":"16","verse":"2","text":"enti Sarai ka kyerɛɛ Abram sɛ, “Wo ara wonim sɛ Awurade ama mayɛ obonini; manwo ɔba! Mesrɛ wo, kɔ na wo ne mʼabaawa Hagar nkɔda; ebia ɛnam ne so na manya mma.”"},{"book":"1 Mose","chapter":"16","verse":"3","text":"Abram tenaa Kanaan asase so mfeɛ edu akyiri no, ne yere Sarai de Misraimni abaawa Hagar no kɔmaa ne kunu no sɛ, ɔnware no."},{"book":"1 Mose","chapter":"16","verse":"4","text":"Abram ne Hagar daeɛ, na ɔnyinsɛneeɛ."},{"book":"1 Mose","chapter":"16","verse":"5","text":"Enti Sarai ka kyerɛɛ Abram sɛ, “Saa ɔhaw a aba me so yi nyinaa firi wo! Mede mʼabaawa maa wo; afei a wahunu sɛ wanyinsɛn no enti, ɔtiatia mʼanim. Awurade mmu me ne wo ntam atɛn.”"},{"book":"1 Mose","chapter":"16","verse":"6","text":"Nanso, Abram ka kyerɛɛ Sarai sɛ, “Ɔyɛ wʼabaawa. Deɛ wopɛ sɛ wode yɛ no biara, fa yɛ no.” Ɛfiri saa ɛberɛ no, Sarai tanee nʼabaawa Hagar ani, ma ɔdwane firii ne nkyɛn."},{"book":"1 Mose","chapter":"16","verse":"7","text":"Awurade ɔbɔfoɔ hunuu Hagar wɔ nsuo aniwa bi ho wɔ ɛserɛ no so. Na saa nsuo aniwa no da ɛkwan a ɛkɔ kuro bi a wɔfrɛ no Sur no nkyɛn."},{"book":"1 Mose","chapter":"16","verse":"8","text":"Ɔbɔfoɔ no bisaa Hagar sɛ, “Sarai abaawa Hagar, wofiri he, na worekɔ he?”"},{"book":"1 Mose","chapter":"16","verse":"9","text":"Na Awurade ɔbɔfoɔ no ka kyerɛɛ Hagar sɛ, “Sane kɔ wʼawuraa no nkyɛn, na kɔbrɛ wo ho ase ma no.”"},{"book":"1 Mose","chapter":"16","verse":"10","text":"Ɔbɔfoɔ no ka kaa ho sɛ, “Mɛma wʼase afɛe a, wɔkan a, ɛnyɛ yie.”"},{"book":"1 Mose","chapter":"16","verse":"11","text":"Awurade ɔbɔfoɔ no sane ka kyerɛɛ Hagar sɛ,"},{"book":"1 Mose","chapter":"16","verse":"12","text":"Ɔbɛyɛ sɛ ɛserɛ so afunumu."},{"book":"1 Mose","chapter":"16","verse":"13","text":"Yei akyiri ɔde edin foforɔ maa Awurade. Ɔkaa sɛ, “Mahunu Deɛ ɔhunu me.” Ɛno enti, ɔde edin El-Roi a aseɛ ne “Onyankopɔn a ɔhunu me” no, too no."},{"book":"1 Mose","chapter":"16","verse":"14","text":"Ɛno enti na wɔfrɛ nsuo aniwa no sɛ Beer-Lahai-Roi a aseɛ ne “Onyankopɔn Teasefoɔ a ɔhunu me abura.” Ɛda Kades ne Bered ntam bɛsi ɛnnɛ."},{"book":"1 Mose","chapter":"16","verse":"15","text":"Enti Hagar woo ɔbabarima maa Abram. Abram too abɔfra no edin Ismael."},{"book":"1 Mose","chapter":"16","verse":"16","text":"Hagar woo Ismael no, na Abram adi mfeɛ aduɔwɔtwe nsia."}]}