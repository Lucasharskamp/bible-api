{"data":[{"book":"Marek","chapter":"9","verse":"1","text":"Někteří z vás, jak tu stojíte, se ještě dočkají mocných projevů Božího království.“"},{"book":"Marek","chapter":"9","verse":"2","text":"Po šesti dnech vzal s sebou Ježíš Petra, Jakuba a Jana a vystoupili na vršek hory."},{"book":"Marek","chapter":"9","verse":"3","text":"Jeho tvář ozářila nadpozemská sláva a oděv se skvěl oslnivou bělostí, nedosažitelnou lidskými prostředky. Tu uviděli dva muže, jak s Ježíšem rozmlouvají;"},{"book":"Marek","chapter":"9","verse":"4","text":"byli to Elijáš a Mojžíš."},{"book":"Marek","chapter":"9","verse":"5","text":"Petr zvolal: „Mistře, jak je dobře, žes nás vzal s sebou! Hned vám třem postavíme přístřeší.“"},{"book":"Marek","chapter":"9","verse":"6","text":"Ani si vzrušením neuvědomoval, co říká; tak byli tím viděním vyvedeni z míry."},{"book":"Marek","chapter":"9","verse":"7","text":"Vtom je všechny zahalil oblak a z něho se ozval hlas: „Toto je můj milovaný Syn, toho poslouchejte!“"},{"book":"Marek","chapter":"9","verse":"8","text":"Když se mrak rozplynul, učedníci se rozhlédli, ale kromě Ježíše už nikoho neviděli."},{"book":"Marek","chapter":"9","verse":"9","text":"Cestou dolů jim Ježíš přikázal, aby o té události nikomu nevyprávěli dříve, než vstane z mrtvých."},{"book":"Marek","chapter":"9","verse":"10","text":"Slíbili, že o tom zatím budou mlčet, ale vůbec nechápali, co myslel tím, že „vstane z mrtvých“."},{"book":"Marek","chapter":"9","verse":"11","text":"„Proč učitelé zákona říkají, že dříve než Kristus musí znovu přijít prorok Elijáš?“ otázali se Ježíše."},{"book":"Marek","chapter":"9","verse":"12-13","text":"„Ano, nejprve měl přijít Elijáš, aby dal vše do pořádku. A on také přišel a připravil mi cestu. Ovšem, jak je v Bibli předpověděno, naložili s ním, jak se jim zlíbilo. Ale všimněte si, že Písmo hovoří také o Synu člověka, jak musí velmi trpět a upadnout do opovržení.“"},{"book":"Marek","chapter":"9","verse":"14","text":"Když sestoupili k ostatním učedníkům, našli je obklopené množstvím lidí; mezi nimi byli i učitelé zákona, kteří se s učedníky o něčem dohadovali."},{"book":"Marek","chapter":"9","verse":"15","text":"Když však uviděli Ježíše, uctivě ztichli a šli mu naproti, aby ho uvítali."},{"book":"Marek","chapter":"9","verse":"16","text":"„O čem se dohadujete?“ zeptal se jich."},{"book":"Marek","chapter":"9","verse":"17","text":"Z davu vystoupil jeden muž:"},{"book":"Marek","chapter":"9","verse":"18","text":"Kdykoliv se ho ten duch zmocní, svíjí se v křeči, skřípe zuby, z úst mu jde pěna a upadá do bezvědomí. Žádal jsem tvé učedníky, aby ho od toho osvobodili, ale nedokázali to.“"},{"book":"Marek","chapter":"9","verse":"19","text":"„Ach, vy lidé,“ zvolal Ježíš, „jak dlouho bude trvat, než uvěříte? Jak dlouho vás budu ještě snášet a mít s vámi trpělivost? Přiveďte toho hocha ke mně!“"},{"book":"Marek","chapter":"9","verse":"20","text":"Šli pro něj. Sotva se s však přiblížil k Ježíšovi, chlapec se svalil na zem a svíjel se s pěnou u úst."},{"book":"Marek","chapter":"9","verse":"21","text":"„Jak dlouho tím trpí?“ otázal se Ježíš otce."},{"book":"Marek","chapter":"9","verse":"22","text":"Často byl ve smrtelném nebezpečí, protože ten démon jím smýkal do ohně i do vody. Jestliže je to možné, slituj se a pomoz!“"},{"book":"Marek","chapter":"9","verse":"23","text":"„Jestli je to možné?“ podivil se Ježíš. „Všechno je možné pro toho, kdo věří.“"},{"book":"Marek","chapter":"9","verse":"24","text":"„Věřím, Pane, ale pomoz mi věřit víc!“ zvolal otec se slzami v očích:"},{"book":"Marek","chapter":"9","verse":"25","text":"Ježíš si všiml, že se sbíhají další lidé, a tak přikázal: „Duchu, který ovládáš jeho smysly, vyjdi z něho – jednou provždy!“"},{"book":"Marek","chapter":"9","verse":"26","text":"Mladík vykřikl, ještě jednou se zkroutil křečí a pak ztichl. Démon ho opustil. Hoch však zůstal ležet bez známek života. Davem proběhl šepot, že je mrtvý."},{"book":"Marek","chapter":"9","verse":"27","text":"Ale Ježíš ho vzal za ruku, zvedl jej a on se postavil."},{"book":"Marek","chapter":"9","verse":"28","text":"Když pak Ježíš vešel do domu a jeho učedníci s ním byli sami, zeptali se ho: „Proč jsme toho démona nemohli vyhnat my?“"},{"book":"Marek","chapter":"9","verse":"29","text":"„Zde pomůže jen modlitba a půst,“ odpověděl jim."},{"book":"Marek","chapter":"9","verse":"30","text":"Když se odtamtud vydali na další cestu, procházeli Galileou, ale Ježíš si nepřál, aby se o něm lidé dozvěděli."},{"book":"Marek","chapter":"9","verse":"31","text":"Chtěl mít čas pro své učedníky. Znovu je připravoval na to, že Syn člověka – totiž on sám – bude vydán na pospas lidem, kteří ho zabijí. Ale třetí den po smrti zase vstane k životu."},{"book":"Marek","chapter":"9","verse":"32","text":"Oni tomu sice stále nerozuměli, styděli se však zeptat se ho."},{"book":"Marek","chapter":"9","verse":"33","text":"Potom se vrátili do Ježíšova příbytku v Kafarnaum. Tam se Ježíš zeptal svých učedníků, o čem se to cestou dohadovali."},{"book":"Marek","chapter":"9","verse":"34","text":"Oni však mlčeli. Přeli se totiž, kdo z nich je významnější."},{"book":"Marek","chapter":"9","verse":"35","text":"Ježíš se posadil a shromáždil je kolem sebe. „Kdo chce být na prvním místě u mne, bude u lidí jako ten poslední a všem bude sloužit,“ řekl."},{"book":"Marek","chapter":"9","verse":"36","text":"Pak k sobě zavolal malé děcko a vzal je před nimi do náruče se slovy:"},{"book":"Marek","chapter":"9","verse":"37","text":"„Kdo se zastane takového dítěte a přijme ho v mém jménu, přijímá mne. Nepřijímá však jenom mne, ale i toho, který mne poslal.“"},{"book":"Marek","chapter":"9","verse":"38","text":"„Mistře,“ hlásil mu Jan, „viděli jsme člověka, který tvým jménem vyhání démony, a nebyl to nikdo z našich. Zakázali jsme mu to, když mezi nás nepatří.“"},{"book":"Marek","chapter":"9","verse":"39","text":"„Neměli jste mu bránit,“ odpověděl Ježíš. „Vždyť přece žádný, kdo v mém jménu učiní zázrak, nemůže se hned po tom obrátit proti mně."},{"book":"Marek","chapter":"9","verse":"40","text":"Kdo není proti nám, je s námi."},{"book":"Marek","chapter":"9","verse":"41","text":"A kdyby vám někdo podal sklenici vody jen proto, že jste moji – říkám vám, nepřijde o svou odměnu."},{"book":"Marek","chapter":"9","verse":"42","text":"Kdo by však připravil o víru někoho, kdo mi důvěřuje jako toto dítě, lépe by mu bylo uvázat mlýnský kámen na krk a hodit ho do moře."},{"book":"Marek","chapter":"9","verse":"43-44","text":"Svádí-li tě tvá ruka k činění zla, utni ji! Je pro tebe rozhodně lépe být bez ruky a mít jistotu, že budeš žít věčně, než mít obě ruce a jít do neuhasitelného ohně, odkud není vysvobození."},{"book":"Marek","chapter":"9","verse":"45-46","text":"Podobně – svádí-li tě ke zlému tvá noha, zbav se jí. Je lépe být chromý a mít jistý věčný život, než s oběma nohama navěky zahynout."},{"book":"Marek","chapter":"9","verse":"47-48","text":"A tak i oko: je-li původcem zla ve tvém životě, zbav se ho. Lépe je vejít do Božího království jednooký, než s oběma očima do věčného zahynutí."},{"book":"Marek","chapter":"9","verse":"49","text":"Ke každé oběti patří sůl."},{"book":"Marek","chapter":"9","verse":"50","text":"Sůl je dobrá věc. Ztratí-li však svou chuť a schopnost bránit rozkladu, čím ji nahradíte? Nebraňte se proto zkouškám a držte spolu.“"}]}