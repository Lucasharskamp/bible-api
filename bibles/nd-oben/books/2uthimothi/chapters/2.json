{"data":[{"book":"2 UThimothi","chapter":"2","verse":"1","text":"Ngakho-ke, wena ndodana yami, qina emuseni okuKhristu uJesu."},{"book":"2 UThimothi","chapter":"2","verse":"2","text":"Izinto owangizwa ngizitsho phambi kwabafakazi abanengi ziphathise abantu abathembekileyo abazafanela ukuba labo bafundise abanye."},{"book":"2 UThimothi","chapter":"2","verse":"3","text":"Hlanganyelana lathi ebunzimeni njengebutho likaKhristu uJesu elifaneleyo."},{"book":"2 UThimothi","chapter":"2","verse":"4","text":"Kakho osebenza njengebutho ongenela ezindabeni zabangasibo bebutho kodwa ufuna ukuthokozisa umlawuli wakhe."},{"book":"2 UThimothi","chapter":"2","verse":"5","text":"Ngokufanayo, nxa umuntu encintisa njengomdlali kawutholi umqhele wokunqoba ngaphandle kokuba encintisa ngokusemthethweni."},{"book":"2 UThimothi","chapter":"2","verse":"6","text":"Umlimi osebenza kakhulu kumele kube nguye oqala ukuthola isabelo sezilimo."},{"book":"2 UThimothi","chapter":"2","verse":"7","text":"Nakana ngalokho engikutshoyo ngoba iNkosi izakupha umbono kukho konke lokhu."},{"book":"2 UThimothi","chapter":"2","verse":"8","text":"Khumbula uJesu Khristu owavuka kwabafileyo, wadabuka kuDavida. Leli yilo ivangeli lami"},{"book":"2 UThimothi","chapter":"2","verse":"9","text":"engilihluphekelayo ngize ngibotshwe ngamaketane njengesigangi. Kodwa ilizwi likaNkulunkulu kalibotshwanga."},{"book":"2 UThimothi","chapter":"2","verse":"10","text":"Ngakho-ke, ngibekezelela konke ngenxa yabakhethiweyo ukuze labo bazuze ukusindiswa okukuKhristu uJesu lenkazimulo engapheliyo."},{"book":"2 UThimothi","chapter":"2","verse":"11","text":"Nansi isitsho esiqotho:"},{"book":"2 UThimothi","chapter":"2","verse":"12","text":"nxa sibekezela"},{"book":"2 UThimothi","chapter":"2","verse":"13","text":"nxa singelalo ithemba"},{"book":"2 UThimothi","chapter":"2","verse":"14","text":"Qhubeka ubakhumbuza abantu bakaNkulunkulu ngalezizinto. Baxwayise phambi kukaNkulunkulu ngokuxabana ngamazwi; akulasizo, kuchitha labo abalaleleyo."},{"book":"2 UThimothi","chapter":"2","verse":"15","text":"Yenza ubungcono bakho ukuba uzethule kuNkulunkulu njengohloliweyo, isisebenzi esingadingi ukuba sibe lenhloni njalo esiliphatha kuhle ilizwi leqiniso."},{"book":"2 UThimothi","chapter":"2","verse":"16","text":"Xwaya inkulumo zokweyisa uNkulunkulu ngoba abazikholisayo baqhubeka kokuphela besiba ngabangamesabiyo uNkulunkulu."},{"book":"2 UThimothi","chapter":"2","verse":"17","text":"Imfundiso yabo izaqhela njengesilonda esibhibhidlayo. Phakathi kwabo kuloHimeniyasi loFilethosi,"},{"book":"2 UThimothi","chapter":"2","verse":"18","text":"abaphambukayo eqinisweni. Bathi ukuvuka kwabafileyo sekwenzakala njalo bachitha ukukholwa kwabanye."},{"book":"2 UThimothi","chapter":"2","verse":"19","text":"Noma kunjalo isisekelo sikaNkulunkulu esiqinileyo sigxilile, sibekwe uphawu lombhalo othi: “UThixo uyabazi labo abangabakhe,”2.19 AmaNani 16.5 lokuthi, “Bonke abalivumayo ibizo likaThixo kumele badele ububi.”"},{"book":"2 UThimothi","chapter":"2","verse":"20","text":"Endlini enkulukazi akulazitsha zegolide lezesiliva nje kuphela kodwa lezezigodo kanye lezebumba; ezinye ngezemisebenzi encomekayo njalo ezinye ngezokusebenzisa nje."},{"book":"2 UThimothi","chapter":"2","verse":"21","text":"Nxa umuntu ezihlambulula kokulihlazo, uzasetshenziswa emisebenzini encomekayo, angcweliswe, abe luncedo eNkosini yakhe njalo elungele ukwenza loba yiwuphi umsebenzi omuhle."},{"book":"2 UThimothi","chapter":"2","verse":"22","text":"Xwaya izinkanuko ezimbi zobutsha ufune ukulunga, lokukholwa, lothando kanye lokuthula, ukanye lalabo abakhuleka eNkosini ngezinhliziyo ezimhlophe."},{"book":"2 UThimothi","chapter":"2","verse":"23","text":"Xwaya ukuphikisana kobuthutha lobuwula ngoba uyakwazi ukuthi kudala ingxabano."},{"book":"2 UThimothi","chapter":"2","verse":"24","text":"Inceku yeNkosi kumele ixwaye ingxabano; kodwa kumele ibe lomusa ebantwini bonke, yenelise ukufundisa, ingabi lenzondo."},{"book":"2 UThimothi","chapter":"2","verse":"25","text":"Abaphikisayo kumele belulekwe kuhle, ngethemba lokuthi uNkulunkulu uzabaguqula inhliziyo baholelwe ekwazini iqiniso"},{"book":"2 UThimothi","chapter":"2","verse":"26","text":"lokuthi baphaphame, baphunyuke emjibileni kaSathane obathumbele ukuba benze intando yakhe."}]}