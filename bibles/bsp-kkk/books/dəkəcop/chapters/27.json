{"data":[{"book":"Dəkəcop","chapter":"27","verse":"1","text":"Siyaka ɔncyɔnɛ wətem, fɔr yɔclɔl kɔ haŋ kɔ tɛləpsər kɔ kətɔnəŋk. K'ewe wan kɔn wəcɔkɔ-cɔkɔ Esayu, k'oloku kɔ: «Wan kem!» Kɔ Esayu owosɛ: «In'ɛwɛ!»"},{"book":"Dəkəcop","chapter":"27","verse":"2","text":"Kɔ Siyaka ɔŋgbɔkərɛ: «Iyɔnɛ wətem, incərɛ fɛ dɔsɔk dem defi."},{"book":"Dəkəcop","chapter":"27","verse":"3","text":"Məlɛk oŋ yɛpɛnɛ yam, abom ŋam kɔ ambəncəran, məkɔ dəkulum məkɔ məpɛn'em wɛsɛm."},{"book":"Dəkəcop","chapter":"27","verse":"4","text":"Məlompəs'em peri pəmɔ tɔkɔ imbɔtər ti mɔ. Məkɛr'em pi, idi, ntɛ tɔŋsɔŋɛ ina yati itolan'am pətɔt a icfi mɔ.»"},{"book":"Dəkəcop","chapter":"27","verse":"5","text":"Rebeka pəccəŋkəl tɔkɔ Siyaka oncloku wan kɔn Esayu mɔ. Kɔ Esayu ɔŋkɔ dəkulum kəkɔpɛn wɛsɛm, pəkɛrɛ."},{"book":"Dəkəcop","chapter":"27","verse":"6","text":"Kɔ Rebeka oloku wan kɔn Yakuba: «Ntɛ t'ine. Papa kam pəcloku wɛnc əm Esayu:"},{"book":"Dəkəcop","chapter":"27","verse":"7","text":"‹Məkɛr'em wɛsɛm. Məlompəs'em peri mpɛ indedi, itolan'am pətɔt nde MARIKI eyi mɔ, a icfi.›"},{"book":"Dəkəcop","chapter":"27","verse":"8","text":"Ndɛkəl oŋ wan kem məcəŋkəl dim dem, məyɔ tɔkɔ indelok əm mɔ."},{"book":"Dəkəcop","chapter":"27","verse":"9","text":"Məkɔ məlɛk'em nde yɔcɔl dacɔ, mir mɔtɔt mɛrəŋ. Ilompsɛ papa kam peri pɔtɔt pəmɔ tɔkɔ ɔmbɔtər pi mɔ."},{"book":"Dəkəcop","chapter":"27","verse":"10","text":"Məndekenɛ papa kam peri papɔkɔ, ntɛ tɔŋsɔŋɛ pətolan'am pətɔt a pəcfi mɔ.»"},{"book":"Dəkəcop","chapter":"27","verse":"11","text":"Kɔ Yakuba oloku kɛrɛ Rebeka: «Ɛy, mba wɛnc im Esayu ɛla cəfon dəris, k'ina iyɔ fɛ ci."},{"book":"Dəkəcop","chapter":"27","verse":"12","text":"Tɔlɔma papa wəkem pəkɔwakəs im dis, endecər'em kətɔlomp tɔsɔŋ'em kəsɔtɔ pəlɛc ta isɔtɔ pətɔt-ɛ.»"},{"book":"Dəkəcop","chapter":"27","verse":"13","text":"Kɔ kɛrɛ oloku kɔ: «Tɔyɔnɛ a pəlɛc papɔkɔ peder im! Məcəŋkəl gbəcərəm dim dem. Məkɔ məkɛr'em mir.»"},{"book":"Dəkəcop","chapter":"27","verse":"14","text":"Kɔ Yakuba ɔŋkɔ pəlɛk mir, k'ɛŋkɛrɛ iya kɔn. Kɔ iya kɔn olompəs peri, pəmɔ tɔkɔ papa kɔn ɛnabɔtər pi mɔ."},{"book":"Dəkəcop","chapter":"27","verse":"15","text":"Kɔ Rebeka ɛlɛk yamos ya Esayu wan kɔn wəcɔkɔ-cɔkɔ, yamos yɔtɔt yɔkɔ ɛnatam kəsɔtɔ dɛkɛr mɔ, k'ɔsɔŋ yi wan kɔn wələpəs Yakuba k'ɛmbɛrnɛ."},{"book":"Dəkəcop","chapter":"27","verse":"16","text":"K'oŋkump Yakuba akata ŋa mir mɔkɔ ŋanadif mɔ dəwaca kɔ dəkilim, kəbəp ka mofo mɔkɔ mɛnatɔyɔ cəfon mɔ."},{"book":"Dəkəcop","chapter":"27","verse":"17","text":"Kɔ Rebeka ɔsɔŋ wan kɔn Yakuba peri pɔkɔ ɛnalompəs mɔ, kɔ kəcom."},{"book":"Dəkəcop","chapter":"27","verse":"18","text":"Kɔ Yakuba ɔŋkɔ nde papa kɔn eyi mɔ, k'oloku: «Papa wəkem!» Kɔ Siyaka owosɛ: «In'ɛwɛ. Mən'an'ɔfɔ-ɛ, Wan kem?»"},{"book":"Dəkəcop","chapter":"27","verse":"19","text":"Kɔ Yakuba oloku kas: «In'ɔfɔ Esayu wan kam wəcɔkɔ-cɔkɔ. Iyɔ tɔkɔ məlokun'em mɔ. Məyɛfɛ ilɛtsɛn'am, məndɛ məsɔm wɛsɛm wem, ntɛ tɔŋsɔŋɛ məna yati mətolan'em pətɔt mɔ.»"},{"book":"Dəkəcop","chapter":"27","verse":"20","text":"Kɔ Siyaka oloku wan kɔn: «Mba məyeŋk kəsɔtɔ wɛsɛm wan kem!» Kɔ Yakuba oloku: «MARIKI Kanu kam kəkɛr'em wi fɔr yem kiriŋ.»"},{"book":"Dəkəcop","chapter":"27","verse":"21","text":"Kɔ Siyaka oloku Yakuba: «Məcɔŋnɛ oŋ wan kem, iwakəs əm, icərɛ kɔ pəyɔnɛ a wan kem Esayu ɔfɔ-ɛ.»"},{"book":"Dəkəcop","chapter":"27","verse":"22","text":"Kɔ Yakuba ɔlɔtərnɛ kas Siyaka, k'ɛwakəs kɔ k'oloku: «Dim dandɛ da Yakuba dɔ, mba waca wawɛ wa Esayu wɔ.»"},{"book":"Dəkəcop","chapter":"27","verse":"23","text":"Siyaka ɛnanɛpəl fɛ kɔ. Bawo waca wɔn wɛnala cəfon pəmɔ waca wa wɛnc Esayu, k'ontolanɛ kɔ pətɔt."},{"book":"Dəkəcop","chapter":"27","verse":"24","text":"K'eyif: «Mən'ɔfɔ məna wan kem Esayu?» Kɔ Yakuba owosɛnɛ kɔ: «Ɛy.»"},{"book":"Dəkəcop","chapter":"27","verse":"25","text":"Kɔ Siyaka oloku: «Məbɛr'em isɔm wɛsɛm wa wan kem, ntɛ tɔŋsɔŋɛ, ina yati itolan'am pətɔt mɔ.» Kɔ Yakuba ɛmbɛrɛ Siyaka yeri k'endi, k'ɛŋkɛrɛ kɔ sɔ member k'omun."},{"book":"Dəkəcop","chapter":"27","verse":"26","text":"Kɔ kas Siyaka oloku sɔ: «Məcɔŋnɛ məcup im wan kem.»"},{"book":"Dəkəcop","chapter":"27","verse":"27","text":"Kɔ Yakuba ɔncɔŋnɛ, k'oncup kɔ. Kɔ Siyaka ene ambɔnc ŋa yamos ya Esayu. K'ontolanɛ kɔ ntɛ: «Ɛy, ambɔnc ŋa wan kem ŋeyi pəmɔ ambɔnc ŋa dalɛ ndɛ MARIKI ompocɛ pətɔt mɔ."},{"book":"Dəkəcop","chapter":"27","verse":"28","text":"Kanu kəsɔŋ əm pəcaŋki pa darenc"},{"book":"Dəkəcop","chapter":"27","verse":"29","text":"MARIKI pəsɔŋɛ, afum ŋay'əm dəntɔf,"},{"book":"Dəkəcop","chapter":"27","verse":"30","text":"Siyaka ɛnadelip kətolanɛ Yakuba, Yakuba endeyɛfɛ kas dəntɔf, kɔ wɛnc Esayu ɛmbɛrɛ pəyɛfɛ dəkəpɛn."},{"book":"Dəkəcop","chapter":"27","verse":"31","text":"Kɔ Esayu olompəs sɔ peri k'eŋkenɛ kas Siyaka. K'oloku kas: «Papa məyɛfɛ məsɔm wɛsɛm wa wan kam, ntɛ tɔŋsɔŋɛ mətolan'em pətɔt məna yati mɔ.»"},{"book":"Dəkəcop","chapter":"27","verse":"32","text":"Kɔ kas Siyaka eyif kɔ: «Mən'an'ɔfɔ-ɛ?» Kɔ Esayu oloku kɔ: «In'ɔfɔ wan kam wəcɔkɔ-cɔkɔ Esayu.»"},{"book":"Dəkəcop","chapter":"27","verse":"33","text":"Kɔ pəyi Siyaka yamayama, yamayama pəpɔŋ k'oloku: «An'ɔkɔ pəpɛn wɛsɛm k'ɛŋkɛr'em-ɛ? Isɔm yi a kɔ məndeder, intolanɛ kɔ pətɔt. Kətola pətɔt kəlip kəsumpər kɔ.»"},{"book":"Dəkəcop","chapter":"27","verse":"34","text":"Ntɛ Esayu ene moloku ma kas mɔ, k'ɛmbɛr kəbebe, k'oŋkulɛ-kulɛ pəpɔŋ, k'oloku kas: «Ina sɔ mətolan'em pətɔt Papa.»"},{"book":"Dəkəcop","chapter":"27","verse":"35","text":"Kɔ Siyaka oloku kɔ: «Wɛnc əm enderɛnɛ cəmpənpən k'ɛlɛk kətolanɛ pətɔt kam.»"},{"book":"Dəkəcop","chapter":"27","verse":"36","text":"Kɔ Esayu oloku: «Cepɔ ntɛ asɔŋ kɔ tewe ta Yakuba mɔ, ti t'ɛŋnɛmpəs'em haŋ kəmɛrəŋ? Ɛnabaŋər im tɔkɔ dəcəmɛ da debeki dem. Kɔ pəndesɔyi tantɛ k'ɛŋlɛkər im sɔ kətolanɛ pətɔt kem.» Kɔ Esayu endeŋər: «Papa, məmɛŋkərnɛ fɛ sɔ kətolanɛ pətɔt kəlɔma, məsɔŋ im ki?»"},{"book":"Dəkəcop","chapter":"27","verse":"37","text":"Kɔ Siyaka oloku Esayu: «Isɔŋ kɔ kəyi kam kəroŋ, k'isɔŋ kɔ awɛnc aŋa fəp kəyi kɔ dəntɔf, k'isɔŋ kɔ bəle27.37  fr. «blé»  kɔ wɛn. Cəke c'indeyɔnɛ məna-ɛ, wan kem?»"},{"book":"Dəkəcop","chapter":"27","verse":"38","text":"Kɔ Esayu eyif kas: «Kətola pətɔt kin kaŋkɔ gboŋ kɔ məyɔ ba, Papa? Ina sɔ mətolan'em pətɔt, Papa!» Kɔ Esayu ɛyɛfɛ kəbok."},{"book":"Dəkəcop","chapter":"27","verse":"39","text":"Kɔ kas Siyaka oloku kɔ: «Mənəŋk!"},{"book":"Dəkəcop","chapter":"27","verse":"40","text":"Dakma dam dendedəs əm doru,"},{"book":"Dəkəcop","chapter":"27","verse":"41","text":"Kɔ Esayu ɛmɛŋkɛ Yakuba mɛtɛlɛ, teta kətolanɛ pətɔt nkɛ kas ɛnatolanɛ Yakuba mɔ. Esayu pəccɔpəsnɛ dɛbəkəc, «Mataka ma defi da papa wəkem mɔmbɔlɛ fɛ sɔ. Indedif wɛnc im Yakuba.»"},{"book":"Dəkəcop","chapter":"27","verse":"42","text":"K'aŋkɔ payemsɛnɛ Esayu nnɔ iya kɔn Rebeka eyi mɔ. Kɔ Rebeka ewe wan kɔn Yakuba, k'oloku kɔ: «Məne ntɛ wɛnc əm Esayu ɛfaŋ kəluks'am ayɛk mɔ, a pədif əm."},{"book":"Dəkəcop","chapter":"27","verse":"43","text":"Awa wan kem, məcəŋkəl im! Məyɛfɛ, məkɔ məgbɔpnɛ ndena wɛnc im wərkun Labaŋ nde Haraŋ."},{"book":"Dəkəcop","chapter":"27","verse":"44","text":"Məkɔ məyi di mataka, haŋ mɛtɛlɛ ma wɛnc əm melip."},{"book":"Dəkəcop","chapter":"27","verse":"45","text":"Kɔ mɛtɛlɛ ma wɛnc əm mendelip-ɛ, pəpələrnɛ pəcuy pɔkɔ məyɔ kɔ mɔ, indew'am məder. Ta ake t'indebutɛ nu mɛrəŋ monu dɔsɔk din-ɛ?»"},{"book":"Dəkəcop","chapter":"27","verse":"46","text":"Kɔ Rebeka oloku Siyaka: «Doru dɛŋgbəf im teta awut aran aHewy. Kɔ Yakuba ɛnɛncɛ wəHewy, wan wəran wəka dɔtɔf pəmɔ akaŋɛ, ake indesɔyɔ oŋ doru-ɛ?»"}]}