{"data":[{"book":"Kɔnti tife","chapter":"30","verse":"1","text":"Munsa naxa Alatala xa yaamari birin fala Isirayilakae bɛ, a naxee so a yi ra."},{"book":"Kɔnti tife","chapter":"30","verse":"2","text":"Munsa naxa yi masenyi ti Isirayila bɔnsɔɛ kuntigie bɛ, «Alatala xa yaamarie nan ya:"},{"book":"Kɔnti tife","chapter":"30","verse":"3","text":"Xa mixi nde sa laayidi tongo Alatala bɛ fe nde ma, xa na mu a a kali Alatala ra fe nde ma, na kanyi lan nɛ a xa a xui rakamali. A naxan birin falaxi a dɛ ra, a xa a birin naba.»"},{"book":"Kɔnti tife","chapter":"30","verse":"4","text":"«Ginɛ dimɛdi na sa laayidi tongo fe nde ma Alatala bɛ, a na a baba xɔnyi tɛmui naxɛ, a fa a kali,"},{"book":"Kɔnti tife","chapter":"30","verse":"5","text":"a baba naxa a kolon a a xa di ginɛ bara laayidi nde tongo, a baba mu sese fala na fe kui, a xa na laayidi rakamali."},{"book":"Kɔnti tife","chapter":"30","verse":"6","text":"Kɔnɔ xa a baba mu tin na laayidi tongoxi ra a mɛ tɛmui, a mu lan na ginɛ dimɛdi xa a rakamali. Alatala mu a suxuma a ra a baba waxɔnfe xa fe ra.»"},{"book":"Kɔnti tife","chapter":"30","verse":"7","text":"«Ginɛ na sa laayidi tongo, xa na mu a a kali wɔyɛnyi mafuraxi ra,"},{"book":"Kɔnti tife","chapter":"30","verse":"8","text":"xa a xa mɔri sa na mɛ, a fa lu a mu sese fala na fe ra, a xa na laayidi rakamali."},{"book":"Kɔnti tife","chapter":"30","verse":"9","text":"Kɔnɔ xa a xa mɔri mu tin na fe ra a mɛ tɛmui, a mu lan na ginɛ xa a rakamali. Alatala mu a suxuma a ra.»"},{"book":"Kɔnti tife","chapter":"30","verse":"10","text":"«Kaaɲɛ ginɛ na laayidi tongo, xa na mu, ginɛ naxan nun a xa xɛmɛ bara fatan, a xa a xa laayidi rakamali.»"},{"book":"Kɔnti tife","chapter":"30","verse":"11","text":"«Ginɛ xɛmɛ taa idɔxɔɛ na laayidi tongo, xa na mu a a kali fe nde ma,"},{"book":"Kɔnti tife","chapter":"30","verse":"12","text":"xa a xa mɔri fa na fe kolon, kɔnɔ a mu fefe fala na fe kui, a lanma na ginɛ xa a xa laayidi rakamali."},{"book":"Kɔnti tife","chapter":"30","verse":"13","text":"A xa mɔri na a xa laayidi mɛ tɛmui naxɛ, a nɔma tinde a ra, xa na mu a ra, a nɔma tɔnyi dɔxɔde a ma. Alatala mu a suxuma a ra."},{"book":"Kɔnti tife","chapter":"30","verse":"14","text":"A xa mɔri nɔma tinde, xa na mu a ra tondide a xa laayidi nun a xa kali birin na."},{"book":"Kɔnti tife","chapter":"30","verse":"15","text":"Xa a mu fefe falama na fe kui, a xa ginɛ lanma a xa a xa laayidi rakamali. A xa dundui a niyama nɛ ginɛ xa a xa laayidi rakamali."},{"book":"Kɔnti tife","chapter":"30","verse":"16","text":"Xa a xa mɔri tɔnyi dɔxɔma a xa ginɛ xa laayidi ma tɛmui gbɛtɛ, a tan nan yati a xa ginɛ xa kote xaninma.»"},{"book":"Kɔnti tife","chapter":"30","verse":"17","text":"«Alatala xa sɛriyɛ nan na ki a naxan fixi Munsa ma, ginɛ xa fe ra naxan na xɛmɛ taa, xa na mu a ra ginɛ naxan na a baba xɔnyi.»"}]}