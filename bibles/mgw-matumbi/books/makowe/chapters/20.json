{"data":[{"book":"Makowe","chapter":"20","verse":"1","text":"Paiyomwike puyo ya palu' Efeso, Pauli aakemi pamope aumini, ngaasenga myoyo yabe na kwalaga, ngaayabwa mwanja wo yenda Makedonia."},{"book":"Makowe","chapter":"20","verse":"2","text":"Aapi'ti muilambo yambone ya munni'ma wu'lu' ku'no kalongela na bandu makowe maingi ga kwasenga myoyo, ngaika ku Uyunani,"},{"book":"Makowe","chapter":"20","verse":"3","text":"akwo aatami myei itatu. Aapalike yabwa mwanja kwa ndi'la ya baali yenda ku Shamu, lakini kwa mwanjaa Ayahudi baampangi masauli maakau, ngaileka ndi'la yo no buyangana kwo pi'tya ndi'la ya Makedonia."},{"book":"Makowe","chapter":"20","verse":"4","text":"Pauli aalongwaniye na Sopatilo mwana wa Pilo bu'ka Belea, Alisitako na Sekundo bu'ka Tesalonike, Gayo mundu wa bu'ka Delbe, Timoteo pamope na Tikiko na Tilofimo wa kunni'ma wa ku Asia."},{"book":"Makowe","chapter":"20","verse":"5","text":"Ila bandu bo baatilongolya, baayi'i kutuli'nda ku Tiloa."},{"book":"Makowe","chapter":"20","verse":"6","text":"Bu'ka po pi'ta si'li'ku'si'li'ku' ya makati gangalu'la, na twenga twau'bwike meli bu'ka Filipi. Twaai mumwanja kwa masu'ba matano, ngatulu'mbana na aitu akwo Tiloa, ngatutama yuma yimo."},{"book":"Makowe","chapter":"20","verse":"7","text":"Lisu'ba lya Jumapili, twaakwembine li'nga metwana likati pamope. Pauli aalongei na bandu, nembe kwa mwanjaa aabini bu'ka pammalau' yake, aayendeli longela mpaka meku."},{"book":"Makowe","chapter":"20","verse":"8","text":"Mu'lu' musumba kuligolopwa, kwaai na imuli yambone kaiyaka."},{"book":"Makowe","chapter":"20","verse":"9","text":"Mwinsembe yumo ywakemelwage Eutiko aatami palililisa, Pauli payendelyage ala liyi'gi'yo lya Nnu'ngu' kwa masaa gambone, Eutiko aalobi lugono ngatu'mbu'ka bu'ka kugolofa yenetatu. Bantondwi awile."},{"book":"Makowe","chapter":"20","verse":"10","text":"Pauli auluki pai', aatiyinama na kunkumbatya ngabaya, “Kanemube na kyukala, ayu' mundu ayu'kite.”"},{"book":"Makowe","chapter":"20","verse":"11","text":"Bu'kapo Pauli ngau'bu'kya kai' kuligolopwa, aalimetwi likati no lya. Aayendeli longela mpaka kakusaa, ngabu'ka."},{"book":"Makowe","chapter":"20","verse":"12","text":"Bandu bammuyanganiye kaya yu'lu' mwinsembe abi mwu'mi, nabembe myoyo yabe yaatiumukuka muno."},{"book":"Makowe","chapter":"20","verse":"13","text":"Lakini twenga twaatilongolya u'bu'ka mumeli yenda Aso, kwembe ngatwaalagine tukampaki Pauli, kwa mwanjaa apalage ika kwo kwa ndi'la ya magu'lu'."},{"book":"Makowe","chapter":"20","verse":"14","text":"Bai, aatukwembite ku'lu' Aso, twamwu'bwiye mumeli, twabu'i pamope mpaka Mitilene."},{"book":"Makowe","chapter":"20","verse":"15","text":"Bu'kapo, twayendeli na mwanja, pammalau' yake ngatuika Kio. Lisu'ba lyenebi'li', twayi'mi Samo, na pammalau' ngatuika Mileto."},{"book":"Makowe","chapter":"20","verse":"16","text":"Pauli aabini yendelya na mwanja kwa meli wangali pi'tya ku Efeso. Akanage yomwa masu'ba gambone muno akwo ku Asia, kwa mwanjaa atamaniage akalikoli lisu'ba lya Pentekosite ku Yelusalemu."},{"book":"Makowe","chapter":"20","verse":"17","text":"Pauli paabile ku Mileto, aatumike bandu yenda ku Efeso kwakema api'ndo ba kanisa sababonagane nakwe."},{"book":"Makowe","chapter":"20","verse":"18","text":"Pababonagine nakwe aatikwabakia, “Mwenga mwabene munibweni mwanitami na mwenga masu'ba goti, bu'ka lisu'ba lyanitumbwi li'bata pano Asia."},{"book":"Makowe","chapter":"20","verse":"19","text":"Nintumikiye Bwana kwa kwibu'ya samani na kwa moli, kanikomeya mapayilwo gaganipatike bu'kana na ulau wa Ayahudi."},{"book":"Makowe","chapter":"20","verse":"20","text":"Mutangite panga nimwiyangiteli likowe ata limo lyanilibweni likombwa kunnyangatiya mwenga, lakini nannyi'ganiye pa bandu kai' pansengo gumo mpaka wi'ngi'."},{"book":"Makowe","chapter":"20","verse":"21","text":"Naakwi'like Ayahudi na bandu bangali Ayahudi panga banng'alambuki Nnu'ngu' kwa kugaleka masambi na kumwu'bi'lya Bwana witu Yesu Kilisitu."},{"book":"Makowe","chapter":"20","verse":"22","text":"Bai, kwa mwanjaa ninnyu'wa Loo Mpeleteu, niyabwa mwanja wo yenda ku Yelusalemu, pamope no panga nigatangiteli gagayenda kunipata kwo."},{"book":"Makowe","chapter":"20","verse":"23","text":"Lakini sanikitangite si'no bai panga kila kilambo sanilu'a yenda Loo Mpeleteu anikong'ondelya panga pingwi na ngu'su'mbu' ngainili'nda."},{"book":"Makowe","chapter":"20","verse":"24","text":"Lakini, bwu'mi wangu' niubalangilyali panga wa ngama muno kwangu' nenga, kulikoni kwiyomolya nganjo yangu' ya lyengo lyanipeyilwe na Bwana Yesu, lya kwiala abali inannoga ya ngu'ngu' ya Nnu'ngu'."},{"book":"Makowe","chapter":"20","verse":"25","text":"“Mulole mwoti mwanityangite, ala liyi'gi'yo lya Ukulungwa wa Nnu'ngu', ntu'pu' babaalu'a kunibona kai'."},{"book":"Makowe","chapter":"20","verse":"26","text":"Kwa nyo, li'no nendakummakianga panga nenga ntu'pu' mundu ywoywoti ywalu'a oba ywakunibi'kya lukoolo."},{"book":"Makowe","chapter":"20","verse":"27","text":"Kwa mwanjaa nenga nasi'yiteli kummakianga goti gaagapala Nnu'ngu'."},{"book":"Makowe","chapter":"20","verse":"28","text":"Muli'ndi'le myoyo yinu na kipi'nga soti si'lu' Loo Mpeleteu ammi'kite mwenga. Mulikote kanisa lyake Nnu'ngu' lyaalipi'mite kwa myai yake mwene."},{"book":"Makowe","chapter":"20","verse":"29","text":"Nitangite munomuno panga, mananibu'i nenga, bandu alau babalandana na mapu'mbe makali', baalu'a isa kunnyingilyanga wangali kibi'kya kiya kipi'nga si'no."},{"book":"Makowe","chapter":"20","verse":"30","text":"Kai', bu'ka mukipi'nga sinu mwabene, baakatuka bandu babaalu'a kwaobeya ayabe kwo galambuya mayi'gano, li'nga baaute aumini na baabi'ngi'ye bembe."},{"book":"Makowe","chapter":"20","verse":"31","text":"Kwa nyo, mube minyo ku'no kamuku'mbu'kya panga kwa myaka itatu ntawalia kilo na muntwekati, naatotokilweli kunkwi'li'ka kila mundu, ata kwa moli."},{"book":"Makowe","chapter":"20","verse":"32","text":"“Bai, nambi'yambi', nimmi'kanga mumaboko ga Nnu'ngu' na kwa liyi'gi'yo lya ngu'ngu' yake lyalikombwa kunsenga, na kumpeyanga ulisi pamope na boti babapeleteyilwe."},{"book":"Makowe","chapter":"20","verse":"33","text":"Nenga naaminyikiyeli mbanje, wala ili'be yoyoti yaileta utayili."},{"book":"Makowe","chapter":"20","verse":"34","text":"Mwenga mwabene mutangite panga maboko gangu' gano gatumike kwo paalya makowe gangu' namwene na balu' babaabile pamope nanenga."},{"book":"Makowe","chapter":"20","verse":"35","text":"Kwa makowe goti, ninnayite panga kwa ndi'la yo panga kasi kwo binia, tupalikwa kwayangatiya bangali uweso na kugaku'mbu'kya mayi'gi'yo ga Bwana Yesu gaabaite, ‘Nantali muno kumpeya mundu kulikoni pokya bu'ka kwa mundu.’”"},{"book":"Makowe","chapter":"20","verse":"36","text":"Payomwi longela go, Pauli aatikilikita na kunnu'ba Nnu'ngu' pamope nabo."},{"book":"Makowe","chapter":"20","verse":"37","text":"Boti baatili'la muno, ku'no kabannaga kwa kunkumbatya na kunnonia,"},{"book":"Makowe","chapter":"20","verse":"38","text":"baatitotokelwa munomuno, kwa si'lu' saabakiye panga baalu'a kummonali kai'. Ngabamwindikiya mpaka payingi mumeli."}]}