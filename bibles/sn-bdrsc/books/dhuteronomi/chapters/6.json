{"data":[{"book":"Dhuteronomi","chapter":"6","verse":"1","text":"Iyi ndiyo mitemo, nemirayiro zvandakarayirwa naJehovha Mwari wenyu kuti ndikudzidzisei kuti muzviite munyika yamunoyambukira Jorodhani kuti ive yenyu,"},{"book":"Dhuteronomi","chapter":"6","verse":"2","text":"kuitira kuti iwe, navana vako navana vavo vachavatevera mutye Jehovha Mwari wenyu pakurarama kwenyu nokuchengeta mitemo nemirayiro yake yose yandinokupai, uye kuitira kuti muve namazuva mazhinji okurarama."},{"book":"Dhuteronomi","chapter":"6","verse":"3","text":"Chinzwa, iwe Israeri, uchenjere kuti uzviite kuitira kuti zvikunakire uye kuti muwande kwazvo munyika inoyerera mukaka nouchi, sezvamakavimbiswa naJehovha, iye Mwari wamadzibaba enyu."},{"book":"Dhuteronomi","chapter":"6","verse":"4","text":"Chinzwa iwe Israeri: Jehovha Mwari wedu, ndiJehovha mumwe chete."},{"book":"Dhuteronomi","chapter":"6","verse":"5","text":"Ida Jehovha Mwari wako nomwoyo wako wose nomweya wako wose uye nesimba rako rose."},{"book":"Dhuteronomi","chapter":"6","verse":"6","text":"Mirayiro iyi yandinokupai nhasi inofanira kuva mumwoyo yenyu."},{"book":"Dhuteronomi","chapter":"6","verse":"7","text":"Zvisimbisei kuvana venyu. Taurai pamusoro payo kana mugere mudzimba dzenyu uye kana muchifamba munzira, kana muchivata pasi uye kana muchimuka."},{"book":"Dhuteronomi","chapter":"6","verse":"8","text":"Isungirirei pamaoko enyu sechiratidzo mugoisungira pahuma dzenyu."},{"book":"Dhuteronomi","chapter":"6","verse":"9","text":"Muinyore pamagwatidziro emikova yedzimba dzenyu uye napamasuo enyu."},{"book":"Dhuteronomi","chapter":"6","verse":"10","text":"Zvino kana Jehovha Mwari wenyu achinge akupinzai munyika yaakapikira kumadzibaba enyu, Abhurahama, naIsaka, naJakobho, kuti achakupai, nyika ina maguta makuru akanaka, amusina kuvaka imi,"},{"book":"Dhuteronomi","chapter":"6","verse":"11","text":"dzimba dzizere nezvinhu zvakanaka zvamarudzi ose zvamusina kutsvaka imi, matsime amusina kuchera, minda yemizambiringa namasango nemiti yemiorivhi yamusina kusima, zvino kana muchinge madya uye mukaguta,"},{"book":"Dhuteronomi","chapter":"6","verse":"12","text":"muchenjerere kuti murege kukanganwa Jehovha, akakubudisai kubva muIjipiti, kubva munyika youranda."},{"book":"Dhuteronomi","chapter":"6","verse":"13","text":"Itya Jehovha Mwari wako, ushumire iye oga ugoita mhiko dzako muzita rake."},{"book":"Dhuteronomi","chapter":"6","verse":"14","text":"Musatevera vamwe vamwari, vamwari vendudzi dzakakupoteredzai;"},{"book":"Dhuteronomi","chapter":"6","verse":"15","text":"nokuti Jehovha Mwari wenyu ari pakati penyu ndiMwari ane godo uye hasha dzake dzichapisa pamusoro penyu, uye achakuparadzai kubva pamusoro penyika."},{"book":"Dhuteronomi","chapter":"6","verse":"16","text":"Musaedza Jehovha Mwari wenyu sezvamakaita paMasa."},{"book":"Dhuteronomi","chapter":"6","verse":"17","text":"Chenjererai kuchengeta mirayiro yaJehovha Mwari wenyu nezvaakatema nemitemo yaakakupai."},{"book":"Dhuteronomi","chapter":"6","verse":"18","text":"Itai zvakarurama nezvakanaka pamberi paJehovha, kuitira kuti zvigokunakirai, mugopinda mugotora nyika yakanaka iyo Jehovha akavimbisa nemhiko kumadzitateguru enyu,"},{"book":"Dhuteronomi","chapter":"6","verse":"19","text":"agoparadza vavengi venyu vose pamberi penyu, sezvakataurwa naJehovha."},{"book":"Dhuteronomi","chapter":"6","verse":"20","text":"Panguva inotevera, kana mwanakomana wako akakubvunza achiti, “Ko, zvakatemwa izvi, mitemo nemirayiro yamakarayirwa naJehovha Mwari wedu zvinorevei?”"},{"book":"Dhuteronomi","chapter":"6","verse":"21","text":"Umuudze kuti, “Takanga tiri varanda vaFaro muIjipiti, asi Jehovha akatibudisa muIjipiti noruoko rune simba."},{"book":"Dhuteronomi","chapter":"6","verse":"22","text":"Jehovha akatumira pamberi pedu zviratidzo nezvishamiso zvinotyisa pamusoro peIjipiti naFaro neimba yake yose."},{"book":"Dhuteronomi","chapter":"6","verse":"23","text":"Asi akatibudisamo kuti atipinze nokutipa nyika yaakavimbisa nemhiko kumadzibaba edu."},{"book":"Dhuteronomi","chapter":"6","verse":"24","text":"Jehovha akatirayira kuti titeerere mitemo iyi yose nokutya Jehovha Mwari wedu, kuitira kuti tibudirire nguva dzose nokurarama sezvatakaita nhasi."},{"book":"Dhuteronomi","chapter":"6","verse":"25","text":"Uye kana tichichenjerera kuteerera murayiro uyu wose pamberi paJehovha Mwari wedu, sezvaakatirayira, ndiko kuchava kururama kwedu.”"}]}