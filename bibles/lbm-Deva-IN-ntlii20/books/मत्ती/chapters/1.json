{"data":[{"book":"मत्ती","chapter":"1","verse":"1","text":"अब्राहम की सन्तान, दाऊद की सन्तान, अऊर यीशु मसीह की लिखित वंशावली।"},{"book":"मत्ती","chapter":"1","verse":"2","text":"अब्राहम सी इसहाक पैदा भयो, इसहाक सी याकूब, याकूब सी यहूदा अऊर ओको भाऊ पैदा भयो,"},{"book":"मत्ती","chapter":"1","verse":"3","text":"यहूदा अऊर तामार सी फिरिस अऊर जोरह पैदा भयो, फिरिस सी हिस्रोन, अऊर हिस्रोन सी एराम,"},{"book":"मत्ती","chapter":"1","verse":"4","text":"एराम सी अम्मीनादाब, अम्मीनादाब सी नहशोन, अऊर नहशोन सी सलमोन,"},{"book":"मत्ती","chapter":"1","verse":"5","text":"सलमोन अऊर राहब सी बोअज, बोअज अऊर रूत सी ओबेद, अऊर ओबेद सी यिशै,"},{"book":"मत्ती","chapter":"1","verse":"6","text":"१:६ २ शमूएल १२:२४अऊर यिशै सी दाऊद राजा। अऊर दाऊद सी सुलैमान वा बाई सी पैदा भयो जो पहिले उरिय्याह की पत्नी होती,"},{"book":"मत्ती","chapter":"1","verse":"7","text":"सुलैमान सी रहबाम पैदा भयो, रहबाम सी अबिय्याह, अऊर अबिय्याह सी आसा,"},{"book":"मत्ती","chapter":"1","verse":"8","text":"आसा सी यहोशाफात, यहोशाफात सी योराम, अऊर योराम सी उज्जियाह पैदा भयो,"},{"book":"मत्ती","chapter":"1","verse":"9","text":"अऊर उज्जियाह सी योताम, योताम सी आहाज, अऊर आहाज सी हिजकिय्याह,"},{"book":"मत्ती","chapter":"1","verse":"10","text":"हिजकिय्याह सी मनश्शिह, मनश्शिह सी आमोन, अऊर आमोन सी योशिय्याह पैदा भयो,"},{"book":"मत्ती","chapter":"1","verse":"11","text":"अऊर बन्दी होय क बेबीलोन जान को समय म योशिय्याह सी यकुन्याह, अऊर ओको भाऊ पैदा भयो।"},{"book":"मत्ती","chapter":"1","verse":"12","text":"बन्दी बेबीलोन पहुंचाय जान को बाद यकुन्याह सी शालतिएल पैदा भयो, अऊर शालतिएल सी जरुब्बाबिल,"},{"book":"मत्ती","chapter":"1","verse":"13","text":"अऊर जरुब्बाबिल सी अबीहूद, अबीहूद सी इल्याकीम, अऊर इल्याकीम सी अजोर,"},{"book":"मत्ती","chapter":"1","verse":"14","text":"अऊर अजोर सी सदोक, सदोक सी अखीम, अऊर अखीम सी इलीहूद,"},{"book":"मत्ती","chapter":"1","verse":"15","text":"इलीहूद सी इलियाजार, इलियाजार सी मत्तान, अऊर मत्तान सी याकूब,"},{"book":"मत्ती","chapter":"1","verse":"16","text":"याकूब सी यूसुफ पैदा भयो, जो मरियम को पति होतो, अऊर मरियम सी यीशु पैदा भयो, जो मसीह कहलावय हय।"},{"book":"मत्ती","chapter":"1","verse":"17","text":"यो तरह अब्राहम सी दाऊद तक चौदा पीढ़ी भयी, अऊर दाऊद को समय सी बेबीलोन ख बन्दी होय क पहुंचायो जानो तक चौदा पीढ़ी भयी, अऊर बन्दी होय क बेबीलोन ख पहुंचायो जानो को समय सी मसीह तक चौदा पीढ़ी भयी।"},{"book":"मत्ती","chapter":"1","verse":"18","text":"यीशु मसीह को जनम यो तरह सी भयो, कि जब ओकी माय मरियम की मंगनी यूसुफ को संग भय गयी, त उन्को एक तन होन सी पहिलेच वा पवित्र आत्मा को तरफ सी गर्भवती पायी गयी।"},{"book":"मत्ती","chapter":"1","verse":"19","text":"येकोलायी ओको पति यूसुफ न जो सच्चो होन को वजह ओख बदनाम नहीं करन की इच्छा सी चुपचाप सी ओख छोड़ देन को बिचार करयो।"},{"book":"मत्ती","chapter":"1","verse":"20","text":"जब ऊ यो बातों ख सोच रह्यो होतो त प्रभु को स्वर्गदूत ओख सपनो म दिखायी दे क कहन लग्यो, “हे यूसुफ! दाऊद की सन्तान, तय मरियम ख अपनी पत्नी बनानो सी मत डर, कहालीकि जो ओको गर्भ म हय, ऊ पवित्र आत्मा को तरफ सी हय।"},{"book":"मत्ती","chapter":"1","verse":"21","text":"१:२१ लूका १:३१वा बेटा ख जनम देयेंन अऊर तय ओको नाम यीशु रखजो, कहालीकि ऊ अपनो लोगों ख उन्को पापों सी बचायेंन।”"},{"book":"मत्ती","chapter":"1","verse":"22","text":"यो पूरो येकोलायी भयो कि जो वचन प्रभु न भविष्यवक्ता को द्वारा कह्यो होतो, ऊ पूरो हो:"},{"book":"मत्ती","chapter":"1","verse":"23","text":"“देखो, एक कुंवारी गर्भवती होयेंन अऊर एक बेटा ख जनम देयेंन, अऊर ओको नाम इम्मानुएल रख्यो जायेंन,” जेको मतलब हय “परमेश्वर हमरो संग।”"},{"book":"मत्ती","chapter":"1","verse":"24","text":"तब यूसुफ नींद सी जाग क प्रभु को स्वर्गदूत को आज्ञानुसार ओख अपनो घर बिहाव कर क् लायो;"},{"book":"मत्ती","chapter":"1","verse":"25","text":"१:२५ लूका २:२१अऊर मरियम को जवर तब तक नहीं गयो जब तक ओन बेटा ख जनम नहीं दियो। अऊर यूसुफ न ओको नाम यीशु रख्यो।"}]}