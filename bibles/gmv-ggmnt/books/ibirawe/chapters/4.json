{"data":[{"book":"Ibirawe","chapter":"4","verse":"1","text":"Gede shemposo gelanas immetida ufaysay ha7ika naageti diza gishshi inte gidofe oonikka hessas besonttade gidontta mala ane naagetos."},{"book":"Ibirawe","chapter":"4","verse":"2","text":"Heytanttas sabaketid mala nuusika mishshiracho qaalay sabakettides. Gidikoka siyida asatas siyida qaalay ammanon walaketontta aggida gishshi istta maadibeyna."},{"book":"Ibirawe","chapter":"4","verse":"3","text":"Nu qasse ammanizayti he shempo sooza gelana. Xoossi “Hessa gishshi tani ta hanqon <Istti ta shemposo muleka geletena> gaada ta caaqadis” gides. Gido attin hayssi alamey medhetosope ha simmin iza oothoy poletides."},{"book":"Ibirawe","chapter":"4","verse":"4","text":"Issi son lapunththo gallas agishshi “Lapunththo galasi Xoossi ootho wurisofe shempides” geeteti geisha maxaafan xaafetides."},{"book":"Ibirawe","chapter":"4","verse":"5","text":"Qasseka he sozan “tumappe istti ta shemposo muleka geletena” gees."},{"book":"Ibirawe","chapter":"4","verse":"6","text":"Iza shemposo buro gelana issi issi asati deetes. Kase isttas mishshiracho qaalay sabaketidayti azazetontta ixxida gishshi iza shemposo istti gelibeytena."},{"book":"Ibirawe","chapter":"4","verse":"7","text":"Hessa gishshi Xoossi “Hachchi” giidi qasseka hara gallas wothides. Hessika aro laythatape guye Dawite baggara “Hachchi inte iza qaala siyiko inte wozina muumisopite” geeteti kase yootetida mala hanides."},{"book":"Ibirawe","chapter":"4","verse":"8","text":"Iyaasoy isttas shempo immidako Xoossi hara gallas giidi yootenakoshin."},{"book":"Ibirawe","chapter":"4","verse":"9","text":"Hessa gishshi sambata gallas shempoy Xoossa deres ha7ika dees."},{"book":"Ibirawe","chapter":"4","verse":"10","text":"Gaasoyka Xoossa shemposo gelizay wuri Xoossi oothi shempida mala izika ba oothope shempana."},{"book":"Ibirawe","chapter":"4","verse":"11","text":"Hessa gishshi oonikka heytantta mala azazetontta ixxidayssa lemuso kaallidi kundontta mala he shemposoyo gelanas ane minos."},{"book":"Ibirawe","chapter":"4","verse":"12","text":"Xoossa qaalay paxxa dizayssane oothiza qaalako. Nam77u bagga qara mashafeka adhdhi qara; Shempone ayana; shayane qinccifileka shaakana gakanas caades. Wozina qofane amotethaka paaci xeeles."},{"book":"Ibirawe","chapter":"4","verse":"13","text":"Xoossa ayfefe geemetida medhetay muleka deena. Nu izas nu gishshi malithe immanas bessiza iza sinthan hanoy wurikka qonccen kallo dees."},{"book":"Ibirawe","chapter":"4","verse":"14","text":"Hessa gishshi pude salo bida qessista halaqa Xoossa na Yesusay nuus diza gishshi ane nuni nu ammano minthi oykosu."},{"book":"Ibirawe","chapter":"4","verse":"15","text":"Nu daburishin nuus qadhetana danda7iza qessista halaqay nuusu dees. Izi nu mala wuriso mishshan paaacetides. Gidikoka izi ayko nagaraka oothibena."},{"book":"Ibirawe","chapter":"4","verse":"16","text":"Hessa gishshi nuni maarotethi ekanasine nuna koshiza wode nuna maadiza iza kiyateth nu demmana mala gede iza maarotetha aliggako ane ammanon shiiqos."}]}