{"data":[{"book":"Aefeso","chapter":"5","verse":"1","text":"Nĩ ũndũ ũcio-rĩ, tuĩkai a kwĩgerekania na Ngai, ta ciana ciendetwo mũno,"},{"book":"Aefeso","chapter":"5","verse":"2","text":"na mũtũũre mwendaine o ta ũrĩa Kristũ aatwendire na akĩĩruta nĩ ũndũ witũ arĩ iruta rĩrĩ na mũtararĩko mwega na igongona rĩrutĩirwo Ngai."},{"book":"Aefeso","chapter":"5","verse":"3","text":"No rĩrĩ, thĩinĩ wa thiritũ yanyu gũtikanaiguĩke gũkĩgwetwo ũmaraya, kana ũndũ o na ũrĩkũ wa waganu, kana ũkoroku, tondũ maũndũ macio matiagĩrĩire harĩ andũ a Ngai arĩa aamũre."},{"book":"Aefeso","chapter":"5","verse":"4","text":"O na gũtikanagĩe mĩario ya ũũra-thoni, o na kana mĩario ya ũrimũ, o na kana mĩario ya itherũ rĩtarĩ rĩega. Mĩario ta ĩyo ndĩagĩrĩire kũgwetagwo; nĩ kaba gũcookagĩria Ngai ngaatho."},{"book":"Aefeso","chapter":"5","verse":"5","text":"Tondũ nĩmũũĩ wega na ma atĩ: gũtirĩ mũhũũri-maraya, kana mũndũ mwaganu, o na kana mũndũ mũkoroku; mũndũ ũrĩa wĩkaga ũguo nĩ mũhooi mĩhianano, andũ ta acio gũtirĩ ũrĩ na igai thĩinĩ wa ũthamaki wa Kristũ na wa Ngai."},{"book":"Aefeso","chapter":"5","verse":"6","text":"Mũtikareke mũndũ o na ũ amũheenie na ciugo cia tũhũ, nĩgũkorwo maũndũ ta macio nĩmo matũmaga mangʼũrĩ ma Ngai makinyĩre andũ arĩa matamwathĩkagĩra."},{"book":"Aefeso","chapter":"5","verse":"7","text":"Nĩ ũndũ ũcio-rĩ, mũtikagĩe ngwatanĩro nao."},{"book":"Aefeso","chapter":"5","verse":"8","text":"Nĩgũkorwo hĩndĩ ĩmwe mwarĩ nduma, no rĩu mũrĩ ũtheri thĩinĩ wa Mwathani. Tũũrai ta ciana cia ũtheri"},{"book":"Aefeso","chapter":"5","verse":"9","text":"(nĩ ũndũ maciaro ma ũtheri monekaga thĩinĩ wa ũhoro wothe wa gwĩkana wega, na wa ũthingu, o na ũhoro wa ma),"},{"book":"Aefeso","chapter":"5","verse":"10","text":"na mũtuĩrie muone maũndũ marĩa makenagia Mwathani."},{"book":"Aefeso","chapter":"5","verse":"11","text":"Mũtikananyiitanĩre na andũ arĩa mekagĩra maũndũ nduma-inĩ marĩa matarĩ maciaro, nĩ kaba mũmoimbũrage."},{"book":"Aefeso","chapter":"5","verse":"12","text":"Nĩgũkorwo o na nĩ thoni kũgweta maũndũ marĩa mekagĩrwo hitho-inĩ nĩ andũ acio aremi."},{"book":"Aefeso","chapter":"5","verse":"13","text":"No ũndũ o wothe ũrĩa ũrehetwo ũtheri-inĩ nĩwonekaga,"},{"book":"Aefeso","chapter":"5","verse":"14","text":"nĩgũkorwo ũtheri ũcio nĩguo ũtũmaga kĩndũ o gĩothe kĩoneke. Kĩu nĩkĩo gĩtũmaga kwĩrwo atĩrĩ:"},{"book":"Aefeso","chapter":"5","verse":"15","text":"Nĩ ũndũ ũcio-rĩ, mwĩmenyererei wega ũrĩa mũrĩtũũraga, mũtigatũũrage ta andũ matarĩ ogĩ, no tũũrai ta andũ ogĩ,"},{"book":"Aefeso","chapter":"5","verse":"16","text":"mũkĩhũthagĩra mweke o wothe mũrĩ naguo tondũ matukũ maya nĩ mooru."},{"book":"Aefeso","chapter":"5","verse":"17","text":"Nĩ ũndũ ũcio mũtigaikare ta andũ akĩĩgu, no ikaragai mũmenyete wega ũrĩa Mwathani endaga."},{"book":"Aefeso","chapter":"5","verse":"18","text":"Ningĩ-rĩ, mũtikarĩĩo nĩ ndibei, nĩ ũndũ ũrĩĩu nĩguo ũtwaragĩrĩria mũndũ ũmaramari-inĩ. Handũ ha ũguo-rĩ, iyũrwoi nĩ Roho."},{"book":"Aefeso","chapter":"5","verse":"19","text":"Aranagĩriai mũndũ na ũrĩa ũngĩ na ciugo cia thaburi, na nyĩmbo cia kũinĩra Ngai, o na nyĩmbo cia kũguna maroho. Inagai na mũtungage na nyĩmbo ngoro-inĩ cianyu nĩ ũndũ wa Mwathani,"},{"book":"Aefeso","chapter":"5","verse":"20","text":"na mũcookagĩrie Ngai o we Ithe witũ ngaatho maũndũ-inĩ mothe, thĩinĩ wa rĩĩtwa rĩa Mwathani witũ Jesũ Kristũ."},{"book":"Aefeso","chapter":"5","verse":"21","text":"Mwĩnyiihanagĩriei mũndũ na ũrĩa ũngĩ nĩ ũndũ wa ũrĩa mũtĩĩte Kristũ."},{"book":"Aefeso","chapter":"5","verse":"22","text":"Inyuĩ atumia-rĩ, mwĩnyiihagĩriei athuuri anyu o taarĩ Mwathani mũrenyiihĩria."},{"book":"Aefeso","chapter":"5","verse":"23","text":"Nĩgũkorwo mũthuuri nĩwe mũtwe wa mũtumia o ta ũrĩa Kristũ nake arĩ we mũtwe wa kanitha, o guo mwĩrĩ wake, na nowe Mũhonokia waguo."},{"book":"Aefeso","chapter":"5","verse":"24","text":"Na rĩrĩ, o ta ũrĩa kanitha wĩnyiihagĩria Kristũ, ũguo no taguo nao atumia magĩrĩirwo nĩ kwĩnyiihĩria athuuri ao maũndũ-inĩ mothe."},{"book":"Aefeso","chapter":"5","verse":"25","text":"Inyuĩ athuuri-rĩ, endagai atumia anyu, o ta ũrĩa Kristũ eendire kanitha na akĩĩruta nĩ ũndũ waguo"},{"book":"Aefeso","chapter":"5","verse":"26","text":"nĩguo awamũre aũtue mũtheru-rĩ, nĩ kũũthambia aũthambirie na maaĩ na ũndũ wa kiugo,"},{"book":"Aefeso","chapter":"5","verse":"27","text":"nĩguo ahote kwĩrehere we mwene kanitha ũrĩ na riiri, ũtarĩ irooro kana handũ hagũtharu, o na kana kaũũgũ kangĩ o gothe, no ũtuĩke kanitha mũtheru na ũtarĩ na ũcuuke."},{"book":"Aefeso","chapter":"5","verse":"28","text":"O ũguo, noguo athuuri magĩrĩirwo nĩ kwenda atumia ao o taarĩ mĩĩrĩ yao ene. Mũndũ ũrĩa wendete mũtumia wake nĩwe mwene wĩyendete."},{"book":"Aefeso","chapter":"5","verse":"29","text":"Nĩgũkorwo gũtirĩ mũndũ ũthũire mwĩrĩ wake mwene, no nĩkũhe aũheaga irio na akaũmenyerera, o ta ũrĩa Kristũ ekaga kanitha,"},{"book":"Aefeso","chapter":"5","verse":"30","text":"Tondũ tũrĩ ciĩga cia mwĩrĩ wake."},{"book":"Aefeso","chapter":"5","verse":"31","text":"“Gĩkĩ nĩkĩo gĩtũmaga mũndũ mũrũme atige ithe na nyina, na anyiitane na mũtumia wake, nao eerĩ magatuĩka mwĩrĩ ũmwe.”"},{"book":"Aefeso","chapter":"5","verse":"32","text":"Ũyũ nĩ ũhoro wa hitho nene, na nĩ wa bata mũno, na ngiuga ũguo nĩ ũhoro wa Kristũ na kanitha ndĩraria."},{"book":"Aefeso","chapter":"5","verse":"33","text":"No rĩrĩ, o mũndũ nĩendage mũtumia wake o ta ũrĩa eendete we mwene, nake mũtumia nĩaheage mũthuuri wake gĩtĩĩo."}]}