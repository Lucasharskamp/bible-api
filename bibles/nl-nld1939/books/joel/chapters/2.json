{"data":[{"book":"Joel","chapter":"2","verse":"1","text":"Steekt de bazuinen op Sion, Blaast alarm op mijn heilige berg, Zodat alle landbewoners sidderen: Want de Dag van Jahweh komt, is nabij!"},{"book":"Joel","chapter":"2","verse":"2","text":"Een dag van duisternis en donkerte, Een dag van wolken en nevelfloers! Als het morgenrood, Uitgespreid over de bergen, Daagt een volk op, talrijk en machtig, Zoals er vroeger nooit een geweest is, En later nooit meer zal zijn Tot in de verste geslachten."},{"book":"Joel","chapter":"2","verse":"3","text":"Vóór hen uit verterend vuur, Laaiende vlammen achter hen aan; Vóór hen is de aarde een paradijs, Achter hen een naakte woestijn; Niets blijft er over, Dat hun ontsnapt!"},{"book":"Joel","chapter":"2","verse":"4","text":"Ze lijken op paarden, Als rossen jagen ze voort;"},{"book":"Joel","chapter":"2","verse":"5","text":"Als rammelende wagens Hotsen ze over de toppen der bergen; Als een knetterende vuurvlam, die de stoppels verteert; Als een geweldige bende, ten strijde gereed!"},{"book":"Joel","chapter":"2","verse":"6","text":"De volken beven voor hen van angst, Alle gezichten verbleken."},{"book":"Joel","chapter":"2","verse":"7","text":"Als krijgshelden stormen ze aan, Beklimmen de muur als oorlogsmannen; Recht gaan ze allen vooruit, En maken geen omweg."},{"book":"Joel","chapter":"2","verse":"8","text":"De een verdringt den ander niet, Een ieder volgt zijn eigen pad. Ze storten zich op de pijlen in In ongebroken rijen;"},{"book":"Joel","chapter":"2","verse":"9","text":"Ze bestormen de stad, En rennen over de muur. Ze klimmen de huizen binnen, Sluipen als dieven door de vensters:"},{"book":"Joel","chapter":"2","verse":"10","text":"De aarde bibbert voor hun blikken, De hemel siddert; Zon en maan verduisteren, De sterren verliezen haar glans."},{"book":"Joel","chapter":"2","verse":"11","text":"Jahweh laat zijn donderstem horen Aan de spits van zijn heir; Want geweldig groot zijn zijn drommen, Machtig, die zijn last volbrengen! Ja, groot is de Dag van Jahweh, En al te hevig! Wie kan het harden?"},{"book":"Joel","chapter":"2","verse":"12","text":"Maar ook nu nog: Is de godsspraak van Jahweh, Keert tot Mij terug met heel uw hart, In vasten, wenen en rouw;"},{"book":"Joel","chapter":"2","verse":"13","text":"Scheurt uw harten, niet uw kleren, Bekeert u tot Jahweh, uw God! Want Hij is genadig en barmhartig, Lankmoedig, rijk aan ontferming; Een, die spijt heeft over uw rampen."},{"book":"Joel","chapter":"2","verse":"14","text":"Wie weet, of ‘t Hem ook nu niet berouwt, En Hij u een zegen laat Tot spijs- en drankoffer voor Jahweh, uw God."},{"book":"Joel","chapter":"2","verse":"15","text":"Blaast de bazuinen op Sion; Schrijft vasten uit, roept de menigte samen!"},{"book":"Joel","chapter":"2","verse":"16","text":"Verzamelt het volk, brengt de schare bijeen, Roept grijzen, en kinderen en zuigelingen op; Laat de bruidegom zijn kamer verlaten, En de bruid haar bruidsvertrek."},{"book":"Joel","chapter":"2","verse":"17","text":"Laat tussen voorhal en altaar De priesters wenen, de dienaars van Jahweh. Laat ze zeggen: Spaar, Jahweh, uw volk; Geef toch uw erfdeel niet prijs aan de schande, Aan de heidenen, die ze knechten! Waarom zou men onder de volken zeggen: Waar is hun God?"},{"book":"Joel","chapter":"2","verse":"18","text":"Nu ijvert Jahweh weer voor zijn land, En spaart Hij zijn volk!"},{"book":"Joel","chapter":"2","verse":"19","text":"Jahweh antwoordt, en spreekt tot zijn volk: Zie, Ik zend u weer koren en wijn, En olie, om u te verzadigen; Niet langer geef Ik u aan de hoon der heidenen prijs!"},{"book":"Joel","chapter":"2","verse":"20","text":"Den man uit het noorden drijf Ik ver van u weg, Verjaag hem naar een dor en woest land; Zijn voorhoede naar de zee van het oosten; Zijn achterhoede naar de zee van het westen; Stank en verpesting stijgt van hem op Om zijn grootdoenerij."},{"book":"Joel","chapter":"2","verse":"21","text":"Vrees niet, akker; wees blij en vol vreugde: Want Jahweh gaat grootse dingen doen!"},{"book":"Joel","chapter":"2","verse":"22","text":"Vreest niet langer, dieren in het veld: Want de vruchtbare plekken worden weer groen, De bomen dragen weer vrucht, Vijg en wijnstok schenken hun oogst."},{"book":"Joel","chapter":"2","verse":"23","text":"En gij, kinderen van Sion, jubileert, Verheugt u in Jahweh, uw God! Want dan zal Hij u geven Den Leraar der Gerechtigheid; Dan schenkt Hij u de regen weer, Van na- en voorjaar, zoals eerst."},{"book":"Joel","chapter":"2","verse":"24","text":"Dan worden de dorsvloeren met koren bedekt, Vloeien de perskuipen over van wijn en van olie;"},{"book":"Joel","chapter":"2","verse":"25","text":"Dan zal Ik u de jaren vergoeden, Die de sprinkhaan verknaagde: De langpoot, de kaalvreter, de knaagbek, Mijn machtig leger, dat Ik tegen u uitzond."},{"book":"Joel","chapter":"2","verse":"26","text":"Dan eet ge volop, en voelt u verzadigd, Looft ge de Naam van Jahweh, uw God, Omdat Hij wonderen voor u deed; En nooit meer wordt mijn volk te schande."},{"book":"Joel","chapter":"2","verse":"27","text":"Dan weet ge, dat Ik te midden van Israël vertoef, Dat Ik, Jahweh, uw God ben, geen ander!"},{"book":"Joel","chapter":"2","verse":"28","text":"Daarna stort Ik mijn Geest uit over alle vlees: Uw zonen en dochters zullen profeteren, Uw grijsaards zullen dromen ontvangen, Uw jonge mannen visioenen schouwen;"},{"book":"Joel","chapter":"2","verse":"29","text":"Zelfs over slaven en slavinnen Stort Ik mijn Geest uit in die dagen!"},{"book":"Joel","chapter":"2","verse":"30","text":"Ik zal wonderen doen aan de hemel en op aarde: Bloed en vuur, en walm van rook;"},{"book":"Joel","chapter":"2","verse":"31","text":"De zon zal in duisternis verkeren, De maan in bloed; Voordat de Dag van Jahweh komt, Groot en schrikwekkend!"},{"book":"Joel","chapter":"2","verse":"32","text":"Dan zullen allen worden behouden, Die de Naam van Jahweh aanroepen. Want op de berg Sion En in Jerusalem zal redding zijn; Zoals Jahweh heeft gesproken, En de herauten, die Jahweh riep!"}]}