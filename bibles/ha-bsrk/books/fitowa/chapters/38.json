{"data":[{"book":"Fitowa","chapter":"38","verse":"1","text":"Suka gina bagaden ƙona hadaya da itacen ƙirya, tsawonsa kamu biyar, fāɗinsa kamu biyar, murabba’i ke nan, tsayinsa kuwa kamu uku."},{"book":"Fitowa","chapter":"38","verse":"2","text":"Suka yi ƙahoni a kusurwansa huɗu, ƙahonin da bagade a haɗe suke, suka kuma dalaye bagaden da tagulla."},{"book":"Fitowa","chapter":"38","verse":"3","text":"Da tagulla kuma ya yi duk kayayyakin bagaden, da kwanoni, da babban cokali, da daruna, da cokula masu yatsotsi, da farantan wuta."},{"book":"Fitowa","chapter":"38","verse":"4","text":"Suka yi wa bagaden raga, tagulla kuma don yă sa shi a tsakiya."},{"book":"Fitowa","chapter":"38","verse":"5","text":"Suka yi zubin zoban tagulla don riƙe sanduna a kusurwoyi huɗu na ragar tagullar."},{"book":"Fitowa","chapter":"38","verse":"6","text":"Suka yi sanduna da itacen ƙirya, suka kuma dalaye su da tagulla."},{"book":"Fitowa","chapter":"38","verse":"7","text":"Suka sa sandunan a cikin zoban saboda su kasance a gefen bagade don ɗaukarsa, suka yi rami cikinsa."},{"book":"Fitowa","chapter":"38","verse":"8","text":"Suka yi daro da gammonsa da tagulla daga madubai na mata masu yin aiki a ƙofar Tentin Sujada."},{"book":"Fitowa","chapter":"38","verse":"9","text":"Suka kuma yi filin Tentin Sujada. Suka yi labulanta na gefen kudu da lallausan lilin, tsawonsu kamu ɗari,"},{"book":"Fitowa","chapter":"38","verse":"10","text":"da sanduna ashirin da rammukan sandunan tagulla ashirin, da kuma ƙugiyoyin azurfa da maɗauri a kan sandunan."},{"book":"Fitowa","chapter":"38","verse":"11","text":"Tsawon labule na wajen gefen arewa kamu ɗari ne, yana kuma da sanduna guda ashirin da rammuka ashirin na tagulla, da ƙugiyoyin azurfa da maɗaurai a kan sandunan."},{"book":"Fitowa","chapter":"38","verse":"12","text":"Labule na gefen yamma kamu hamsin, da sanduna guda goma, da rammuka guda goma, da ƙugiyoyin azurfa da maɗaurai a kan sandunan."},{"book":"Fitowa","chapter":"38","verse":"13","text":"A ƙarshen gefen gabas, wajen fitowar rana, shi ma fāɗinsa kamu hamsin ne."},{"book":"Fitowa","chapter":"38","verse":"14","text":"Labule na gefe ɗaya na ƙofar, kamu goma sha biyar ne, da sanduna guda uku da rammukansu,"},{"book":"Fitowa","chapter":"38","verse":"15","text":"akwai labule mai kamu goma sha biyar a ɗayan gefen ƙofar shiga zuwa filin Tentin Sujada, da sanduna uku da rammuka uku."},{"book":"Fitowa","chapter":"38","verse":"16","text":"An yi dukan labulan da suke kewaye da filin Tentin Sujada da lallausan zaren lilin."},{"book":"Fitowa","chapter":"38","verse":"17","text":"An yi rammukan sandunan da tagulla. An dalaye ƙugiyoyi da maɗauran da suke kan sandunan da azurfa; saboda haka dukan sandunan filin Tentin Sujada suna da maɗaurai na azurfa."},{"book":"Fitowa","chapter":"38","verse":"18","text":"Aka yi wa labulen ƙofar filin Tentin Sujada ado na ɗinki da na shuɗi, da na shunayya, da na jan zare, da na lallausan lilin, aikin gwaninta. Tsawonsa kamu ashirin, kuma kamar yadda labulen filin Tentin Sujada suke, tsayinsa kamu biyar ne,"},{"book":"Fitowa","chapter":"38","verse":"19","text":"da sanduna guda huɗu da rammuka guda huɗu na tagulla. Ƙugiyoyinsu da maɗauransu na azurfa ne, aka kuma dalaye bisansu da azurfa."},{"book":"Fitowa","chapter":"38","verse":"20","text":"Aka yi dukan ƙarafan kafa tabanakul da kuma na kewayen filin Tentin Sujada da tagulla ne."},{"book":"Fitowa","chapter":"38","verse":"21","text":"Waɗannan su ne kayayyakin da aka yi amfani da su domin aikin tabanakul, da tabanakul na Shaida, waɗanda aka rubuta bisa ga umarnin Musa ta wurin Lawiyawa, a ƙarƙashin jagorancin Itamar ɗan Haruna, firist."},{"book":"Fitowa","chapter":"38","verse":"22","text":"(Bezalel ɗan Uri, ɗan Hur, na kabilar Yahuda, ya yi dukan abin da Ubangiji ya umarci Musa;"},{"book":"Fitowa","chapter":"38","verse":"23","text":"tare da shi akwai Oholiyab ɗan Ahisamak, na kabilar Dan, shi gwani ne cikin aikin zāne-zāne, da ɗinki na shuɗi, da na shunayya, da na jan zare, da na lallausan lilin.)"},{"book":"Fitowa","chapter":"38","verse":"24","text":"Jimillar zinariya daga hadaya ta kaɗawar da aka yi amfani da su domin aikin wuri mai tsarki ta kai talenti 29 da shekel 730, bisa ga ma’aunin shekel na tsattsarkan wuri."},{"book":"Fitowa","chapter":"38","verse":"25","text":"Azurfar da aka samu daga ƙidayar taron jama’a, talenti 100 ne, da shekel 1,775, bisa ga ma’aunin shekel na tsattsarkan wuri."},{"book":"Fitowa","chapter":"38","verse":"26","text":"Duk mutumin da ya shiga ƙirge daga mai shekaru ashirin zuwa gaba, ya ba da rabin shekel. Mazan da suka shiga ƙirge sun kai mutum 603,550."},{"book":"Fitowa","chapter":"38","verse":"27","text":"An yi amfani da azurfa talenti 100 don yin rammuka na wuri mai tsarki, da kuma rammukan labule, rammuka 100 daga talenti 100, talenti ɗaya don rami ɗaya."},{"book":"Fitowa","chapter":"38","verse":"28","text":"Suka yi amfani da shekel 1,775 don yin ƙugiyoyi saboda sanduna, suka dalaye bisan sandunan da maɗauransu."},{"book":"Fitowa","chapter":"38","verse":"29","text":"Tagullar da aka bayar daga hadaya ta kaɗawa ya kai talenti 70 da shekel 2,400."},{"book":"Fitowa","chapter":"38","verse":"30","text":"Suka yi amfani da shi don yin rammukan ƙofar Tentin Sujada, da bagaden tagulla tare da ragar tagulla da dukan kayayyakinsa,"},{"book":"Fitowa","chapter":"38","verse":"31","text":"da rammukan sanduna don kewaye filin, da waɗanda suke ƙofarsa, da dukan ƙarafan kafa tenti don tabanakul, da kuma don kewaye filin."}]}