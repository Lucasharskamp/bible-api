{"data":[{"book":"2 karinthinaḥ","chapter":"2","verse":"1","text":"aparañcāhaṁ punaḥ śokāya yuṣmatsannidhiṁ na gamiṣyāmīti manasi niracaiṣaṁ|"},{"book":"2 karinthinaḥ","chapter":"2","verse":"2","text":"yasmād ahaṁ yadi yuṣmān śokayuktān karomi tarhi mayā yaḥ śokayuktīkṛtastaṁ vinā kenāpareṇāhaṁ harṣayiṣye?"},{"book":"2 karinthinaḥ","chapter":"2","verse":"3","text":"mama yo harṣaḥ sa yuṣmākaṁ sarvveṣāṁ harṣa eveti niścitaṁ mayābodhi; ataeva yairahaṁ harṣayitavyastai rmadupasthitisamaye yanmama śoko na jāyeta tadarthameva yuṣmabhyam etādṛśaṁ patraṁ mayā likhitaṁ|"},{"book":"2 karinthinaḥ","chapter":"2","verse":"4","text":"vastutastu bahukleśasya manaḥpīḍāyāśca samaye'haṁ bahvaśrupātena patramekaṁ likhitavān yuṣmākaṁ śokārthaṁ tannahi kintu yuṣmāsu madīyapremabāhulyasya jñāpanārthaṁ|"},{"book":"2 karinthinaḥ","chapter":"2","verse":"5","text":"yenāhaṁ śokayuktīkṛtastena kevalamahaṁ śokayuktīkṛtastannahi kintvaṁśato yūyaṁ sarvve'pi yato'hamatra kasmiṁścid doṣamāropayituṁ necchāmi|"},{"book":"2 karinthinaḥ","chapter":"2","verse":"6","text":"bahūnāṁ yat tarjjanaṁ tena janenālambhi tat tadarthaṁ pracuraṁ|"},{"book":"2 karinthinaḥ","chapter":"2","verse":"7","text":"ataḥ sa duḥkhasāgare yanna nimajjati tadarthaṁ yuṣmābhiḥ sa kṣantavyaḥ sāntvayitavyaśca|"},{"book":"2 karinthinaḥ","chapter":"2","verse":"8","text":"iti hetoḥ prarthaye'haṁ yuṣmābhistasmin dayā kriyatāṁ|"},{"book":"2 karinthinaḥ","chapter":"2","verse":"9","text":"yūyaṁ sarvvakarmmaṇi mamādeśaṁ gṛhlītha na veti parīkṣitum ahaṁ yuṣmān prati likhitavān|"},{"book":"2 karinthinaḥ","chapter":"2","verse":"10","text":"yasya yo doṣo yuṣmābhiḥ kṣamyate tasya sa doṣo mayāpi kṣamyate yaśca doṣo mayā kṣamyate sa yuṣmākaṁ kṛte khrīṣṭasya sākṣāt kṣamyate|"},{"book":"2 karinthinaḥ","chapter":"2","verse":"11","text":"śayatānaḥ kalpanāsmābhirajñātā nahi, ato vayaṁ yat tena na vañcyāmahe tadartham asmābhiḥ sāvadhānai rbhavitavyaṁ|"},{"book":"2 karinthinaḥ","chapter":"2","verse":"12","text":"aparañca khrīṣṭasya susaṁvādaghoṣaṇārthaṁ mayi troyānagaramāgate prabhoḥ karmmaṇe ca madarthaṁ dvāre mukte"},{"book":"2 karinthinaḥ","chapter":"2","verse":"13","text":"satyapi svabhrātustītasyāvidyamānatvāt madīyātmanaḥ kāpi śānti rna babhūva, tasmād ahaṁ tān visarjjanaṁ yācitvā mākidaniyādeśaṁ gantuṁ prasthānam akaravaṁ|"},{"book":"2 karinthinaḥ","chapter":"2","verse":"14","text":"ya īśvaraḥ sarvvadā khrīṣṭenāsmān jayinaḥ karoti sarvvatra cāsmābhistadīyajñānasya gandhaṁ prakāśayati sa dhanyaḥ|"},{"book":"2 karinthinaḥ","chapter":"2","verse":"15","text":"yasmād ye trāṇaṁ lapsyante ye ca vināśaṁ gamiṣyanti tān prati vayam īśvareṇa khrīṣṭasya saugandhyaṁ bhavāmaḥ|"},{"book":"2 karinthinaḥ","chapter":"2","verse":"16","text":"vayam ekeṣāṁ mṛtyave mṛtyugandhā apareṣāñca jīvanāya jīvanagandhā bhavāmaḥ, kintvetādṛśakarmmasādhane kaḥ samartho'sti?"},{"book":"2 karinthinaḥ","chapter":"2","verse":"17","text":"anye bahavo lokā yadvad īśvarasya vākyaṁ mṛṣāśikṣayā miśrayanti vayaṁ tadvat tanna miśrayantaḥ saralabhāveneśvarasya sākṣād īśvarasyādeśāt khrīṣṭena kathāṁ bhāṣāmahe|"}]}