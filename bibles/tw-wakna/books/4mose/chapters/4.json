{"data":[{"book":"4 Mose","chapter":"4","verse":"1","text":"Awurade ka kyerɛɛ Mose ne Aaron se:"},{"book":"4 Mose","chapter":"4","verse":"2","text":"“Kan Kohatfo no dodow a wɔwɔ Lewifo no abusua mu."},{"book":"4 Mose","chapter":"4","verse":"3","text":"Saa nnipakan yi bɛyɛ mmarima nko ara a wɔadi fi mfe aduasa kosi aduonum a wobetumi ayɛ adwuma wɔ Ahyiae Ntamadan mu."},{"book":"4 Mose","chapter":"4","verse":"4","text":"“Kohat mma no dwumadi ne sɛ wɔbɛhwɛ akronkronne no so wɔ Ahyiae Ntamadan no mu."},{"book":"4 Mose","chapter":"4","verse":"5","text":"Sɛ wɔretu afi atenae hɔ a, Aaron ne ne mma mmarima na wobedi kan akɔ Ahyiae Ntamadan no mu akɔfa nkataanim no de akata adaka no ho."},{"book":"4 Mose","chapter":"4","verse":"6","text":"Afei, wɔde abirekyi nhoma bɛkata nkataanim no ho na wɔde ntama tuntum akata abirekyi nhoma no ho na wɔde nnua a wɔde soa adaka no ahyehyɛ ne nkaa no mu."},{"book":"4 Mose","chapter":"4","verse":"7","text":"“Afei, wɔmfa ntama tuntum nsɛw ɔpon a Daa Daa Brodo no da so no so; na wɔmfa mprɛte, nsanka, ne adidi nkankyee ne ɔnom afɔre nkuruwa no; brodo no ngu ntama no so ara."},{"book":"4 Mose","chapter":"4","verse":"8","text":"Wɔde ntama kɔkɔɔ bɛkata so na wɔasan de abirekyi nhoma akata ntama kɔkɔɔ no so. Na afei, wɔde nnua a wɔde bɛsoa no ahyehyɛ ɔpon no mu."},{"book":"4 Mose","chapter":"4","verse":"9","text":"“Ɛsɛ sɛ wɔde ntama tuntum kata kaneadua no, akanea no, adabaw no, nkuku apampaa no ne ngo tumpan no ho."},{"book":"4 Mose","chapter":"4","verse":"10","text":"Saa nneɛma yi nyinaa nso wɔde abirekyi nhoma a ɛyɛ den bɛkata ho na wɔde nea wɔakyekyere no nyinaa abegu ɔpon no so."},{"book":"4 Mose","chapter":"4","verse":"11","text":"“Ɛsɛ sɛ wɔde ntama tuntum kata sikakɔkɔɔ afɔremuka no so na wɔsan de abirekyi nhoma kata so bio na wɔde nnua a wɔde soa no hyehyɛ afɔremuka no mu."},{"book":"4 Mose","chapter":"4","verse":"12","text":"“Hyiadan no mu som no ho nneɛma a aka no nyinaa, ɛsɛ sɛ wɔde ntama bibiri kyekyere ho a wɔde abirekyi nhoma asan akyekyere ho na wɔde ato mpata a wɔde soa no so."},{"book":"4 Mose","chapter":"4","verse":"13","text":"“Ɛsɛ sɛ wotu nsõ no nyinaa fi afɔremuka no mu gu, na wɔde ntama kɔkɔɔ kyekyere ho."},{"book":"4 Mose","chapter":"4","verse":"14","text":"Ɛsɛ sɛ wɔde afɔremuka no ho ɔsom nneɛma nyinaa gu ntama no so. Saa nneɛma no ne nkankyee a wɔnoa mu, adinam, sofi, ne nkankyee a wɔde nsu a wɔde pete gu mu. Ɛsɛ sɛ wɔde abirekyi nhoma kata ne nyinaa so na wɔde nnua a wɔde soa no gu faako a ɛsɛ sɛ wɔde gu."},{"book":"4 Mose","chapter":"4","verse":"15","text":"“Sɛ Aaron ne ne mma mmarima no wie kronkronbea hɔ nneɛma no anoboa a, Kohat ne nʼabusuafo bɛba abɛsoa akɔ baabiara a wɔretu nneɛma akɔ. Nanso wonni ho kwan sɛ wɔde wɔn nsa ka nneɛma a ɛho tew no bi. Wɔyɛ saa a, wobewuwu. Ɛsɛ sɛ Kohat mmabarima no soa nneɛma a ɛwɔ Ahyiae Ntamadan no mu no."},{"book":"4 Mose","chapter":"4","verse":"16","text":"“Aaron babarima Eleasar a ɔyɛ ɔsɔfo no na ɔbɛhwɛ ngo a wɔde bɛsɔ kanea, nnuhuam, daa aduan a wɔde bɔ afɔre, ɔsra ngo ne Ahyiae Ntamadan no nyinaa so. Biribiara a ɛwɔ Ahyiae Ntamadan no mu no nso, ɔbɛhwɛ so.”"},{"book":"4 Mose","chapter":"4","verse":"17","text":"Afei, Awurade ka kyerɛɛ Mose ne Aaron se,"},{"book":"4 Mose","chapter":"4","verse":"18","text":"“Monhwɛ sɛ wɔrentwa Kohatfo abusuakuw no mfi Lewifo mu."},{"book":"4 Mose","chapter":"4","verse":"19","text":"Sɛ wɔresoa nneɛma a ɛho tew no a, nea ɛsɛ sɛ wɔyɛ a wɔrenwuwu ni: Ɛsɛ sɛ Aaron ne ne mma mmarima no ne wɔn kɔ hɔ kɔkyerɛ wɔn ade a ɛsɛ sɛ wɔn mu biara soa."},{"book":"4 Mose","chapter":"4","verse":"20","text":"Ɛnsɛ sɛ Kohatfo no kɔ hɔ kɔhwɛ akronkronne no koraa, na wɔanwuwu.”"},{"book":"4 Mose","chapter":"4","verse":"21","text":"Awurade ka kyerɛɛ Mose se,"},{"book":"4 Mose","chapter":"4","verse":"22","text":"“Kan Gerson asefo a wɔfra Lewifo abusua mu no,"},{"book":"4 Mose","chapter":"4","verse":"23","text":"fi mmarima a wɔadi mfe aduasa kosi aduonum a wobetumi ayɛ adwuma kronkron wɔ Ahyiae Ntamadan mu hɔ no so."},{"book":"4 Mose","chapter":"4","verse":"24","text":"“Gerson mmusua no dwuma a wobedi ni:"},{"book":"4 Mose","chapter":"4","verse":"25","text":"Wɔbɛsoa ntama a etwa Ahyiae Ntamadan mu hɔ, Ahyiae Ntamadan no ankasa ne nea ɛkata ho, abirekyi nhoma nkuruso ne ntama a ɛsɛn Ahyiae Ntamadan no ano no."},{"book":"4 Mose","chapter":"4","verse":"26","text":"Afei, wɔbɛsoa nkataho a ɛkata adiwo hɔ fasu no ho no. Wɔbɛsoa ntama a etwa adiwo hɔ kwan no ano ne afɔremuka ne Ahyiae Ntamadan no ntam no. Wɔbɛsoa afɔremuka no, ntampehama ne nea ɛkeka ho nyinaa. Wɔn na ɛsɛ sɛ wɔhwɛ twe eyinom nyinaa."},{"book":"4 Mose","chapter":"4","verse":"27","text":"Aaron anaa ne mmabarima no bi tumi ma Gerson asefo no bi dwuma di."},{"book":"4 Mose","chapter":"4","verse":"28","text":"Eyi ne Gersonfo no adwuma wɔ Ahyiae Ntamadan no mu. Ɛsɛ sɛ wodi Aaron ba Itamar a ɔyɛ ɔsɔfo no nan ase."},{"book":"4 Mose","chapter":"4","verse":"29","text":"“Kan Merari asefo a wɔfra Lewifo abusua mu no."},{"book":"4 Mose","chapter":"4","verse":"30","text":"Kan mmarima a wɔadi mfe aduasa kosi aduonum so a wobetumi ayɛ adwuma wɔ Ahyiae Ntamadan mu hɔ."},{"book":"4 Mose","chapter":"4","verse":"31","text":"Sɛ wɔpagyaw Ahyiae Ntamadan no a, wɔn na ɛsɛ sɛ wɔsoa ne nnyinaso, nnua a esisi mu, ne nsisiso,"},{"book":"4 Mose","chapter":"4","verse":"32","text":"mpuran a wɔde yɛɛ adiwo hɔ afasu no ne ne nsisiso, nnyinaso, ntampehama ne biribiara a wɔde di ho dwuma. Fa dwumadi ahorow no hyɛ nnipa a wobɛbobɔ wɔn din no nsa."},{"book":"4 Mose","chapter":"4","verse":"33","text":"Merari asefo no, Aaron babarima Itamar na ɔbɛhwɛ wɔn so.”"},{"book":"4 Mose","chapter":"4","verse":"34","text":"Enti Mose ne Aaron ne mpanyimfo no bi kɔkan Kohatfo"},{"book":"4 Mose","chapter":"4","verse":"35","text":"a mmarima a wɔadi mfe aduasa kosi aduonum nyinaa a wobetumi ayɛ Ahyiae Ntamadan mu adwuma ka ho,"},{"book":"4 Mose","chapter":"4","verse":"36","text":"na wohuu sɛ wɔn nyinaa dodow yɛ mpem abien ne ahanson aduonum."},{"book":"4 Mose","chapter":"4","verse":"37","text":"Eyinom ne Kohat asefo dodow a na wɔsom wɔ Ahyiae Ntamadan no mu Wɔyɛɛ eyinom nyinaa de dii Awurade ahyɛde a ɔmaa Mose no so."},{"book":"4 Mose","chapter":"4","verse":"38","text":"Wɔkan Gersonfo no mmusua ne wɔn mmusuakuw."},{"book":"4 Mose","chapter":"4","verse":"39","text":"Wɔkan mmarima a wɔadi mfe aduasa kosi aduonum a wobetumi ayɛ adwuma wɔ Ahyiae Ntamadan no mu."},{"book":"4 Mose","chapter":"4","verse":"40","text":"Wɔn nyinaa dodow yɛɛ mpem abien ahansia ne aduasa."},{"book":"4 Mose","chapter":"4","verse":"41","text":"Enti na Gersonfo a wɔfata sɛ wɔsom wɔ Ahyiae Ntamadan no mu no nyinaa dodow ne no. Mose ne Aaron na wɔkan wɔn sɛnea Awurade hyɛɛ wɔn no."},{"book":"4 Mose","chapter":"4","verse":"42","text":"Merarifo no nso, wɔkan wɔn mmusua ne wɔn mmusuakuw."},{"book":"4 Mose","chapter":"4","verse":"43","text":"Wɔkan wɔn mmarima a wɔadi mfe aduasa kosi aduonum a wɔfata sɛ wɔyɛ adwuma wɔ Ahyiae Ntamadan no mu."},{"book":"4 Mose","chapter":"4","verse":"44","text":"Wɔn nyinaa dodow yɛɛ mpem abiɛsa ne ahannu."},{"book":"4 Mose","chapter":"4","verse":"45","text":"Enti Merarifo a wɔfata sɛ wɔsom wɔ Ahyiae Ntamadan no mu no nyinaa dodow ne no. Mose ne Aaron na wɔkan wɔn sɛnea Awurade hyɛɛ Mose no."},{"book":"4 Mose","chapter":"4","verse":"46","text":"Enti Mose ne Aaron ne Israel mpanyimfo nam Lewifo no mmusua ne wɔn afi so kan wɔn nyinaa."},{"book":"4 Mose","chapter":"4","verse":"47","text":"Mmarima a na wɔadi fi mfe aduasa kosi mfe aduonum no nyinaa a na wɔfata sɛ wɔyɛ adwuma wɔ Ahyiae Ntamadan no mu hɔ no ne wɔn a wɔbɛsoa akɔ no"},{"book":"4 Mose","chapter":"4","verse":"48","text":"dodow yɛ mpem ahanwɔtwe ahannum ne aduɔwɔtwe."},{"book":"4 Mose","chapter":"4","verse":"49","text":"Awurade hyɛ a ɔhyɛɛ Mose no nti na wɔnam so kan nnipa no."}]}