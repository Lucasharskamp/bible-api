{"data":[{"book":"Yeremia","chapter":"1","verse":"1","text":"Maneno ya Yeremia mwana wa Hilkia, mmoja wa makuhani katika mji wa Anathothi, katika nchi ya Benyamini."},{"book":"Yeremia","chapter":"1","verse":"2","text":"Neno la Bwana lilimjia katika mwaka wa kumi na tatu wa utawala wa Yosia mwana wa Amoni mfalme wa Yuda,"},{"book":"Yeremia","chapter":"1","verse":"3","text":"na pia wakati wa utawala wa Yehoyakimu mwana wa Yosia mfalme wa Yuda, mpaka mwezi wa tano wa mwaka wa kumi na moja wa utawala wa Sedekia mwana wa Yosia mfalme wa Yuda, wakati watu wa Yerusalemu walipopelekwa uhamishoni."},{"book":"Yeremia","chapter":"1","verse":"4","text":"Neno la Bwana lilinijia, kusema,"},{"book":"Yeremia","chapter":"1","verse":"5","text":"“Kabla sijakuumba ndani ya tumbo la mama yako, nilikujua;"},{"book":"Yeremia","chapter":"1","verse":"6","text":"Nami nikasema, “Aa, Bwana Mwenyezi, sijui kusema, kwani mimi ni mtoto mdogo tu.”"},{"book":"Yeremia","chapter":"1","verse":"7","text":"Lakini Bwana akaniambia, “Usiseme, ‘Mimi ni mtoto mdogo tu.’ Utaenda popote nitakapokutuma na kunena lolote nitakalokuagiza."},{"book":"Yeremia","chapter":"1","verse":"8","text":"Usiwaogope, kwa maana niko pamoja nawe nikuokoe,” asema Bwana."},{"book":"Yeremia","chapter":"1","verse":"9","text":"Kisha Bwana akaunyoosha mkono wake na kugusa kinywa changu, akaniambia, “Sasa nimeyaweka maneno yangu kinywani mwako."},{"book":"Yeremia","chapter":"1","verse":"10","text":"Tazama, leo nimekuweka juu ya mataifa na falme ili kungʼoa na kubomoa, kuharibu na kuangamiza, kujenga na kupanda.”"},{"book":"Yeremia","chapter":"1","verse":"11","text":"Neno la Bwana likanijia kusema, “Je, Yeremia unaona nini?”"},{"book":"Yeremia","chapter":"1","verse":"12","text":"Bwana akaniambia, “Umeona vyema kwa maana ninaliangalia neno langu ili kuona kwamba limetimizwa.”"},{"book":"Yeremia","chapter":"1","verse":"13","text":"Neno la Bwana likanijia tena, “Unaona nini?”"},{"book":"Yeremia","chapter":"1","verse":"14","text":"Bwana akaniambia, “Kutoka kaskazini maafa yatamwagwa kwa wote waishio katika nchi."},{"book":"Yeremia","chapter":"1","verse":"15","text":"Nitawaita watu wote wa falme za kaskazini,” asema Bwana."},{"book":"Yeremia","chapter":"1","verse":"16","text":"Nitatoa hukumu zangu kwa watu wangu"},{"book":"Yeremia","chapter":"1","verse":"17","text":"“Jiandae! Simama useme chochote nitakachokuamuru. Usiwaogope, la sivyo nitakufanya uwaogope wao."},{"book":"Yeremia","chapter":"1","verse":"18","text":"Leo nimekufanya mji wenye ngome, nguzo ya chuma, na ukuta wa shaba ili kusimama dhidi ya nchi yote: dhidi ya wafalme wa Yuda, maafisa wake, makuhani wake na watu wa nchi hiyo."},{"book":"Yeremia","chapter":"1","verse":"19","text":"Watapigana nawe lakini hawatakushinda, kwa kuwa niko pamoja nawe, nami nitakuokoa,” asema Bwana."}]}