{"data":[{"book":"1 Piotra","chapter":"5","verse":"1","text":"Pragnę teraz skierować kilka słów do starszych kościoła, sam bowiem również jestem starszym. Co więcej, na własne oczy widziałem cierpienia Chrystusa i—podobnie jak wy—czekam na objawienie się Jego chwały."},{"book":"1 Piotra","chapter":"5","verse":"2","text":"Zachęcam was do tego, abyście dobrze troszczyli się o Boże stado. Czyńcie to nie dlatego, że otrzymaliście taki nakaz, ale ze szczerego serca—oddając w ten sposób chwałę Bogu. Bądźcie pełni entuzjazmu i niech wasza służba nie będzie dla was tylko sposobem zarabiania na życie!"},{"book":"1 Piotra","chapter":"5","verse":"3","text":"Nie nadużywajcie waszej władzy nad ludźmi, ale dawajcie im raczej dobry przykład."},{"book":"1 Piotra","chapter":"5","verse":"4","text":"Gdy zaś przybędzie najwyższy Pasterz, otrzymacie od niego wieniec wiecznej chwały."},{"book":"1 Piotra","chapter":"5","verse":"5","text":"Wy, młodsi mężczyźni, uznawajcie przywództwo starszych. Wszyscy zaś okazujcie pokorę wobec innych. Pismo mówi bowiem:"},{"book":"1 Piotra","chapter":"5","verse":"6","text":"Uniżcie się więc przed potężnym obliczem Boga, a gdy nadejdzie na to czas, zostaniecie przez Niego wywyższeni."},{"book":"1 Piotra","chapter":"5","verse":"7","text":"Powierzcie Mu wszystkie wasze problemy, bo On troszczy się o was."},{"book":"1 Piotra","chapter":"5","verse":"8","text":"Bądźcie trzeźwi i uważajcie na siebie! Wasz przeciwnik, diabeł, krąży wokół was jak ryczący lew, szukający ofiary."},{"book":"1 Piotra","chapter":"5","verse":"9","text":"Stawcie mu opór dzięki mocy waszej wiary. Pamiętajcie też, że podobne cierpienia spotykają wierzących na całym świecie."},{"book":"1 Piotra","chapter":"5","verse":"10","text":"Po krótkiej próbie, Bóg przygotuje was do dalszej walki, umocni was, doda wam sił i postawi was na pewnym gruncie. On bowiem obdarzył was łaską i wieczną chwałą Chrystusa."},{"book":"1 Piotra","chapter":"5","verse":"11","text":"Do Niego należy również wieczna władza nad wszystkim. Amen!"},{"book":"1 Piotra","chapter":"5","verse":"12","text":"Pisząc ten krótki list, korzystałem z pomocy Sylwana, którego uważam za przyjaciela. Mam nadzieję, że moje słowa przypomniały wam o prawdziwej Bożej łasce i zachęciły was do trzymania się jej."},{"book":"1 Piotra","chapter":"5","verse":"13","text":"Pozdrawia was kościół w Babilonie, który razem z wami został wybrany przez Boga. Pozdrawia was również Marek, który dzięki naszej wspólnej wierze jest mi jak rodzony syn."},{"book":"1 Piotra","chapter":"5","verse":"14","text":"Przekażcie te pozdrowienia innym wierzącym!"}]}