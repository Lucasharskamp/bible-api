{"data":[{"book":"2 Bakonzi","chapter":"17","verse":"1","text":"Tango Akazi, mokonzi ya Yuda, akokisaki mibu zomi na mibale na bokonzi, Oze, mwana mobali ya Ela, akomaki mokonzi ya Isalaele na Samari. Akonzaki mibu libwa."},{"book":"2 Bakonzi","chapter":"17","verse":"2","text":"Oze asalaki makambo mabe na miso ya Yawe, kasi ndenge moko te na bakonzi ya Isalaele, oyo bazalaki liboso na ye."},{"book":"2 Bakonzi","chapter":"17","verse":"3","text":"Salimanasari, mokonzi ya Asiri, ayaki kobundisa Oze. Mpe Oze akomaki mowumbu mpe akomaki kofuta mpako epai ya Salimanasari."},{"book":"2 Bakonzi","chapter":"17","verse":"4","text":"Kasi mokonzi ya Asiri asosolaki ete Oze asaleli ye likita, pamba te Oze atindaki bantoma epai ya So, mokonzi ya Ejipito, mpe atikaki kofuta mpako epai ya mokonzi ya Asiri ndenge azalaki kosala mobu na mobu. Boye Salimanasari akangaki Oze mpe atiaki ye na boloko."},{"book":"2 Bakonzi","chapter":"17","verse":"5","text":"Mokonzi ya Asiri akotaki na makasi na mokili mobimba, abundisaki Samari mpe azingelaki yango mibu misato."},{"book":"2 Bakonzi","chapter":"17","verse":"6","text":"Tango Oze akokisaki mibu libwa na bokonzi, mokonzi ya Asiri abotolaki Samari mpe amemaki bana ya Isalaele na bowumbu na Asiri. Atiaki bango na Ala mpe na bapembeni ya ebale ya Abori, na etuka ya Gozani mpe na bingumba ya Medi."},{"book":"2 Bakonzi","chapter":"17","verse":"7","text":"Makambo oyo esalemaki mpo ete bato ya Isalaele basalaki masumu liboso ya Yawe, Nzambe na bango, oyo abimisaki bango wuta na bokonzi ya Faraon, mokonzi ya Ejipito ; bagumbamelaki banzambe mosusu."},{"book":"2 Bakonzi","chapter":"17","verse":"8","text":"Balandaki bizaleli ya bikolo oyo Yawe abenganaki liboso na bango mpe makambo oyo bakonzi ya Isalaele bakotisaki."},{"book":"2 Bakonzi","chapter":"17","verse":"9","text":"Bato ya Isalaele basalaki na nkuku makambo ya nkele na miso ya Yawe, Nzambe na bango. Batongaki bisambelo ya likolo ya bangomba kati na bingumba na bango nyonso, kobanda na likolo ya bamir ya lopango kino na bingumba batonga makasi."},{"book":"2 Bakonzi","chapter":"17","verse":"10","text":"Batelemisaki mabanga ya bule mpe makonzi ya nzambe mwasi Ashera na likolo ya bangomba nyonso mpe na se ya banzete nyonso ya mibesu."},{"book":"2 Bakonzi","chapter":"17","verse":"11","text":"Batumbaki ansa na bisambelo nyonso ya likolo ya bangomba, ndenge bikolo oyo Yawe abenganaki liboso na bango ezalaki kosala. Basalaki makambo mabe oyo etumbolaki kanda ya Yawe."},{"book":"2 Bakonzi","chapter":"17","verse":"12","text":"Bagumbamelaki banzambe ya bikeko oyo na tina na yango Yawe alobaki : « Bokosala bongo te. »"},{"book":"2 Bakonzi","chapter":"17","verse":"13","text":"Yawe akebisaki Isalaele mpe Yuda na nzela ya basali na Ye nyonso, basakoli mpe bamoni makambo, na maloba oyo : « Botika banzela na bino ya mabe, bobatela mibeko mpe bikateli na Ngai kolanda mibeko nyonso oyo napesaki bino mpe bakoko na bino na nzela ya basali na Ngai, basakoli. »"},{"book":"2 Bakonzi","chapter":"17","verse":"14","text":"Kasi bayokaki te ; batiaki moto makasi lokola bakoko na bango, oyo baboyaki kondimela Yawe, Nzambe na bango."},{"book":"2 Bakonzi","chapter":"17","verse":"15","text":"Babwakaki bikateli na Ye, boyokani oyo asalaki elongo na bakoko na bango mpe makebisi oyo apesaki bango. Balandaki bikolo oyo ezalaki zingazinga na bango. Yawe apesaki bango mitindo ete basala te lokola bango, kasi bango basalaki kaka makambo oyo Yawe apekisaki bango kosala."},{"book":"2 Bakonzi","chapter":"17","verse":"16","text":"Batikaki mitindo nyonso ya Yawe, Nzambe na bango, mpe bamisalelaki banzambe ya bikeko ya bana ngombe mibale basala na bibende oyo banyangwisa na moto, mpe likonzi ya nzambe mwasi Ashera. Bango nyonso bagumbamelaki mampinga nyonso ya likolo, mpe basambelaki nzambe Bala."},{"book":"2 Bakonzi","chapter":"17","verse":"17","text":"Batumbaki na moto lokola mbeka bana na bango ya mibali mpe bana na bango ya basi. Basalelaki soloka mpe kindoki, mpe bamikabaki mpo na kosala makambo mabe na miso ya Yawe. Boye batumbolaki kanda ya Yawe."},{"book":"2 Bakonzi","chapter":"17","verse":"18","text":"Yawe asilikelaki makasi bana ya Isalaele mpe abenganaki bango mosika na Ye. Kaka libota ya Yuda nde batikalaki."},{"book":"2 Bakonzi","chapter":"17","verse":"19","text":"Nzokande, libota yango mpe ya Yuda babatelaki te mitindo ya Yawe, Nzambe na bango, balandaki bizaleli oyo Isalaele akotisaki."},{"book":"2 Bakonzi","chapter":"17","verse":"20","text":"Boye, Yawe abwakaki bana nyonso ya Isalaele, ayokisaki bango pasi, akabaki bango na maboko ya bato ya mobulu, mpe abenganaki bango mosika na Ye."},{"book":"2 Bakonzi","chapter":"17","verse":"21","text":"Tango Yawe alongolaki Isalaele na se ya bokonzi ya Davidi, bana ya Isalaele bakomisaki Jeroboami, mwana mobali ya Nebati, mokonzi na bango. Jeroboami atindikaki Isalaele ete balanda Yawe te, mpe amemisaki bango lisumu ya monene."},{"book":"2 Bakonzi","chapter":"17","verse":"22","text":"Bato ya Isalaele bakangamaki na masumu nyonso ya Jeroboami mpe batikaki yango te"},{"book":"2 Bakonzi","chapter":"17","verse":"23","text":"kino tango Yawe abenganaki bango mosika na Ye, ndenge ayebisaki bango na nzela ya basali na Ye nyonso, basakoli. Boye, bamemaki bana ya Isalaele na bowumbu, mosika ya mokili na bango, na Asiri kino lelo."},{"book":"2 Bakonzi","chapter":"17","verse":"24","text":"Mokonzi ya Asiri amemaki bato wuta na bingumba ya Babiloni, ya Kuti, ya Ava, ya Amati mpe ya Sefarivayimi ; mpe atiaki bango na Samari, na esika ya bana ya Isalaele. Bato yango bazwaki Samari mpe bavandaki kati na bingumba na yango."},{"book":"2 Bakonzi","chapter":"17","verse":"25","text":"Liboso, tango bazalaki kovanda kuna, bato yango bazalaki kogumbamela Yawe te. Boye Yawe atindaki nkosi kati na bango, mpe ebomaki ndambo ya bato kati na bango."},{"book":"2 Bakonzi","chapter":"17","verse":"26","text":"Bayebisaki mokonzi ya Asiri :"},{"book":"2 Bakonzi","chapter":"17","verse":"27","text":"Boye mokonzi ya Asiri apesaki mitindo oyo :"},{"book":"2 Bakonzi","chapter":"17","verse":"28","text":"Boye moko kati na Banganga-Nzambe oyo bamemaki na bowumbu wuta na Samari ayaki kovanda na Beteli mpe alakisaki bango kogumbamela Yawe."},{"book":"2 Bakonzi","chapter":"17","verse":"29","text":"Kasi ekolo na ekolo esalaki banzambe na yango kati na bingumba nyonso oyo bazalaki kovanda, mpe batiaki banzambe yango kati na bisika ya bule ya bisambelo ya likolo ya bangomba oyo bato ya Samari batongaki."},{"book":"2 Bakonzi","chapter":"17","verse":"30","text":"Bato oyo bawutaki na Babiloni basalaki ekeko ya nzambe Sukoti-Benoti ; ba-oyo bawutaki na Kuti basalaki ekeko ya nzambe Nerigali ; ba-oyo bawutaki na Amati basalaki ekeko ya nzambe Ashima ;"},{"book":"2 Bakonzi","chapter":"17","verse":"31","text":"ba-oyo bawutaki na Ava basalaki bikeko ya nzambe Nibikazi mpe nzambe Taritaki ; ba-oyo bawutaki na Sefarivayimi bazalaki kokoba kotumba bana na bango na moto lokola mbeka epai ya Adrameleki mpe Anameleki, banzambe ya bato ya Sefarivayimi."},{"book":"2 Bakonzi","chapter":"17","verse":"32","text":"Bato ya bikolo yango bazalaki na bango kotosa Yawe, kasi baponaki lisusu kati na bango bato mpo na kosala mosala ya bonganga-nzambe kati na bisika ya bule ya bisambelo ya likolo ya bangomba."},{"book":"2 Bakonzi","chapter":"17","verse":"33","text":"Atako bazalaki kotosa Yawe, kasi bazalaki mpe kosalela banzambe na bango kolanda bizaleli ya bikolo epai wapi bawutaki."},{"book":"2 Bakonzi","chapter":"17","verse":"34","text":"Kino lelo, bakangami kaka na bizaleli na bango ya kala ; bagumbamelaka penza Yawe te mpe batosaka te bikateli mpe malako, mibeko mpe mitindo oyo Yawe apesaki epai ya bakitani ya Jakobi oyo apesaki kombo « Isalaele. »"},{"book":"2 Bakonzi","chapter":"17","verse":"35","text":"Tango Yawe asalaki boyokani elongo na bana ya Isalaele, alobaki na bango : « Bokogumbamela banzambe mosusu te, bokofukamela yango te, bokosalela yango te mpe bokobonzela yango bambeka te ;"},{"book":"2 Bakonzi","chapter":"17","verse":"36","text":"kaka Yawe oyo abimisaki bino wuta na Ejipito, na nguya mpe na loboko esembolama, nde bosengeli kogumbamela. Liboso na Ye kaka nde bosengeli kogumbama mpe kobonza bambeka."},{"book":"2 Bakonzi","chapter":"17","verse":"37","text":"Bosengeli tango nyonso kozala na bokebi mpo na kobatela bikateli mpe malako, mibeko mpe mitindo oyo Yawe akomaki mpo na bino. Bogumbamela banzambe mosusu te,"},{"book":"2 Bakonzi","chapter":"17","verse":"38","text":"bobosana te boyokani oyo nasalaki elongo na bino, mpe bogumbamela banzambe mosusu te."},{"book":"2 Bakonzi","chapter":"17","verse":"39","text":"Kaka Yawe, Nzambe na bino, nde bosengeli kogumbamela, pamba te Ye nde akangolaki bino na maboko ya banguna na bino nyonso. »"},{"book":"2 Bakonzi","chapter":"17","verse":"40","text":"Kasi bato ya bikolo wana bayokaki te mpe batingamaki kaka na bizaleli na bango ya kala."},{"book":"2 Bakonzi","chapter":"17","verse":"41","text":"Atako bato ya bikolo yango bazalaki kotosa Yawe, kasi bazalaki mpe kosalela banzambe na bango ya bikeko. Kino lelo, bana na bango mpe bakitani na bango bazali kokoba kosala makambo oyo bakoko na bango bazalaki kosala."}]}