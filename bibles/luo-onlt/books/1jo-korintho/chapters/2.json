{"data":[{"book":"1 Jo-Korintho","chapter":"2","verse":"1","text":"Kuom mano jowetena, kane abiro iru to ne ok abiro gi weche mamit kata gi rieko kayalonu matut wach ma lingʼ-lingʼ mar Nyasaye."},{"book":"1 Jo-Korintho","chapter":"2","verse":"2","text":"Nikech nangʼado wach e chunya ni kik angʼe gimoro amora machielo makmana Yesu Kristo kod gur mare."},{"book":"1 Jo-Korintho","chapter":"2","verse":"3","text":"Ne abiro iru gi nyawo kod luoro, kendo ka denda duto tetni."},{"book":"1 Jo-Korintho","chapter":"2","verse":"4","text":"Kane awuoyo kodu kendo ayalonu, to ne ok akonyora gi weche mamit kata mariek maywayo ji, to teko mar Roho ema onyisou ni wach mane ayalonu ne en adier"},{"book":"1 Jo-Korintho","chapter":"2","verse":"5","text":"mondo yieu kik gurre kuom rieko dhano, to ogurre mana kuom teko Nyasaye."},{"book":"1 Jo-Korintho","chapter":"2","verse":"6","text":"Kata kamano, wayalo rieko ni joma otegno, to ok rieko mag tiengʼni, kata mag ruodhi mandalogi, mabiro lal nono."},{"book":"1 Jo-Korintho","chapter":"2","verse":"7","text":"Ooyo, wawuoyo kuom rieko mopondo mar Nyasaye, ma en rieko mosebedo kopandi kendo mane Nyasaye oikonwa nyaka aa chakruok piny mondo wayud duongʼ."},{"book":"1 Jo-Korintho","chapter":"2","verse":"8","text":"Jotend pinyni kata achiel ok nowinjo tiend rieko mwayaloni, nikech ka dine giwinje, to ok dine giguro Ruodh Duongʼ."},{"book":"1 Jo-Korintho","chapter":"2","verse":"9","text":"To en mana kaka ondiki niya,"},{"book":"1 Jo-Korintho","chapter":"2","verse":"10","text":"Wan to Nyasaye oseelonwa tiend wachne mopondo kuom teko mar Roho mare."},{"book":"1 Jo-Korintho","chapter":"2","verse":"11","text":"Koso nitie ngʼato manyalo ngʼeyo pach ngʼat machielo? Donge chuny ngʼato owuon ema ongʼeyo gima ni e iye? Kamano bende e kaka onge ngʼat mongʼeyo pach Nyasaye makmana Roho mar Nyasaye."},{"book":"1 Jo-Korintho","chapter":"2","verse":"12","text":"Roho mwaseyudo ok en roho mar piny, to en Roho moa kuom Nyasaye, mamiyo wangʼeyo mich ma Nyasaye osemiyowa."},{"book":"1 Jo-Korintho","chapter":"2","verse":"13","text":"Mago e weche mwawuoyo kuomgi, ka ok wakonyre gi weche mopuonjwa gi rieko dhano, to wakonyore gi weche ma Roho ema opuonjo, kwalero adiera mag chuny gi weche mag chuny."},{"book":"1 Jo-Korintho","chapter":"2","verse":"14","text":"To ngʼat ringruok ok nyal rwako gik moa kuom Roho mar Nyasaye, nikech onenogi kaka fuwo kendo ok onyal winjo tiendgi, nikech iwinjogi kuom Roho."},{"book":"1 Jo-Korintho","chapter":"2","verse":"15","text":"Ngʼat man-gi Roho nono gik moko duto, to en to onge ngʼama none."},{"book":"1 Jo-Korintho","chapter":"2","verse":"16","text":"“Koso en ngʼa mosengʼeyo pach Jehova Nyasaye"}]}