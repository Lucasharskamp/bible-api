{"data":[{"book":"MATTHEW","chapter":"8","verse":"1","text":"Te saaita Jesus ni au ki laro te mouna raa, e tammaki iloo naa tama ni oo atu vaamuri aana."},{"book":"MATTHEW","chapter":"8","verse":"2","text":"Teenaa hanake iloo te tama e haia te leprosi raa no tuu ki ana turi imua Jesus no mee ake, “TeAriki, ki mee maa koe e hiihai, koe ku haia nau ki taukareka.”"},{"book":"MATTHEW","chapter":"8","verse":"3","text":"Jesus ni haaro atu tana rima no paa iloo iaa ia, teenaa mee ake iloo ki te tanata naa, “Nau e hiihai maa koe ki taukareka. Te maki nei ku seai.” Teenaa te leprosi raa ni mahana i te tama naa i te saaita naa lokoi."},{"book":"MATTHEW","chapter":"8","verse":"4","text":"Teenaa vanaake iloo Jesus ki te tama naa, “Hakannoo mai! Koe see hakaari ki se tama maa koe ni haia a nau no taukareka. Tere tonu ki te maatua te Hare Tapu raa no mee ki mmata ia iaa koe; aa ki kkite te henua maa koe ku taukareka raa, koe ku hakaara ni mee maau ki TeAtua ki hakamaarama too haitino, tautari ki naa taratara Moses ni kauatu.”8.4 Lev 14.1-32"},{"book":"MATTHEW","chapter":"8","verse":"5","text":"Te saaita Jesus ni tae atu ki Capernaum raa, te hakamau tokotasi i naa soldia Rome raa ni hanake kiaa Ia no mee ake,"},{"book":"MATTHEW","chapter":"8","verse":"6","text":"“TeAriki, taku poe raa e moe ka maki i taku hare. A ia see lavaa te meemee aa e moe ka hakallono isu hakallika iloo.”"},{"book":"MATTHEW","chapter":"8","verse":"7","text":"Jesus ki mee ake, “Nau ma ki hanatu no haia te tama naa ki taukareka.”"},{"book":"MATTHEW","chapter":"8","verse":"8","text":"Tevana iaa te hakamau raa ni huri atu no mee ake peelaa ki Jesus, “TeAriki, nau see tau te hakauru te tama peenaa pee ko koe ki loto taku hare. Taratara mai koi aa taku poe raa ku marooroo."},{"book":"MATTHEW","chapter":"8","verse":"9","text":"Nau hoki e mee naa hakamau teelaa e heheuna ai nau, aa nau e mee naa soldia e heheuna i laro aaku. Taku saaita e mee ake ki te soldia raa peelaa, ‘Tere!’, te soldia naa ma ki hano; aa taku saaita e mee ake ki telaa tama peelaa, ‘Tere mai!’, te tama naa ma ki au. Ki mee maa nau e taratara ake ki taku poe raa peelaa, ‘Haia te heuna nei!’, te heuna naa ma ki haia te tama naa.”"},{"book":"MATTHEW","chapter":"8","verse":"10","text":"Jesus ni oho i tana saaita ni lono i naa taratara nei, teenaa huri iloo a Ia ki te kuturana tama e oo ake vaamuri aana naa no mee ake, “Nau e kauatu te taratara nei ki kootou: nau seai iloo taku tama ni kite iloto Israel maa e lotu maaoni i TeAtua pee ko te tama nei!"},{"book":"MATTHEW","chapter":"8","verse":"11","text":"Nau e kauatu te taratara maaoni nei: E tammaki naa tama ma ki oomai i te anake ma te laki no nnoho ki kkai i te kaikai e lasi te Nohorana te Lani.8.11 Lk 13.29"},{"book":"MATTHEW","chapter":"8","verse":"12","text":"Aa naa tama ni tukua ki nohoria laatou te Nohorana raa iaa, naa tama naa ma ki peesia ki te poouri ana, teenaa laatou ma ki ttani ka kakarati naa niho laatou.”8.12 Mt 22.13; 25.30; Lk 13.28"},{"book":"MATTHEW","chapter":"8","verse":"13","text":"Teenaa vanaake iloo Jesus ki te hakamau naa, “Tere ki hare. Too poe naa ma ki taukareka, iaa koe e iloa maa TeAtua ma ki tokonaki ake kiaa ia.”"},{"book":"MATTHEW","chapter":"8","verse":"14","text":"Jesus ni hano ki te hare Peter, teenaa kite iloo ia te hinaona ffine Peter raa e moe i aruna ana moelana raa, ka makallilliri."},{"book":"MATTHEW","chapter":"8","verse":"15","text":"Teenaa kapaatu iloo Jesus no tauhia a Ia te rima te ffine naa no taukareka iloo te ffine naa. Araa masike iloo te ffine naa no kauake naa kaikai naa tama naa ki kkai."},{"book":"MATTHEW","chapter":"8","verse":"16","text":"I te laasuru raa te henua ni too ake naa tama laatou e tauria naa tippua raa ki Jesus, teenaa naa tippua raa ni hanaa Jesus katoo i naa tama naa, aa naa tama e mmaki raa ni haia a Ia no taukalleka."},{"book":"MATTHEW","chapter":"8","verse":"17","text":"Teenaa naa taratara TeAtua ni tarataraina te pure Isaiah nei ni ttino maaoni:"},{"book":"MATTHEW","chapter":"8","verse":"18","text":"Te saaita Jesus ni kite i te tammaki ttama e muimui ake kiaa Ia raa, a Ia ki mee ake ki ana disaipol, “Taatou ki tere ki telaa vasi te namo nei.”"},{"book":"MATTHEW","chapter":"8","verse":"19","text":"Teenaa hanake iloo te tisa tokotasi naa Loo raa no vanaake ki Jesus, “Te tisa nei, nau ma ki tautari atu i oo kina katoo e hano.”"},{"book":"MATTHEW","chapter":"8","verse":"20","text":"Teenaa vanaake iloo Jesus ki te tama naa, “Naa poi vao raa e mee naa rua laatou e moemmoe, aa naa manu lellere raa e mee naa ohana laatou; te Tama te Henua raa iaa see hai kina ki hakatipe no hakamarooroo.”"},{"book":"MATTHEW","chapter":"8","verse":"21","text":"Teenaa ki mee ake tana disaipol tokotasi kiaa Ia, “TeAriki. Ttari mai ki hano nau no tanu taku tamana raa imua.”"},{"book":"MATTHEW","chapter":"8","verse":"22","text":"Teenaa ki mee ake Jesus, “Tautari mai kiaa nau. Tiiake naa tama ku oti te mmate raa ki tanu naa tama laatou e mmate.”"},{"book":"MATTHEW","chapter":"8","verse":"23","text":"Jesus ni kake ki loto te poti raa no tere iloo laatou ma ana disaipol."},{"book":"MATTHEW","chapter":"8","verse":"24","text":"Naa tama naa ni hakatekia i te lani e lasi raa ku llau ake, teenaa te poti laatou naa ni kaakea naa peau raa no taupiri laatou ki apuru; i te saaita naa raa Jesus e moe mannuu."},{"book":"MATTHEW","chapter":"8","verse":"25","text":"Ana disaipol naa ni ffuri atu no ffano iaa Ia ka mee ake peelaa, “TeAriki, mmata ki hakassao taatou! Taatou ka mallemo!”"},{"book":"MATTHEW","chapter":"8","verse":"26","text":"Teenaa ki huri atu Jesus no mee ake ki laatou, “Ai kootou e mattaku ai? Kootou ku hakattina nataa peehea?” Teenaa masike iloo Jesus no varo ake ki te matani ma naa peau raa ki ttuku. Teenaa marino kkii iloo te moana."},{"book":"MATTHEW","chapter":"8","verse":"27","text":"Naa tama naa ni massaro iloo iaa Ia. Laatou ni ffuri no taratara soko laatou peelaa, “Teenei se tama peehea, maa te matani ma naa peau raa ki tuku atu ki ana vana?”"},{"book":"MATTHEW","chapter":"8","verse":"28","text":"Te saaita Jesus ni tae ki Gadara i telaa vasi te namo raa, a Ia ni ttiri i te takarua taanata e oo ake i naa kava i te kina naa. Te takarua naa e tauria naa tippua, aa laaua e haaeo iloo, teenaa te henua ni mattaku te sassare i te ara i te kina naa."},{"book":"MATTHEW","chapter":"8","verse":"29","text":"I te saaita te takarua naa ni kkite i Jesus raa, laaua ni kappisi naa varo laaua no mee ake peelaa ki Jesus, “Tama TeAtua. Se aa koe e hiihai e mee i maaua? Te ssao maaua ki taaia raa seki tae mai are. Ai koe ku au ai no mee pakavaina maaua?”"},{"book":"MATTHEW","chapter":"8","verse":"30","text":"See mmao i te kina naa raa, teelaa ni poi tammaki raa e ttuu ka kkai."},{"book":"MATTHEW","chapter":"8","verse":"31","text":"Teenaa naa tippua raa ni ttani atu ki Jesus, “Ki mee maa maatou e kerekereia a koe, koe ku kaavea maatou ki oo no tau i naa poi e ttuu mai i te kina raa.”"},{"book":"MATTHEW","chapter":"8","verse":"32","text":"Jesus ki mee ake, “Kootou hakattaha i te takarua naa!” Teenaa ffuro iloo naa tippua naa no tau i naa poi. Naa poi naa hakkaatoa ni ffuro no maaoha i te hakattoo ana te mouna raa ki loto te namo no mallemo."},{"book":"MATTHEW","chapter":"8","verse":"33","text":"Naa tama ni roorosi i naa poi raa ni ffuro ki loto te henua laatou naa no taratara i te vana ni mee i naa tama e tauria naa tippua."},{"book":"MATTHEW","chapter":"8","verse":"34","text":"Teenaa massike atu iloo naa tama te henua naa no oo atu ki llave laatou i Jesus; aa te saaita laatou ni ttiri i Jesus raa, laatou ni puratia laatou Jesus ki hakataha i te matakaaina laatou."}]}