{"data":[{"book":"Yoswa","chapter":"4","verse":"1","text":"Anthu onse atatha kuwoloka Yorodani, Yehova anati kwa Yoswa,"},{"book":"Yoswa","chapter":"4","verse":"2","text":"“Sankha amuna khumi ndi awiri, mmodzi pa fuko lililonse."},{"book":"Yoswa","chapter":"4","verse":"3","text":"Tsono uwalamule kuti, ‘Tengani miyala khumi ndi iwiri pakati penipeni pa mtsinje wa Yorodani, pamalo pamene ansembe anayimirirapo. Miyalayo muwoloke nayo ndi kudzayitula pamalo pamene mukagone usiku uno.’ ”"},{"book":"Yoswa","chapter":"4","verse":"4","text":"Choncho Yoswa anayitana amuna khumi ndi awiri amene anawasankha aja kuchokera pakati pa Aisraeli, mmodzi pa fuko lililonse,"},{"book":"Yoswa","chapter":"4","verse":"5","text":"ndipo anawawuza kuti, “Lowani pakati pa mtsinje wa Yorodani, patsogolo pa Bokosi la Yehova Mulungu wanu. Ndipo aliyense wa inu atenge mwala pa phewa lake, monga mwa chiwerengero cha mafuko a Aisraeli,"},{"book":"Yoswa","chapter":"4","verse":"6","text":"kuti ikhale chizindikiro kwa inu. Mʼtsogolo muno ana anu akamadzakufunsani kuti, ‘Kodi miyala iyi ikutanthauza chiyani?’"},{"book":"Yoswa","chapter":"4","verse":"7","text":"Muzidzawawuza kuti, ‘Madzi a Yorodani analeka kuyenda pamene Bokosi la Chipangano la Yehova linkawoloka mtsinjewo. Miyala iyi idzakhala chikumbutso kwa anthu a Israeli kwa muyaya.’ ”"},{"book":"Yoswa","chapter":"4","verse":"8","text":"Aisraeli anachitadi monga Yoswa anawalamulira. Iwo ananyamula miyala khumi ndi iwiri kuchokera pakati pa Yorodani, fuko lililonse la Israeli mwala wake, monga Yehova analamulira Yoswa. Miyalayo anapita nayo ku misasa yawo nakayikhazika kumeneko."},{"book":"Yoswa","chapter":"4","verse":"9","text":"Yoswa anayimika miyala khumi ndi iwiri imene inali pakati pa Yorodani pamalo pamene ansembe onyamula Bokosi la Chipangano anayimapo. Ndipo miyalayo ili pamalo pomwepo mpaka lero lino."},{"book":"Yoswa","chapter":"4","verse":"10","text":"Ansembe onyamula Bokosi lija anayimirirabe pakati pa Yorodani mpaka zonse zimene Yehova analamulira Yoswa kuti awuze anthu zinatha. Zimenezi zinali monga momwe Mose anamufotokozera Yoswa. Tsono anthu anawoloka mtsinjewo mofulumira."},{"book":"Yoswa","chapter":"4","verse":"11","text":"Anthu atatha kuwoloka, ansembe anatsogolera anthuwo atanyamula Bokosi la Yehova."},{"book":"Yoswa","chapter":"4","verse":"12","text":"Anthu a fuko la Rubeni, Gadi ndi theka la fuko la Manase anawoloka patsogolo pa Aisraeli ali ndi zida, monga momwe Mose anawalamulira."},{"book":"Yoswa","chapter":"4","verse":"13","text":"Asilikali pafupifupi 40,000 anawoloka napita kukayima mʼchigwa cha Yeriko kukonzekera nkhondo."},{"book":"Yoswa","chapter":"4","verse":"14","text":"Zimene Yehova anachita tsiku limeneli zinapatsa anthu mtima wolemekeza Yoswa. Ndipo anamulemekeza masiku onse a moyo wake, monga momwe analemekezera Mose."},{"book":"Yoswa","chapter":"4","verse":"15","text":"Kenaka Yehova anati kwa Yoswa,"},{"book":"Yoswa","chapter":"4","verse":"16","text":"“Lamula ansembe onyamula Bokosi la Chipanganowo kuti atuluke mu Yorodani.”"},{"book":"Yoswa","chapter":"4","verse":"17","text":"Choncho Yoswa anawalamuladi ansembe aja kuti atuluke mu Yorodani muja."},{"book":"Yoswa","chapter":"4","verse":"18","text":"Ansembe onyamula Bokosi la Chipangano la Yehova aja atangotuluka mu mtsinje muja nʼkuponda powuma, madzi a mu Yorodani anayambanso kuyenda ngati poyamba mpaka kumasefukira."},{"book":"Yoswa","chapter":"4","verse":"19","text":"Aisraeli anawoloka Yorodani tsiku lakhumi la mwezi woyamba ndipo anakamanga misasa yawo ku Giligala mbali ya kummawa kwa Yeriko."},{"book":"Yoswa","chapter":"4","verse":"20","text":"Ku Giligala, Yoswa anayimikako miyala khumi ndi iwiri imene anayitenga mu Yorodani ija."},{"book":"Yoswa","chapter":"4","verse":"21","text":"Ndipo iye anati kwa Aisraeli, “Mʼtsogolo muno pamene adzukulu anu adzafunsa makolo awo kuti, ‘Kodi miyala iyi ikutanthauza chiyani?’"},{"book":"Yoswa","chapter":"4","verse":"22","text":"Muzidzawawuza kuti, ‘Aisraeli anawoloka Yorodani pansi pali powuma.’"},{"book":"Yoswa","chapter":"4","verse":"23","text":"Pakuti Yehova Mulungu wanu ndiye anawumitsa Yorodani pamaso panu mpaka inu mutawoloka. Yehova Mulungu wanu anaphwetsa madzi a Yorodani monga mmene anachitira ndi Nyanja Yofiira mpaka ife tinawoloka powuma."},{"book":"Yoswa","chapter":"4","verse":"24","text":"Iye anachita zimenezi kuti anthu onse pa dziko lapansi adziwe kuti dzanja la Yehova ndi lamphamvu, ndi kuti inu muziopa Yehova Mulungu wanu masiku onse.”"}]}