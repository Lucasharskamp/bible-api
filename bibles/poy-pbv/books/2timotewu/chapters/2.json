{"data":[{"book":"2 Timotewu","chapter":"2","verse":"1","text":"Su gwenga mwana gwangu gugangamali muuheri wa Mlungu watupanananwa kwa njira ya kuwera pamuhera na Kristu Yesu."},{"book":"2 Timotewu","chapter":"2","verse":"2","text":"Gutoli mafundu galii gagupikaniriti panugabwera kulongolu kwa wakapitawu wavuwa, guwapanani wantu wawajimirika, walii yawavimana ntambu ya kuwafunda wamonga."},{"book":"2 Timotewu","chapter":"2","verse":"3","text":"Gugangamali muntabiku gambira shonta mjimirika gwa Kristu Yesu."},{"book":"2 Timotewu","chapter":"2","verse":"4","text":"Shonta pakawera mung'ondu kaliyingiziyi ndiri muvitwatira vya mashaka goseri, katendi vitwatira vya ng'ondu su kamfiriziyi mkulu gwa mashonta."},{"book":"2 Timotewu","chapter":"2","verse":"5","text":"Viraa vilii muntu yoseri yakatuga mbiru kaweza ndiri kukanka na kupananwa lifupu lya kukanka handa pakajimira ndiri malagaliru ga madingu."},{"book":"2 Timotewu","chapter":"2","verse":"6","text":"Yakalima mweni katenditi lihengu likamala kafiruwa kaweri gwa kwanja kwanka mabenu."},{"book":"2 Timotewu","chapter":"2","verse":"7","text":"Guliholi aga gantakula, toziya Mtuwa hakakupanani makakala gakuvimana kila shintu."},{"book":"2 Timotewu","chapter":"2","verse":"8","text":"Gumholi Yesu Kristu yakazyukusiyitwi, yakaweriti gwa lukolu lwa Dawudi, ntambu yashilonga Shisoweru Shiwagira yanushibwera,"},{"book":"2 Timotewu","chapter":"2","verse":"9","text":"hangu ntabika na ntawalilwa minyololu gambira mtenda makondola. Kumbiti Shisoweru sha Mlungu shitawika ndiri minyololu."},{"book":"2 Timotewu","chapter":"2","verse":"10","text":"Hangu nankuhepelera muvitwatira vyoseri toziya ya wantu wawasagulitwi na Mlungu, su womberi viraa wanki ulopoziya wawupananwa kwa njira Kristu Yesu weni kajega ukwisa wa mashaka goseri."},{"book":"2 Timotewu","chapter":"2","verse":"11","text":"Utakula awu wanakaka,"},{"book":"2 Timotewu","chapter":"2","verse":"12","text":"Patwendeleya kuhepelera,"},{"book":"2 Timotewu","chapter":"2","verse":"13","text":"Handa patusinda kuwera wajimirika,"},{"book":"2 Timotewu","chapter":"2","verse":"14","text":"Su guwaholiziyi wantu waku vitwatira avi na kuwaberiziya kulongolu kwa Mlungu waleki ndewu ya visoweru. Ukakatala awu utanga ndiri, su ujega uhalibisiya mkulu kwa walii yawapikanira."},{"book":"2 Timotewu","chapter":"2","verse":"15","text":"Gugangamali kulilanguziya kuwera mjimirika palongolu pa Mlungu gambira mtenda lihengu mweni yakawona ndiri soni toziya ya lihengu lyakuwi mweni yakafunda weri shisoweru sha nakaka."},{"book":"2 Timotewu","chapter":"2","verse":"16","text":"Gulikali kutali na visoweru vyavimfiriziya ndiri Mlungu na vya shizyigizyigi, toziya geni gongera kuwatenda wantu waweri kutali na Mlungu."},{"book":"2 Timotewu","chapter":"2","verse":"17","text":"Mafundu ga ntambu ayi ndo handa lilonda lyalikula kanongola na kuliya nshimba. Pakati pawu yawafunditi aga ndo Himenayu na Filetu."},{"book":"2 Timotewu","chapter":"2","verse":"18","text":"Womberi wapotoka nentu na unakaka, wayihalibisiya njimiru ya wantu wamonga mushashatiku pawalonga handa uzyukisiya watuhepelera utendeka kala."},{"book":"2 Timotewu","chapter":"2","verse":"19","text":"Kumbiti unakaka wa Mlungu uweriti ungagamala gambira libuwi lya lyanjiru, visoweru avi vilembwa panani pakuwi. “Mtuwa kawamana walii yawaweriti wakuwi,” Na “Kila muntu yakalishema handa yomberi ndo gwa Mtuwa na kaleki ukondola.”"},{"book":"2 Timotewu","chapter":"2","verse":"20","text":"Mngati munumba nkulu, mwana mabakuli na vyombu vya kila ntambu, vyamonga vya vinyawitwi kwa mabuhi ga mpiya na zaabu vya kutendera mahengu ga gweka, vyamonga vyombu vya mitera na vyombu vya ukaka vyakutendera mahengu ga mashaka goseri."},{"book":"2 Timotewu","chapter":"2","verse":"21","text":"Su handa muntu pakalipunga kwa kulitula kutali na vitwatira vya ukondola woseri, hakaweri handa shitenderu sha kutendera lihengu lya gweka toziya kusyagulwa na kamfiriziya Mtuwa gwakuwi na kawera kala kwa kila lihengu liherepa."},{"book":"2 Timotewu","chapter":"2","verse":"22","text":"Gukali kutali na lumatamata lya untemba, gufati yagamfiriziya Mlungu na njimiru na mafiliru na ponga pamuhera na wantu woseri yawamluwa Mtuwa kwa moyu gwaguherepa."},{"book":"2 Timotewu","chapter":"2","verse":"23","text":"Gulikali kutali na makakatala ga uzigizigi na ungali mahala, guvimana handa aga gajega ndewu."},{"book":"2 Timotewu","chapter":"2","verse":"24","text":"Su ntumintumi gwa Mtuwa nakalirewa. Kafiruwa kaweri mnanaga kwa wantu woseri, na Mfunda kaherepa na mhepelera."},{"book":"2 Timotewu","chapter":"2","verse":"25","text":"Mweni ndo mnanaga pakawaberiziya wasingani wakuwi, toziya Mlungu mekawapanani lupenyu lya kuleka vidoda vyawu, na kuumana unakaka,"},{"book":"2 Timotewu","chapter":"2","verse":"26","text":"kwa njira ayi kaweza kuvimana kulipota mumgomuziwu gwa mkondola gwakawagomuziyiti na kutenda wagajimiri mafiliru gakuwi."}]}