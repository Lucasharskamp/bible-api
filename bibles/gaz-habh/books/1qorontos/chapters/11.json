{"data":[{"book":"1 Qorontos","chapter":"11","verse":"1","text":"Akkuma ani Kiristoosin fakkaadhu, isinis na fakkaadhaa."},{"book":"1 Qorontos","chapter":"11","verse":"2","text":"Ani sababii isin waan hundaan na yaadattanii fi waan duudhaa ani dabarsee isinitti kennes jabeessitanii qabattaniif isinin galateeffadha."},{"book":"1 Qorontos","chapter":"11","verse":"3","text":"Ani akka mataan dhiira hundumaa Kiristoos taʼe, akka mataan dubartii dhiira taʼe, akka mataan Kiristoos immoo Waaqa taʼe akka beektan nan barbaada."},{"book":"1 Qorontos","chapter":"11","verse":"4","text":"Dhiirri mataa isaa haguuggatee kadhatu yookaan raajii dubbatu hundinuu mataa ofii isaa salphisa."},{"book":"1 Qorontos","chapter":"11","verse":"5","text":"Dubartiin utuu mataa ishee hin haguuggatin kadhattu yookaan raajii dubbattu kam iyyuu mataa ofii ishee salphifti; kun akka waan mataan ishee haaddameetti hedamaatii."},{"book":"1 Qorontos","chapter":"11","verse":"6","text":"Dubartiin tokko yoo mataa ishee haguuggachuu baatte rifeensa mataa ishee murachuu qabdi; dubartiin rifeensa mataa ishee murachuun yookaan haaddachuun yoo qaanii itti taʼe immoo mataa ishee haguuggachuu qabdi."},{"book":"1 Qorontos","chapter":"11","verse":"7","text":"Dhiirri fakkaattii fi ulfina Waaqaa waan taʼeef mataa isaa haguuggachuu hin qabu; dubartiin garuu ulfina dhiiraa ti."},{"book":"1 Qorontos","chapter":"11","verse":"8","text":"Dubartiitu dhiira irraa argame malee dhiirri dubartii irraa hin argamneetii;"},{"book":"1 Qorontos","chapter":"11","verse":"9","text":"dubartiitu dhiiraaf uumame malee dhiirri dubartiif hin uumamne."},{"book":"1 Qorontos","chapter":"11","verse":"10","text":"Kanaafuu dubartiin sababii ergamoota Waaqaatiif mallattoo taayitaa mataa ishee irraa qabaachuu qabdi."},{"book":"1 Qorontos","chapter":"11","verse":"11","text":"Taʼus Gooftaa biratti dubartiin dhiira malee yookaan dhiirri dubartii malee hin taʼu."},{"book":"1 Qorontos","chapter":"11","verse":"12","text":"Akkuma dubartiin dhiira irraa argamte akkasuma immoo dhiirri dubartii irraa dhalataatii; wanni hundi garuu Waaqa biraa argama."},{"book":"1 Qorontos","chapter":"11","verse":"13","text":"Mee isinuu murteessaa; dubartiin utuu mataa ishee hin haguuggatin Waaqa kadhachuun sirriidhaa?"},{"book":"1 Qorontos","chapter":"11","verse":"14","text":"Akka dhiirri rifeensa mataa dheereffachuun isaaf salphina taʼe uumamni iyyuu isin hin barsiisuu?"},{"book":"1 Qorontos","chapter":"11","verse":"15","text":"Dubartiin garuu yoo rifeensa dheeraa qabaatte, inni isheef ulfina mitii? Rifeensi dheeraan akka haguuggiitti isheef kennameeraatii."},{"book":"1 Qorontos","chapter":"11","verse":"16","text":"Garuu yoo abbaan fedhe iyyuu waaʼee kanaa mormuu barbaade, nu yookaan waldaaleen kiristaanaa Waaqaa duudhaa akkasii hin qabnu."},{"book":"1 Qorontos","chapter":"11","verse":"17","text":"Walitti qabamuun keessan waan waa balleessu malee waa tolchu hin taʼiniif ani ajaja kana keessatti isin hin jaju."},{"book":"1 Qorontos","chapter":"11","verse":"18","text":"Waan hunda dura, yommuu isin akka waldaatti walitti qabamtanitti akka gargar baʼuun gidduu keessan jiru nan dhagaʼa; kanas karaa tokkoon ani nan amana."},{"book":"1 Qorontos","chapter":"11","verse":"19","text":"Warra isin keessaa Waaqa biratti fudhatama qaban ifatti baasuuf, garaa garummaan isin gidduu jiraachuu qaba."},{"book":"1 Qorontos","chapter":"11","verse":"20","text":"Yommuu walitti qabamtanitti wanti isin nyaattan Irbaata Gooftaa miti;"},{"book":"1 Qorontos","chapter":"11","verse":"21","text":"yeroo nyaataatti namni hundinuu irbaata ofii isaa nyaata. Inni tokko ni beelaʼa; kaan immoo ni machaaʼa."},{"book":"1 Qorontos","chapter":"11","verse":"22","text":"Isin mana itti nyaattanii fi itti dhugdan hin qabdan moo? Yookaan waldaa Kiristaanaa Waaqaa tuffattanii warra homaa hin qabne qaanessitu? Ani maalan isiniin jedha? Isin jajuu ree? Ani kanaan isin hin jaju!"},{"book":"1 Qorontos","chapter":"11","verse":"23","text":"Ani waanan dabarsee isinitti kenne kana Gooftaa irraa fudhadheeraatii; Gooftaa Yesuus halkan dabarfamee kenname sana buddeena fuudhee,"},{"book":"1 Qorontos","chapter":"11","verse":"24","text":"galata galche; buddeena sanas caccabsee, “Kun foon koo kan isiniif taʼuu dha; kanas yaadannoo kootiif godhadhaa” jedhe."},{"book":"1 Qorontos","chapter":"11","verse":"25","text":"Akkasumas irbaata booddee xoofoo fuudhee, “Xoofoon kun kakuu haaraa dhiiga kootiin taʼuu dha; yeroo isa dhugdan hunda na yaadachuuf godhadhaa” jedhe."},{"book":"1 Qorontos","chapter":"11","verse":"26","text":"Isinis hamma Gooftaan dhufutti yeroo buddeena kana nyaattanii xoofoo kana dhugdan hunda duʼa isaa ni labsitu."},{"book":"1 Qorontos","chapter":"11","verse":"27","text":"Kanaafuu namni haala hin malleen buddeena sana nyaatu yookaan xoofoo Gooftaa dhugu kam iyyuu foonii fi dhiiga Gooftaatti ni gaafatama."},{"book":"1 Qorontos","chapter":"11","verse":"28","text":"Namni tokko utuu buddeena sana irraa hin nyaatin, utuu xoofoo sana irraas hin dhugin dura of qoruu qaba."},{"book":"1 Qorontos","chapter":"11","verse":"29","text":"Namni utuu foon Gooftaa addaan baasee hin hubatin nyaatee dhugu, inni ofii isaatti murtii nyaatee dhugaatii."},{"book":"1 Qorontos","chapter":"11","verse":"30","text":"Kanaafis isin keessaa hedduun dadhabaniiru; dhukkubsataniirus; hedduunis boqotaniiru."},{"book":"1 Qorontos","chapter":"11","verse":"31","text":"Utuu of qorree garuu nutti hin muramu ture."},{"book":"1 Qorontos","chapter":"11","verse":"32","text":"Gooftaan yommuu nutti muru garuu akka addunyaa wajjin nutti hin muramneef nu adaba."},{"book":"1 Qorontos","chapter":"11","verse":"33","text":"Kanaafuu yaa obboloota ko, isin yommuu nyaachuuf walitti qabamtan wal eegaa."},{"book":"1 Qorontos","chapter":"11","verse":"34","text":"Akka walitti qabamuun keessan murtii isinitti hin fidneef eenyu iyyuu yoo beelaʼe mana isaatti haa nyaatu!"}]}