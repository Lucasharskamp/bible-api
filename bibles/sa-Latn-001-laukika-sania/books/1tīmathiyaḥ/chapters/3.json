{"data":[{"book":"1 tīmathiyaḥ","chapter":"3","verse":"1","text":"yadi kaścid adhyakṣapadam ākāṅkṣate tarhi sa uttamaṁ karmma lipsata iti satyaṁ|"},{"book":"1 tīmathiyaḥ","chapter":"3","verse":"2","text":"ato'dhyakṣeṇāninditenaikasyā yoṣito bhartrā parimitabhogena saṁyatamanasā sabhyenātithisevakena śikṣaṇe nipuṇena"},{"book":"1 tīmathiyaḥ","chapter":"3","verse":"3","text":"na madyapena na prahārakeṇa kintu mṛdubhāvena nirvvivādena nirlobhena"},{"book":"1 tīmathiyaḥ","chapter":"3","verse":"4","text":"svaparivārāṇām uttamaśāsakena pūrṇavinītatvād vaśyānāṁ santānānāṁ niyantrā ca bhavitavyaṁ|"},{"book":"1 tīmathiyaḥ","chapter":"3","verse":"5","text":"yata ātmaparivārān śāsituṁ yo na śaknoti teneśvarasya samitestattvāvadhāraṇaṁ kathaṁ kāriṣyate?"},{"book":"1 tīmathiyaḥ","chapter":"3","verse":"6","text":"aparaṁ sa garvvito bhūtvā yat śayatāna iva daṇḍayogyo na bhavet tadarthaṁ tena navaśiṣyeṇa na bhavitavyaṁ|"},{"book":"1 tīmathiyaḥ","chapter":"3","verse":"7","text":"yacca nindāyāṁ śayatānasya jāle ca na patet tadarthaṁ tena bahiḥsthalokānāmapi madhye sukhyātiyuktena bhavitavyaṁ|"},{"book":"1 tīmathiyaḥ","chapter":"3","verse":"8","text":"tadvat paricārakairapi vinītai rdvividhavākyarahitai rbahumadyapāne 'nāsaktai rnirlobhaiśca bhavitavyaṁ,"},{"book":"1 tīmathiyaḥ","chapter":"3","verse":"9","text":"nirmmalasaṁvedena ca viśvāsasya nigūḍhavākyaṁ dhātivyañca|"},{"book":"1 tīmathiyaḥ","chapter":"3","verse":"10","text":"agre teṣāṁ parīkṣā kriyatāṁ tataḥ param aninditā bhūtvā te paricaryyāṁ kurvvantu|"},{"book":"1 tīmathiyaḥ","chapter":"3","verse":"11","text":"aparaṁ yoṣidbhirapi vinītābhiranapavādikābhiḥ satarkābhiḥ sarvvatra viśvāsyābhiśca bhavitavyaṁ|"},{"book":"1 tīmathiyaḥ","chapter":"3","verse":"12","text":"paricārakā ekaikayoṣito bharttāro bhaveyuḥ, nijasantānānāṁ parijanānāñca suśāsanaṁ kuryyuśca|"},{"book":"1 tīmathiyaḥ","chapter":"3","verse":"13","text":"yataḥ sā paricaryyā yai rbhadrarūpeṇa sādhyate te śreṣṭhapadaṁ prāpnuvanti khrīṣṭe yīśau viśvāsena mahotsukā bhavanti ca|"},{"book":"1 tīmathiyaḥ","chapter":"3","verse":"14","text":"tvāṁ pratyetatpatralekhanasamaye śīghraṁ tvatsamīpagamanasya pratyāśā mama vidyate|"},{"book":"1 tīmathiyaḥ","chapter":"3","verse":"15","text":"yadi vā vilambeya tarhīśvarasya gṛhe 'rthataḥ satyadharmmasya stambhabhittimūlasvarūpāyām amareśvarasya samitau tvayā kīdṛśa ācāraḥ karttavyastat jñātuṁ śakṣyate|"},{"book":"1 tīmathiyaḥ","chapter":"3","verse":"16","text":"aparaṁ yasya mahattvaṁ sarvvasvīkṛtam īśvarabhaktestat nigūḍhavākyamidam īśvaro mānavadehe prakāśita ātmanā sapuṇyīkṛto dūtaiḥ sandṛṣṭaḥ sarvvajātīyānāṁ nikaṭe ghoṣito jagato viśvāsapātrībhūtastejaḥprāptaye svargaṁ nītaśceti|"}]}