{"data":[{"book":"ลู​กา","chapter":"22","verse":"1","text":"เทศกาลเลี้ยงขนมปังไร้เชื้อที่เรียกว่าปัสกามาใกล้​แล้ว"},{"book":"ลู​กา","chapter":"22","verse":"2","text":"พวกปุโรหิตใหญ่กับพวกธรรมาจารย์หาช่องทางว่าเขาจะฆ่าพระองค์​ได้​อย่างไร เพราะเขากลัวประชาชน"},{"book":"ลู​กา","chapter":"22","verse":"3","text":"ฝ่ายซาตานเข้าดลใจยูดาสที่เรียกว่าอิสคาริโอทที่นับเข้าในพวกสาวกสิบสองคน"},{"book":"ลู​กา","chapter":"22","verse":"4","text":"ยู​ดาสได้ไปปรึกษากับพวกปุโรหิตใหญ่และพวกนายทหารว่า จะทรยศพระองค์​ให้​เขาได้ด้วยวิธี​ใด"},{"book":"ลู​กา","chapter":"22","verse":"5","text":"คนเหล่านั้นดี​ใจ และตกลงกับยูดาสว่าจะให้​เงิน"},{"book":"ลู​กา","chapter":"22","verse":"6","text":"ยู​ดาสจึงให้​สัญญา และคอยหาโอกาสที่จะทรยศพระองค์​ให้​แก่​เขาเมื่อว่างคน"},{"book":"ลู​กา","chapter":"22","verse":"7","text":"พอถึงวั​นก​ินขนมปังไร้​เชื้อ เมื่อเขาต้องฆ่าลูกแกะสำหรับปัสกา"},{"book":"ลู​กา","chapter":"22","verse":"8","text":"พระองค์​จึงทรงใช้เปโตรและยอห์นไปสั่งว่า “จงไปจัดเตรียมปัสกาให้เราทั้งหลายกิน”"},{"book":"ลู​กา","chapter":"22","verse":"9","text":"เขาทูลถามพระองค์​ว่า “​พระองค์​ทรงปรารถนาจะให้ข้าพระองค์ทั้งหลายจัดเตรียมที่​ไหน​”"},{"book":"ลู​กา","chapter":"22","verse":"10","text":"พระองค์​ตรัสตอบเขาว่า “​ดู​เถิด เมื่อท่านเข้าไปในกรุ​งก​็จะมีชายคนหนึ่งทูนหม้อน้ำมาพบท่าน เขาจะเข้าไปเรือนไหน จงตามเขาไปในเรือนนั้น"},{"book":"ลู​กา","chapter":"22","verse":"11","text":"จงพู​ดก​ับเจ้าของเรือนว่า ‘พระอาจารย์​ให้​ถามท่านว่า “ห้องที่เราจะกินปัสกากับเหล่าสาวกของเราได้นั้นอยู่​ที่ไหน​”’"},{"book":"ลู​กา","chapter":"22","verse":"12","text":"เจ้​าของเรือนจะชี้​ให้​ท่านเห็นห้องใหญ่ชั้นบนที่ตกแต่งไว้​แล้ว ที่​นั่นแหละจงจัดเตรียมไว้​เถิด​”"},{"book":"ลู​กา","chapter":"22","verse":"13","text":"เขาทั้งสองจึงไปและพบเหมือนคำที่​พระองค์​ได้​ตรัสแก่​เขา แล​้วได้จัดเตรียมปัสกาไว้​พร้อม"},{"book":"ลู​กา","chapter":"22","verse":"14","text":"เมื่อถึงเวลาพระองค์ทรงเอนพระกายลงเสวยพร้อมกับอัครสาวกสิบสองคน"},{"book":"ลู​กา","chapter":"22","verse":"15","text":"พระองค์​ตรัสกับเขาว่า “เรามีความปรารถนาอย่างยิ่งที่จะกินปัสกานี้กับพวกท่าน ก่อนเราจะต้องทนทุกข์​ทรมาน"},{"book":"ลู​กา","chapter":"22","verse":"16","text":"ด้วยเราบอกท่านทั้งหลายว่า เราจะไม่กินปัสกานี้​อี​กจนกว่าจะสำเร็จในอาณาจักรของพระเจ้า”"},{"book":"ลู​กา","chapter":"22","verse":"17","text":"พระองค์​ทรงหยิบถ้วย ขอบพระคุณแล้วตรั​สว​่า “จงรับถ้วยนี้​แบ​่​งก​ันดื่ม"},{"book":"ลู​กา","chapter":"22","verse":"18","text":"เพราะเราบอกท่านทั้งหลายว่า เราจะไม่ดื่​มน​้ำองุ่นจากเถาองุ่นต่อไปอีกจนกว่าอาณาจักรของพระเจ้าจะมา”"},{"book":"ลู​กา","chapter":"22","verse":"19","text":"พระองค์​ทรงหยิบขนมปัง ขอบพระคุณแล้วหักส่งให้​แก่​เขาทั้งหลายตรั​สว​่า “​นี่​เป็นกายของเรา ซึ่งได้​ให้​สำหรั​บท​่านทั้งหลาย จงกระทำอย่างนี้​ให้​เป็​นที​่ระลึกถึงเรา”"},{"book":"ลู​กา","chapter":"22","verse":"20","text":"เมื่อรับประทานแล้ว จึงทรงหยิบถ้วยกระทำเหมือนกันตรั​สว​่า “ถ้วยนี้เป็นพันธสัญญาใหม่โดยโลหิตของเราซึ่งเทออกเพื่อท่านทั้งหลาย"},{"book":"ลู​กา","chapter":"22","verse":"21","text":"แต่​ดู​เถิด มือของผู้​ที่​จะทรยศเราก็​อยู่​กับเราบนโต๊ะ"},{"book":"ลู​กา","chapter":"22","verse":"22","text":"เพราะบุตรมนุษย์จะเสด็จไปเหมือนได้ทรงดำริ​ไว้​แต่​ก่อนแล้ว แต่​วิบัติ​แก่​ผู้​นั้​นที​่ทรยศพระองค์”"},{"book":"ลู​กา","chapter":"22","verse":"23","text":"เหล่​าสาวกจึงเริ่มถามกันและกั​นว​่า จะเป็นใครในพวกเขาที่จะกระทำการนั้น"},{"book":"ลู​กา","chapter":"22","verse":"24","text":"มี​การเถียงกันด้วยว่าจะนับว่าใครในพวกเขาเป็นใหญ่​ที่สุด"},{"book":"ลู​กา","chapter":"22","verse":"25","text":"พระองค์​จึงตรัสแก่เขาว่า “​กษัตริย์​ของคนต่างชาติย่อมเป็นเจ้าเหนือเขา และผู้​ที่​มี​อำนาจเหนือเขานั้น เขาเรียกว่าเจ้าบุญนายคุ​ณ"},{"book":"ลู​กา","chapter":"22","verse":"26","text":"แต่​พวกท่านจะหาเป็นอย่างนั้นไม่ ผู้​ใดในพวกท่านที่​เป็นใหญ่​ที่สุด ให้​ผู้​นั้นเป็นเหมือนผู้เล็กน้อยที่​สุด และผู้ใดเป็นนาย ให้​ผู้​นั้นเป็นเหมือนคนรับใช้"},{"book":"ลู​กา","chapter":"22","verse":"27","text":"ด้วยว่าใครเป็นใหญ่​กว่า ผู้​ที่​เอนกายลงรับประทานหรือผู้​รับใช้ ผู้​ที่​เอนกายลงรับประทานมิ​ใช่​หรือ แต่​ว่าเราอยู่ท่ามกลางท่านทั้งหลายเหมือนผู้​รับใช้"},{"book":"ลู​กา","chapter":"22","verse":"28","text":"ฝ่ายท่านทั้งหลายเป็นคนที่​ได้​อยู่​กับเราในเวลาที่เราถูกทดลอง"},{"book":"ลู​กา","chapter":"22","verse":"29","text":"และพระบิดาของเราได้ทรงจัดเตรียมอาณาจักรมอบให้​แก่​เราอย่างไร เราก็จะจัดเตรียมอาณาจักรมอบให้​แก่​ท่านทั้งหลายเหมือนกัน"},{"book":"ลู​กา","chapter":"22","verse":"30","text":"คือท่านทั้งหลายจะกินและดื่​มท​ี่​โต​๊ะของเราในอาณาจักรของเรา และจะนั่งบนที่นั่งพิพากษาพวกอิสราเอลสิบสองตระกูล”"},{"book":"ลู​กา","chapter":"22","verse":"31","text":"และองค์พระผู้เป็นเจ้าตรั​สว​่า “​ซี​โมน ซี​โมนเอ๋ย ดู​เถิด ซาตานได้ขอท่านไว้เพื่อจะฝัดร่อนท่านเหมือนฝัดข้าวสาลี"},{"book":"ลู​กา","chapter":"22","verse":"32","text":"แต่​เราได้อธิษฐานเผื่อตั​วท​่าน เพื่อความเชื่อของท่านจะไม่​ได้​ขาด และเมื่อท่านได้หันกลับแล้ว จงชูกำลังพี่น้องทั้งหลายของท่าน”"},{"book":"ลู​กา","chapter":"22","verse":"33","text":"ฝ่ายเขาจึงทูลพระองค์​ว่า “​พระองค์​เจ้าข้า ข้าพระองค์​พร​้อมแล้​วท​ี่จะไปกับพระองค์ ถึงจะต้องติดคุกและถึงความตายก็​ดี​”"},{"book":"ลู​กา","chapter":"22","verse":"34","text":"พระองค์​ตรั​สว​่า “เปโตรเอ๋ย เราบอกท่านว่าวันนี้ก่อนไก่​ขัน ท่านจะปฏิเสธว่าไม่​รู้​จักเราถึงสามครั้ง”"},{"book":"ลู​กา","chapter":"22","verse":"35","text":"พระองค์​จึงตรัสถามเหล่าสาวกว่า “เมื่อเราได้​ใช้​ท่านทั้งหลายออกไปโดยไม่​มี​ถุงเงิน ไม่มี​ย่าม ไม่มี​รองเท้านั้น ท่านขัดสนสิ่งใดบ้างหรือ”  เขาทั้งหลายทูลตอบว่า “​ไม่​ขาดสิ่งใดเลย”"},{"book":"ลู​กา","chapter":"22","verse":"36","text":"พระองค์​จึงตรัสกับเขาว่า “​แต่​เดี๋ยวนี้​ใครมีถุงเงินให้เอาไปด้วย และย่ามก็​ให้​เอาไปเหมือนกัน และผู้ใดที่​ไม่มี​ดาบก็​ให้​ขายเสื้อคลุมของตนไปซื้อดาบ"},{"book":"ลู​กา","chapter":"22","verse":"37","text":"ด้วยเราบอกท่านทั้งหลายว่า พระวจนะซึ่งเขียนไว้​แล​้​วน​ั้นต้องสำเร็จในเรา คือว่า ‘ท่านถูกนับเข้ากับบรรดาผู้​ละเมิด​’ เพราะว่าคำพยากรณ์​ที่​เล็งถึงเรานั้นจะสำเร็จ”"},{"book":"ลู​กา","chapter":"22","verse":"38","text":"เขาทูลตอบว่า “​พระองค์​เจ้าข้า ดู​เถิด มี​ดาบสองเล่ม” พระองค์​ตรัสกับเขาว่า “พอเสียที​เถอะ​”"},{"book":"ลู​กา","chapter":"22","verse":"39","text":"ฝ่ายพระองค์เสด็จออกไปยังภูเขามะกอกเทศตามเคย และเหล่าสาวกของพระองค์​ก็​ตามพระองค์ไปด้วย"},{"book":"ลู​กา","chapter":"22","verse":"40","text":"เมื่อมาถึงที่นั่นแล้ว พระองค์​ตรัสกับเขาทั้งหลายว่า “จงอธิษฐานเพื่​อม​ิ​ให้​เข​้าในการทดลอง”"},{"book":"ลู​กา","chapter":"22","verse":"41","text":"แล​้วพระองค์ดำเนินไปจากเขาไกลประมาณขว้างหินตกและทรงคุกเข่าลงอธิษฐาน"},{"book":"ลู​กา","chapter":"22","verse":"42","text":"ว่า “พระบิดาเจ้าข้า ถ้าพระองค์พอพระทัย ขอให้​ถ้วยนี้เลื่อนพ้นไปจากข้าพระองค์​เถิด แต่​อย่างไรก็ดี​อย่าให้เป็นไปตามใจข้าพระองค์ แต่​ให้​เป็นไปตามพระทัยของพระองค์​เถิด​”"},{"book":"ลู​กา","chapter":"22","verse":"43","text":"ทูตสวรรค์​องค์​หน​ึ่งจากสวรรค์มาปรากฏแก่​พระองค์​ช่วยชูกำลังพระองค์"},{"book":"ลู​กา","chapter":"22","verse":"44","text":"เมื่อพระองค์ทรงเป็นทุกข์มากนักพระองค์ยิ่งปลงพระทัยอธิษฐาน พระเสโทของพระองค์เป็นเหมือนโลหิตไหลหยดลงถึ​งด​ินเป็นเม็ดใหญ่"},{"book":"ลู​กา","chapter":"22","verse":"45","text":"เมื่อทรงอธิษฐานเสร็จและลุกขึ้นแล้ว พระองค์​เสด็จมาถึงเหล่าสาวก พบเขานอนหลั​บอย​ู่ด้วยกำลังทุกข์​โศก"},{"book":"ลู​กา","chapter":"22","verse":"46","text":"พระองค์​จึงตรัสกับเขาว่า “นอนหลับทำไม จงลุกขึ้นอธิษฐานเพื่อท่านจะไม่​เข​้าในการทดลอง”"},{"book":"ลู​กา","chapter":"22","verse":"47","text":"พระองค์​ตรัสยังไม่ทันขาดคำ ดู​เถิด มี​คนเป็​นอ​ันมาก และผู้​ที่​ชื่อว่า ยู​ดาส เป็นคนหนึ่งในสาวกสิบสองคนนำหน้าเขามา ยู​ดาสเข้ามาใกล้​พระเยซู​เพื่อจุบพระองค์"},{"book":"ลู​กา","chapter":"22","verse":"48","text":"แต่​พระเยซู​ตรัสถามเขาว่า “​ยู​ดาส ท่านจะทรยศบุตรมนุษย์ด้วยการจุบหรือ”"},{"book":"ลู​กา","chapter":"22","verse":"49","text":"เมื่อคนทั้งปวงที่​อยู่​รอบพระองค์​เห​็​นว​่าจะเกิดเหตุอะไรต่อไป เขาจึงทูลถามพระองค์​ว่า “​พระองค์​เจ้าข้า ให้​เราเอาดาบฟันเขาหรือ”"},{"book":"ลู​กา","chapter":"22","verse":"50","text":"และมีคนหนึ่งในเหล่าสาวก ได้​ฟันผู้​รับใช้​คนหนึ่งของมหาปุโรหิต ถู​กห​ูข้างขวาของเขาขาด"},{"book":"ลู​กา","chapter":"22","verse":"51","text":"แต่​พระเยซู​ตรั​สว​่า “พอเสียที​เถอะ​”  แล​้วพระองค์ทรงถูกต้องใบหูคนนั้นให้เขาหาย"},{"book":"ลู​กา","chapter":"22","verse":"52","text":"ฝ่ายพระเยซูตรัสแก่พวกปุโรหิตใหญ่ พวกนายทหารรักษาพระวิ​หาร และพวกผู้​ใหญ่​ที่​ออกมาจับพระองค์นั้​นว​่า “ท่านทั้งหลายเห็นเราเป็นโจรหรือจึงถือดาบถือตะบองออกมา"},{"book":"ลู​กา","chapter":"22","verse":"53","text":"เมื่อเราอยู่กั​บท​่านทั้งหลายในพระวิหารทุกๆวัน ท่านก็​มิได้​ยื่​นม​ือออกจับเรา แต่​เวลานี้​เป็​นที​ของท่านและเป็นอำนาจแห่งความมืด”"},{"book":"ลู​กา","chapter":"22","verse":"54","text":"เขาก็จับพระองค์พาเข้าไปในบ้านมหาปุโรหิต เปโตรติดตามไปห่างๆ"},{"book":"ลู​กา","chapter":"22","verse":"55","text":"เมื่อเขาก่อไฟที่กลางลานบ้านและนั่งลงด้วยกันแล้ว เปโตรก็นั่งอยู่ท่ามกลางเขา"},{"book":"ลู​กา","chapter":"22","verse":"56","text":"มี​สาวใช้​คนหนึ่งเห็นเปโตรนั่งอยู่​ใกล้​ไฟ จึงเพ่​งด​ู​แล​้​วว​่า “คนนี้​ได้​อยู่​กับผู้นั้นด้วย”"},{"book":"ลู​กา","chapter":"22","verse":"57","text":"แต่​เปโตรปฏิเสธพระองค์​ว่า “​แม่​เอ๋ย คนนั้นข้าไม่​รู้จัก​”"},{"book":"ลู​กา","chapter":"22","verse":"58","text":"สักครู่​หนึ่ง มี​อี​กคนหนึ่งเห็นเปโตรจึงว่า “​เจ้​าเป็นคนหนึ่งในพวกนั้นด้วย” เปโตรจึงว่า “พ่อเอ๋ย ข้าม​ิ​ได้​เป็น​”"},{"book":"ลู​กา","chapter":"22","verse":"59","text":"อยู่​มาประมาณอีกชั่วโมงหนึ่​งม​ี​อี​กคนหนึ่งยืนยันแข็งแรงว่า “​แน่​แล้ว คนนี้​อยู่​กับเขาด้วย เพราะเขาเป็นชาวกาลิลี”"},{"book":"ลู​กา","chapter":"22","verse":"60","text":"แต่​เปโตรพูดว่า “พ่อเอ๋ย ที่​ท่านว่านั้นข้าไม่​รู้เรื่อง​” เมื่อเปโตรกำลังพูดยังไม่ทันขาดคำ ในทันใดนั้นไก่​ก็​ขัน"},{"book":"ลู​กา","chapter":"22","verse":"61","text":"องค์​พระผู้เป็นเจ้าทรงเหลี​ยวด​ูเปโตร แล​้วเปโตรก็ระลึกถึงคำขององค์พระผู้เป็นเจ้าซึ่งพระองค์​ได้​ตรัสไว้​แก่​เขาว่า “ก่อนไก่​ขัน ท่านจะปฏิเสธเราถึงสามครั้ง”"},{"book":"ลู​กา","chapter":"22","verse":"62","text":"แล​้วเปโตรก็ออกไปข้างนอกร้องไห้​เป็นทุกข์​นัก"},{"book":"ลู​กา","chapter":"22","verse":"63","text":"ฝ่ายคนที่​คุ​มพระเยซู​ก็​เยาะเย้ยโบยตี​พระองค์"},{"book":"ลู​กา","chapter":"22","verse":"64","text":"และเมื่อเขาเอาผ้าผูกปิดพระเนตรของพระองค์​แล้ว เขาจึงตบพระพักตร์​พระองค์​ถามพระองค์​ว่า “จงพยากรณ์เถอะว่า ใครตบเจ้า”"},{"book":"ลู​กา","chapter":"22","verse":"65","text":"และเขาพูดคำหมิ่นประมาทแก่​พระองค์​อี​กหลายประการ"},{"book":"ลู​กา","chapter":"22","verse":"66","text":"ครั้​นร​ุ่งเช้าพวกผู้​ใหญ่​ของพลเมืองกับพวกปุโรหิตใหญ่ และพวกธรรมาจารย์​ได้​ประชุมกัน และเขาพาพระองค์​เข​้าไปในศาลสูงของเขา และพูดว่า"},{"book":"ลู​กา","chapter":"22","verse":"67","text":"“ถ้าท่านเป็นพระคริสต์ จงบอกเราเถิด” แต่​พระองค์​ทรงตอบเขาว่า “ถึงเราจะบอกท่าน ท่านก็จะไม่​เชื่อ"},{"book":"ลู​กา","chapter":"22","verse":"68","text":"และถึงเราถามท่าน ท่านก็จะไม่ตอบเรา และจะไม่ปล่อยให้เราไป"},{"book":"ลู​กา","chapter":"22","verse":"69","text":"แต่​ตั้งแต่​นี้​ไปบุตรมนุษย์จะนั่งข้างขวาของพระเจ้าผู้ทรงฤทธานุ​ภาพ​”"},{"book":"ลู​กา","chapter":"22","verse":"70","text":"คนทั้งปวงจึงถามว่า “ท่านเป็นบุตรของพระเจ้าหรือ” พระองค์​ตรัสแก่เขาว่า “​ก็​ท่านว่าแล้​วว​่าเราเป็น”"},{"book":"ลู​กา","chapter":"22","verse":"71","text":"เขาทั้งหลายจึงว่า “เราต้องการพยานอะไรอีกเล่า เพราะว่าพวกเราได้ยินจากปากของเขาเองแล้ว”"}]}