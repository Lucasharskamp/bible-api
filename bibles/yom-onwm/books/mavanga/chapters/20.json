{"data":[{"book":"Mavanga","chapter":"20","verse":"1","text":"Biyoko bu bimanisa, Polo wutumisa minlonguki, wuba kindisa, wubavana mboti bosi wuyenda ku Maseduani."},{"book":"Mavanga","chapter":"20","verse":"2","text":"Wusabuka bizunga bina, wukindisa mikhuikizi mu malongi mawombo, bosi wuyenda ku Ngelese."},{"book":"Mavanga","chapter":"20","verse":"3","text":"Zingonda zitatu kakadila kuna. Thangu Polo kabaka lukanu lu kuendila ku Sili mu masuwa, Bayuda banyendila manenga, diawu kabakila lukanu luvutukila mu nzila yi Maseduani."},{"book":"Mavanga","chapter":"20","verse":"4","text":"Batu baba bayenda yandi nzila yimosi : Sopatele muisi Belemuana Pilusi, Asitaleke ayi Sekundusi basi Tesalonika, Ngayusi muisi Delebe ; Timote, Titsike ayi Tolofime basi Azi."},{"book":"Mavanga","chapter":"20","verse":"5","text":"Bawu batuama ku ntuala, batuvingidila ku Tolowasi."},{"book":"Mavanga","chapter":"20","verse":"6","text":"Nyengo wu mampa momo ka mafunanga ko bu wuvioka, tukuma mu masuwaku Filipi. Bilumbu bitanu tusabukila nlangu bosi tuyiza babata ku Tolowasi ; bilumbu bisambanu tuzingila kuna."},{"book":"Mavanga","chapter":"20","verse":"7","text":"Mu lumbu kitheti kilanda lumbu ki saba, tukutakana mu diambu di bukunamapha. Polo wulonga batu bobo bakutakana vana. Sumbu kaba mayindu ma kuenda mu lumbu kilanda, diawu kalongila nate mu midi miphipa."},{"book":"Mavanga","chapter":"20","verse":"8","text":"Minda miwombo miba muna vinga kioki tukutikinina kuna banga."},{"book":"Mavanga","chapter":"20","verse":"9","text":"Ditoko dimosi, dizina diandi Ewutiku wukadila va nela, sumbu Polo kalongila ngolo, meso ma tulu mambuila, wusangumuka bua ku ntototona ku yilu banga kintatu. Mu thangu bannanguna, bammona wufua."},{"book":"Mavanga","chapter":"20","verse":"10","text":"Polo bu kakuluka, wufukama, wunsimba mu mioko miandi ; wutuba :"},{"book":"Mavanga","chapter":"20","verse":"11","text":"Wukuma diaka ku yilu banga ; wubukuna dipha wudia. Wubuela longadiaka nate mu nsuka, bosi, wuyenda."},{"book":"Mavanga","chapter":"20","verse":"12","text":"Banata muana ditoko wumoyo ayi bawu boso bakindusu buwombo."},{"book":"Mavanga","chapter":"20","verse":"13","text":"Beto bu tutuama ku ntuala, tukuma mu masuwa momo matunata ku Asosi ; kuna tufueti vitudila Polo, buawu bobo bubela luzolo luandi. Bila wubaka lukanu lukuendila kuna dimalu."},{"book":"Mavanga","chapter":"20","verse":"14","text":"Bu kayiza kutubata, bosi tukuma mu masuwa, tuyenda ku Mitilene."},{"book":"Mavanga","chapter":"20","verse":"15","text":"Mu lumbu kilanda tubotuka kuna, tuyenda tula ku ndambu Kio. Mu lumbu kinzole, tutula ku Samosi. Lumbu kimvimba ki buela vioka bosi tutula ku Milete."},{"book":"Mavanga","chapter":"20","verse":"16","text":"Bila Polo wumanga kuandi telama ku Efeso mu diambu wumanga viokisa thangu ku Azi ; bila wuzola tula ku Yelusalemi enati baka bubela mu lumbu ki nyengo wu Pantekoti."},{"book":"Mavanga","chapter":"20","verse":"17","text":"Buna tutula ku Milete, Polo wufidisa thumu kuidi bakulutu ba dibundu di Efeso muingi biza ndengana."},{"book":"Mavanga","chapter":"20","verse":"18","text":"Buna batula, ku kaba, wuba kamba :"},{"book":"Mavanga","chapter":"20","verse":"19","text":"Ndisadidi Pfumu mu kukikulula buwombo, mu matsuela mu meso ayi mu zithotolo ziozi ndimona kuidi Bayuda bu baba ku ndekilanga mintambu."},{"book":"Mavanga","chapter":"20","verse":"20","text":"Muaki beno luzebi ti ndisia ku lusuekila ko mambu momo madi mfunu kuidi beno. Ndilulonga va nyalu-nguba ayi mu zinzo zieno."},{"book":"Mavanga","chapter":"20","verse":"21","text":"Ndikamba kadika thangu Bayuda ayi basi Ngelese ti babalula mavanga ayi bawilukila Yesu, Pfumu eto."},{"book":"Mavanga","chapter":"20","verse":"22","text":"Buabu ndiedi ku Yelusalemi. Buawu bobo bulembo thuminapheve Yinlongo, vayi ndisi zaba ko mambu mbi ndikuenda buani kuna."},{"book":"Mavanga","chapter":"20","verse":"23","text":"Vayi nzebi ti pheve Yinlongo yiba ku ndubulanga mu kadikadivula ti nloko ayi ziphasi bikuphingila."},{"book":"Mavanga","chapter":"20","verse":"24","text":"Vayi minu ndembo moni luzingu luama luidi kima kiphamba. Vayi ndilembo tombi mu tula ku tsuka yi thinu yi ndilembo zawula ayi manisa kisalu kioki Pfumu kaphana kioki kisamuna Nsamu Wumboti wu nlemvo wu Nzambi."},{"book":"Mavanga","chapter":"20","verse":"25","text":"Buabu nzebi bumboti ti lulendi buela kumbona ko beno boso bobondilongidi Nsamu wumboti wu Kipfumu ki Nzambi."},{"book":"Mavanga","chapter":"20","verse":"26","text":"Diawu ndilu kambidi buabu ti : kadi bila ndisi ko mu menga ma batu boso."},{"book":"Mavanga","chapter":"20","verse":"27","text":"Bila ndisi manga ku lukamba ko makani moso ma Nzambi."},{"book":"Mavanga","chapter":"20","verse":"28","text":"Lukikeba bumboti ayi lukeba bumboti nkangu wu mamemi moso momopheve Yinlongo kalubiekila minsungi. Lukebanga bumboti Dibundu di Nzambidiodi kakudila mu menga mandi."},{"book":"Mavanga","chapter":"20","verse":"29","text":"Nzebi kuama ti minu kuenda, memvu ma tsisi mela kota va khatitsikꞌeno, malendi mona ko nkangu kiadi."},{"book":"Mavanga","chapter":"20","verse":"30","text":"Batu bankaka bela totukila mu beno, bela telama mu longa mambu ma luvunu mu diambu di tuta minlonguki kuidi bawu."},{"book":"Mavanga","chapter":"20","verse":"31","text":"Diawu luzibula meso ! Lutebuka moyo ti, mu mimvu mintatu, builu ayi muini, ndibedi lubulanga kadika mutu ayi matsuela mama mu meso."},{"book":"Mavanga","chapter":"20","verse":"32","text":"Buabu ndieka lutambika mu mioko mi Nzambi ayi mu mambu mandi manlemvo andi, mawu mabeki lulendo lu kulukindisila ayi lu kuluvanina kiuka va kimosi ayi banlongo boso."},{"book":"Mavanga","chapter":"20","verse":"33","text":"Ndisia tomba phalata ko, nolo, voti minledi mi mutu ko."},{"book":"Mavanga","chapter":"20","verse":"34","text":"Beno veka luzebi ti mioko miama misala kisalu mu diambundibaka bima biobi ndiba tsatu ayi biobi bi bobo baba yama."},{"book":"Mavanga","chapter":"20","verse":"35","text":"Ndilumonisa mu mambu moso, mu salanga phila yoyi ; buawu tufueti sadisila batu balebakana ayi buawu tulenda tebukila mambu matuba Pfumu Yesu ti : “Khini yidi mu vana yiviokidi yoyi yidi mu tambula !”"},{"book":"Mavanga","chapter":"20","verse":"36","text":"Polo bu kamanisa yoluka, wufukama va kimosi ayi bawu boso ayi wusambila."},{"book":"Mavanga","chapter":"20","verse":"37","text":"Baboso badila, bosi bambumbakana bu bamfifa besi."},{"book":"Mavanga","chapter":"20","verse":"38","text":"Bamona kiadi kiwombo bu bawa ti balendi buela kummona ko. Bosi bayenda kumvekisa nate ku masuwa."}]}