{"data":[{"book":"1 Koningen","chapter":"12","verse":"1","text":"Daar heel Israël nu te Sikem bijeenkwam, om Roboam tot koning uit te roepen, ging ook deze er heen."},{"book":"1 Koningen","chapter":"12","verse":"2","text":"Zodra Jeroboam, de zoon van Nebat, die nog steeds in Egypte verbleef, waar hij voor Salomon was gevlucht, dit alles vernam, keerde hij zo haastig mogelijk uit Egypte terug, en begaf zich naar zijn vaderstad Sereda, in het gebergte van Efraïm."},{"book":"1 Koningen","chapter":"12","verse":"3","text":"Maar ze zeiden tot Roboam:"},{"book":"1 Koningen","chapter":"12","verse":"4","text":"Uw vader heeft ons een zwaar juk opgelegd; verlicht gij nu de harde dienstbaarheid, waartoe uw vader ons dwong, en het zware juk, dat hij ons heeft opgelegd, en wij zullen u dienen."},{"book":"1 Koningen","chapter":"12","verse":"5","text":"Hij antwoordde: Gaat heen tot overmorgen, en komt dan bij mij terug. Toen het volk weg was,"},{"book":"1 Koningen","chapter":"12","verse":"6","text":"ging koning Roboam te rade bij de bejaarde mannen, die bij het leven van koning Salomon diens vertrouwelingen waren geweest, en vroeg hun: Wat raadt gij mij, dit volk te antwoorden?"},{"book":"1 Koningen","chapter":"12","verse":"7","text":"Ze zeiden hem: Wanneer ge dit volk nu ter wille zijt en het een goedgunstig antwoord geeft, zal het u voor altijd dienen."},{"book":"1 Koningen","chapter":"12","verse":"8","text":"Maar hij verwierp de raad, die de bejaarde mannen gegeven hadden, en ging te rade bij de jongelieden, die met hem waren opgegroeid, en nu zijn vertrouwelingen waren."},{"book":"1 Koningen","chapter":"12","verse":"9","text":"Hij zeide hun: Wat raadt gij mij, dit volk te antwoorden, dat mij heeft durven zeggen: “Verlicht het juk, dat uw vader ons heeft opgelegd.”"},{"book":"1 Koningen","chapter":"12","verse":"10","text":"En de jonge mannen, die met hem waren opgegroeid, zeiden hem: Dit moet ge antwoorden aan dit volk, dat tot u durfde zeggen: “Uw vader heeft ons een zwaar juk opgelegd; maak gij het nu lichter! “Zo moet ge tot hen spreken: Mijn pink is dikker dan mijns vaders middel."},{"book":"1 Koningen","chapter":"12","verse":"11","text":"Heeft mijn vader u een zwaar juk opgelegd, ik zal uw juk nog verzwaren; heeft mijn vader u met zwepen getuchtigd, ik zal het met schorpioenen doen."},{"book":"1 Koningen","chapter":"12","verse":"12","text":"Toen nu heel het volk, op het bevel van den koning, overmorgen bij hem terug te komen, na drie dagen bij Roboam kwam,"},{"book":"1 Koningen","chapter":"12","verse":"13","text":"gaf de koning een hard antwoord aan het volk. Want hij stoorde zich niet aan de raad, die de bejaarde mannen hem hadden gegeven;"},{"book":"1 Koningen","chapter":"12","verse":"14","text":"maar volgens de raad der jongelieden zeide hij hun: Heeft mijn vader u een zwaar juk opgelegd, ik zal het nog verzwaren; heeft mijn vader u met zwepen getuchtigd, ik zal het met schorpioenen doen."},{"book":"1 Koningen","chapter":"12","verse":"15","text":"De koning was dus het volk niet ter wille; want Jahweh had het zo beschikt, om zijn belofte te houden, die Hij door Achi-ja van Sjilo aan Jeroboam, den zoon van Nebat, had gedaan."},{"book":"1 Koningen","chapter":"12","verse":"16","text":"Toen heel Israël dus zag, dat de koning hun niet ter wille was, riep het volk den koning toe: Wat hebben wij met David te maken? We hebben niets uit te staan met den zoon van Jesse. Terug naar uw tenten, Israël! David, zorg voor uw eigen huis! Israël trok zich dus terug."},{"book":"1 Koningen","chapter":"12","verse":"17","text":"En Roboam werd koning alleen over de Israëlieten, die in de steden van Juda woonden."},{"book":"1 Koningen","chapter":"12","verse":"18","text":"Wel vaardigde koning Roboam den leider van de arbeidsdienst, Adoniram, nog af, maar heel Israël stenigde hem dood, en koning Roboam moest overhaast zijn wagen bestijgen, om nog naar Jerusalem te kunnen vluchten."},{"book":"1 Koningen","chapter":"12","verse":"19","text":"Zo scheurde Israël zich van het huis van David los; dit bleef zo tot op de huidige dag."},{"book":"1 Koningen","chapter":"12","verse":"20","text":"Toen heel Israël nu hoorde, dat Jeroboam was teruggekeerd, lieten ze hem naar een volksvergadering ontbieden en riepen hem tot koning uit over heel Israël. Alleen de stam Juda bleef David trouw."},{"book":"1 Koningen","chapter":"12","verse":"21","text":"Zodra Roboam nu te Jerusalem was aangekomen, verzamelde hij heel het huis van Juda en de stam Benjamin, wel honderdtachtig duizend strijdbare mannen, om tegen het huis van Israël oorlog te voeren en het koningschap voor Roboam, den zoon van Salomon, terug te winnen."},{"book":"1 Koningen","chapter":"12","verse":"22","text":"Maar het woord van God werd tot den Godsman Sjemaja gericht:"},{"book":"1 Koningen","chapter":"12","verse":"23","text":"Zeg aan Roboam, den zoon van Salomon, en koning van Juda, en aan heel het huis van Juda en Benjamin en het overige volk:"},{"book":"1 Koningen","chapter":"12","verse":"24","text":"Zo spreekt Jahweh! Trekt niet op en voert geen oorlog tegen uw broeders, de zonen van Israël! Iedereen kere terug naar zijn huis; want door Mij is dit alles beschikt. Zij luisterden naar Jahweh en keerden terug, zoals Hij bevolen had."},{"book":"1 Koningen","chapter":"12","verse":"25","text":"Jeroboam versterkte nu Sikem in het gebergte van Efraïm, en vestigde zich daar. Later trok hij er weg, en versterkte Penoeël."},{"book":"1 Koningen","chapter":"12","verse":"26","text":"Maar Jeroboam dacht bij zichzelf: Tenslotte zal het koninkrijk toch weer aan het huis van David komen."},{"book":"1 Koningen","chapter":"12","verse":"27","text":"Want wanneer dit volk naar Jerusalem blijft trekken, om in de tempel van Jahweh offers op te dragen, dan zal het hart van het volk zich weer hechten aan Roboam, den koning van Juda, zijn heer; dan vermoorden ze mij en keren tot Roboam, den koning van Juda, terug."},{"book":"1 Koningen","chapter":"12","verse":"28","text":"Na rijp beraad liet de koning twee gouden kalveren maken. Toen sprak hij tot het volk: Lang genoeg zijt gij naar Jerusalem gegaan. Ziehier, Israël, uw goden, die u uit Egypte hebben geleid!"},{"book":"1 Koningen","chapter":"12","verse":"29","text":"Het ene plaatste hij te Betel, en het andere bracht hij naar Dan."},{"book":"1 Koningen","chapter":"12","verse":"30","text":"En dit werd voor Israël de oorzaak van zijn zonde; want het volk ging nu eens naar Dan, om bij het ene, en dan weer naar Betel, om bij het andere te bidden."},{"book":"1 Koningen","chapter":"12","verse":"31","text":"Verder bouwde hij tempels op de offerhoogten, en stelde uit het gewone volk priesters aan, die geen levieten waren."},{"book":"1 Koningen","chapter":"12","verse":"32","text":"Bovendien voerde Jeroboam op de vijftiende dag van de achtste maand een feest in, gelijk aan het feest, dat in Juda gevierd werd. Dan besteeg hij het altaar, dat hij te Betel had opgericht, om aan de kalveren te offeren, die hij had laten vervaardigen. Te Betel plaatste hij de priesters, die hij voor de offerhoogten had aangesteld."},{"book":"1 Koningen","chapter":"12","verse":"33","text":"Zo besteeg hij eens op de vijftiende dag van de achtste maand, die hij zelf voor het feest der Israëlieten had aangewezen, het altaar, dat hij te Betel had opgericht. Maar toen hij op het altaar was gaan staan om te offeren,"}]}