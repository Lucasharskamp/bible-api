{"data":[{"book":"निर्गमन","chapter":"14","verse":"1","text":"याहवेह ने मोशेह से कहा,"},{"book":"निर्गमन","chapter":"14","verse":"2","text":"“इस्राएलियों को आदेश दो, कि वे मुड़ जाएं तथा पी-हाहीरोथ के पास, जो मिगदोल तथा सागर के बीच में है, अपना तंबू डालें. तंबू सागर तट पर बाल-जेफोन के विपरीत खड़े करना"},{"book":"निर्गमन","chapter":"14","verse":"3","text":"ताकि फ़रोह यह समझे कि इस्राएली देश के उलझन से मरुस्थल में भटक रहे हैं."},{"book":"निर्गमन","chapter":"14","verse":"4","text":"तब मैं फ़रोह के मन को कठोर कर दूंगा और वह इस्राएलियों का पीछा करता हुआ आएगा. तब मैं फ़रोह तथा उसकी सेना के द्वारा मेरी महिमा कराऊंगा, जिससे मिस्रवासियों को यह मालूम हो जाएगा कि मैं ही याहवेह हूं.”"},{"book":"निर्गमन","chapter":"14","verse":"5","text":"जब मिस्र के राजा को यह मालूम पड़ा कि वे लोग भाग गए हैं, तब फ़रोह तथा उसके सेवकों का मन बदल गया. वे आपस में कहने लगे: “हमने यह क्या कर दिया; हमने इस्राएलियों को जाने दिया?”"},{"book":"निर्गमन","chapter":"14","verse":"6","text":"फ़रोह ने अपना रथ तैयार करवाया और अपनी सेना को अपने साथ लिया."},{"book":"निर्गमन","chapter":"14","verse":"7","text":"फ़रोह ने छः सौ अच्छे रथ अपने साथ लिए तथा अपने अधिकारियों को कहा कि मिस्र देश के सभी रथ एवं उनके चालक भी साथ आएं."},{"book":"निर्गमन","chapter":"14","verse":"8","text":"याहवेह ने मिस्र देश के राजा फ़रोह का मन कठोर बना दिया. इस्राएली निश्चिंत होकर चले जा रहे थे; फ़रोह ने उनका पीछा किया."},{"book":"निर्गमन","chapter":"14","verse":"9","text":"पर मिस्री अपने सब घोड़ों, रथों, चालकों तथा सेना को साथ लेकर इस्राएलियों का पीछा करते हुए सागर तट पर उनके तंबू के पास जा पहुंचे, जो पी-हाहीरोथ में बाल-जेफोन के विपरीत था."},{"book":"निर्गमन","chapter":"14","verse":"10","text":"जब फ़रोह उनके निकट पहुंचा तो इस्राएलियों ने देखा कि मिस्री उनका पीछा करते हुए आ रहे हैं, तब वे बहुत डर गए और याहवेह को पुकारने लगे."},{"book":"निर्गमन","chapter":"14","verse":"11","text":"वे मोशेह से लड़ने लगे, और कहने लगे, “क्या मिस्र देश में कब्र नहीं थी, जो आप हमें यहां ले आए हैं, कि हमारी मृत्यु यहां मरुभूमि में हो जाए? आपने हमसे ऐसा क्यों किया—क्यों आप हमें मिस्र देश से निकाल लाए?"},{"book":"निर्गमन","chapter":"14","verse":"12","text":"क्या हमने मिस्र में आपसे नहीं कहा था, ‘हमें यहीं रहने दीजिए, कि हम मिस्रियों की सेवा करते रहें’? इस निर्जन प्रदेश में मरने से अच्छा था कि हम मिस्रियों की सेवा करते रहते!”"},{"book":"निर्गमन","chapter":"14","verse":"13","text":"मोशेह ने लोगों से कहा: “मत डरो! स्थिर खड़े रहो और याहवेह का अद्भुत काम देखो, जो वह तुम्हारे लिए करेंगे; क्योंकि तुम आज जिन मिस्रियों को देख रहे हो, इसके बाद उन्हें फिर कभी भी न देखोगे."},{"book":"निर्गमन","chapter":"14","verse":"14","text":"तुम चुप रहो, याहवेह ही तुम्हारे लिए लड़ेंगे.”"},{"book":"निर्गमन","chapter":"14","verse":"15","text":"तब याहवेह ने मोशेह से कहा, “क्यों मेरी दोहाई दे रहे हो? इस्राएलियों से कहो कि वे आगे बढ़ें."},{"book":"निर्गमन","chapter":"14","verse":"16","text":"तुम्हारे लिए मेरा आदेश है कि अपनी लाठी समुद्र के ऊपर बढ़ाओ और जल दो भाग हो जाएंगे, जिससे इस्राएली सूखी भूमि से होकर चले जाएंगे."},{"book":"निर्गमन","chapter":"14","verse":"17","text":"मैं मिस्रियों के मन को कठोर बना दूंगा और वे उनका पीछा करते हुए आएंगे. तब मैं फ़रोह की सेना, उसके रथों एवं सवारियों के ज़रिये अपनी महिमा करवाऊंगा."},{"book":"निर्गमन","chapter":"14","verse":"18","text":"जब फ़रोह की सेना, उसके रथों एवं सवारियों के ज़रिये मेरी महिमा होगी तब मिस्र के लोग समझ जायेंगे कि मैं ही याहवेह हूं.”"},{"book":"निर्गमन","chapter":"14","verse":"19","text":"फिर परमेश्वर का स्वर्गदूत, जो अब तक इस्राएलियों के आगे-आगे जा रहा था, उनके पीछे आ गया तथा बादल भी आगे से हटकर उनके पीछे आ गए."},{"book":"निर्गमन","chapter":"14","verse":"20","text":"इस प्रकार स्वर्गदूत और बादल इस्राएलियों तथा मिस्रियों के बीच आ गए. बादल के कारण एक ओर तो अंधकार था, लेकिन रात में उन्हें रोशनी भी मिलती रही."},{"book":"निर्गमन","chapter":"14","verse":"21","text":"मोशेह ने समुद्र के ऊपर अपना हाथ बढ़ाया और याहवेह ने रात भर तेज हवा बहाई और समुद्र को दो भाग करके जल को पीछे हटा दिया, जिससे बीच की ज़मीन सूखी हो गयी."},{"book":"निर्गमन","chapter":"14","verse":"22","text":"इस्राएली सूखी ज़मीन पर चलकर दूसरी ओर आ गए, क्योंकि जल उनके दोनों ओर दीवार बनकर खड़ा हो गया था."},{"book":"निर्गमन","chapter":"14","verse":"23","text":"तब मिस्रियों ने इस्राएलियों का पीछा किया और फ़रोह के सभी घोड़े, उसके रथ तथा उनके चालक उनका पीछा करते हुए समुद्र के बीच आ गये."},{"book":"निर्गमन","chapter":"14","verse":"24","text":"सुबह के समय याहवेह ने आग तथा बादल में से होकर मिस्री सेना को देखा."},{"book":"निर्गमन","chapter":"14","verse":"25","text":"और उनके रथों के पहिये फंसा दिये ताकि वे आगे बढ़ नहीं पायें. मिस्री आपस में कहने लगे, “चलो, हम इस्राएलियों का पीछा करना छोड़कर भाग चलें—क्योंकि स्वयं याहवेह उनकी ओर से हमारे विरुद्ध लड़ रहे हैं.”"},{"book":"निर्गमन","chapter":"14","verse":"26","text":"फिर याहवेह ने मोशेह से कहा, “समुद्र के ऊपर अपना हाथ बढ़ा दो कि जल मिस्रियों, उनके रथों और उनके घुड़सवारों के ऊपर लौट आये.”"},{"book":"निर्गमन","chapter":"14","verse":"27","text":"मोशेह ने समुद्र पर अपना हाथ बढ़ाया और सुबह होने पर समुद्र पहले जैसा बहने लगा. तब तक मिस्री जल के बीच में आ गये थे. वे जब भाग रहें थे, तब याहवेह ने उन्हें समुद्र के बीच में ही डुबो दिया."},{"book":"निर्गमन","chapter":"14","verse":"28","text":"समुद्र के बहाव ने रथों, चालकों तथा फ़रोह की पूरी सेना को डुबो दिया, जो इस्राएलियों का पीछा करते हुए समुद्र में पहुंची थी. उनमें से एक भी व्यक्ति जीवित न रहा."},{"book":"निर्गमन","chapter":"14","verse":"29","text":"किंतु इस्राएली समुद्र के बीच में से सूखी भूमि पर चलते हुए पार हो गए."},{"book":"निर्गमन","chapter":"14","verse":"30","text":"याहवेह ने उस दिन इस्राएल को मिस्रियों से बचाया. इस्राएलियों ने समुद्र में मिस्रियों के शव देखे."},{"book":"निर्गमन","chapter":"14","verse":"31","text":"जब इस्राएलियों ने उस ताकतवर काम पर ध्यान दिया, जो याहवेह ने मिस्रियों से किया, वे याहवेह के प्रति श्रद्धापूर्ण डर से भर गए और उन्होंने याहवेह तथा उनके दास मोशेह पर विश्वास किया."}]}