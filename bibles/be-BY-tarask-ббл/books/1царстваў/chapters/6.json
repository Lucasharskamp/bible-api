{"data":[{"book":"1 ЦАРСТВАЎ","chapter":"6","verse":"1","text":"І прабыў каўчэг Гасподні ў вобласьці Філістымскай сем месяцаў."},{"book":"1 ЦАРСТВАЎ","chapter":"6","verse":"2","text":"І паклікалі Філістымляне жрацоў і празарліўцаў і сказалі: што нам рабіць з каўчэгам Гасподнім? навучэце нас, як нам адпусьціць яго ў месца ягонае."},{"book":"1 ЦАРСТВАЎ","chapter":"6","verse":"3","text":"Тыя сказалі: калі вы хочаце адпусьціць каўчэг Бога Ізраілевага, дык не адпускайце яго ні з чым, а прынясеце яму ахвяру павіннасьці; тады ацаліцеся і ўведаеце, за што не адступае ад вас рука Ягоная."},{"book":"1 ЦАРСТВАЎ","chapter":"6","verse":"4","text":"І сказалі яны: якую ахвяру павіннасьці мусім прынесьці мы Яму? Тыя сказалі: па ліку ўладароў Філістымскіх пяць нарасьцяў залатых і пяць мышэй залатых; бо кара адна на ўсіх вас і на ўладарах вашых;"},{"book":"1 ЦАРСТВАЎ","chapter":"6","verse":"5","text":"дык вось, зрабеце выявы нарасьцьяў вашых і выявы мышэй вашых, што спусташаюць зямлю, і ўзьнясеце славу Богу Ізраілеваму; магчыма, Ён паслабіць руку Сваю над вамі і над багамі вашымі і над зямлёю вашаю;"},{"book":"1 ЦАРСТВАЎ","chapter":"6","verse":"6","text":"і навошта вам рабіць жорсткім сэрца ваша, як ажарсьцьвілі сэрца сваё Егіпцяне і фараон? вось, калі Гасподзь паказаў сілу Сваю над імі, дык яны адпусьцілі іх, і тыя пайшлі;"},{"book":"1 ЦАРСТВАЎ","chapter":"6","verse":"7","text":"дык вось, вазьмеце, зрабеце адну калясьніцу новую і вазьмеце дзьве каровы-першацёлкі, на якіх ня было ярма, і запражэце кароў у калясьніцы, а цялят ад іх завядзеце ад іх дамоў;"},{"book":"1 ЦАРСТВАЎ","chapter":"6","verse":"8","text":"і вазьмеце каўчэг Гасподні і пастаўце яго на калясьніцу, а залатыя рэчы, якія прынесяце Яму ў ахвяру павіннасьці, пакладзеце ў скрынку збоку ад яго; і адпусьцеце яго, і хай пойдзе;"},{"book":"1 ЦАРСТВАЎ","chapter":"6","verse":"9","text":"і глядзеце, калі ён пойдзе да межаў сваіх, да Бэтсаміса, дык ён вялікае гэтае ліха зрабіў нам; а калі не, дык мы будзем ведаць, што не ягоная рука пакарала нас, а зрабілася гэта з намі выпадкова."},{"book":"1 ЦАРСТВАЎ","chapter":"6","verse":"10","text":"І зрабілі яны так: і ўзялі дзьве каровы-першацёлкі і запрэглі іх у калясьніцу, а цялят іх затрымалі дома;"},{"book":"1 ЦАРСТВАЎ","chapter":"6","verse":"11","text":"і паставілі каўчэг Госпада на калясьніцу і скрынку з залатымі мышамі і выявамі нарасьцяў."},{"book":"1 ЦАРСТВАЎ","chapter":"6","verse":"12","text":"І пайшлі каровы проста на дарогу да Бэтсаміса: адною дарогаю ішлі, ішлі і рыкалі, але ня ўхіляліся ні направа, ні налева; а ўладары Філістымскія ішлі сьледам за імі да межаў Бэтсаміса."},{"book":"1 ЦАРСТВАЎ","chapter":"6","verse":"13","text":"Жыхары Бэтсаміса жалі тады пшаніцу ў даліне і, зірнуўшы, угледзелі каўчэг Гасподні, і ўзрадаваліся, што ўбачылі яго."},{"book":"1 ЦАРСТВАЎ","chapter":"6","verse":"14","text":"А калясьніца прыйшла на поле Ісуса Бэтсамісяніна і спынілася там; і быў тут вялікі камень, і раскалолі калясьніцу на дровы, а кароў прынесьлі на цэласпаленьне Госпаду."},{"book":"1 ЦАРСТВАЎ","chapter":"6","verse":"15","text":"Лявіты зьнялі каўчэг Госпада і скрынку, што была пры ім, у якой былі залатыя рэчы, і паставілі на вялікім тым камені; а жыхары Бэтсаміса прынесьлі таго дня цэласпаленьне і закалолі ахвяры Госпаду."},{"book":"1 ЦАРСТВАЎ","chapter":"6","verse":"16","text":"І пяць уладароў Філістымскіх бачылі гэта і вярнуліся таго ж дня ў Акарон."},{"book":"1 ЦАРСТВАЎ","chapter":"6","verse":"17","text":"Залатыя гэтыя нарасьці, якія прынесьлі Філістымляне ў ахвяру павіннасьці Госпаду, былі: адна за Азот, адна за Газу, адна за Аскалон, адна за Гэт, адна за Акарон;"},{"book":"1 ЦАРСТВАЎ","chapter":"6","verse":"18","text":"а залатыя мышы былі па колькасьці гарадоў Філістымскіх - пяці валадароў, ад гарадоў умацаваных і да адкрытых сёлаў, да вялікага каменя, на якім паставілі каўчэг Госпада, і які да сёньня на полі Ісуса Бэтсамісяніна."},{"book":"1 ЦАРСТВАЎ","chapter":"6","verse":"19","text":"І пакараў Ён жыхароў Бэтсаміса за тое, што яны заглядвалі ў каўчэг Госпада, і забіў з народу пяцьдзесят тысяч семдзесят чалавек. І заенчыў народ, бо пакараў Гасподзь народ караю вялікаю."},{"book":"1 ЦАРСТВАЎ","chapter":"6","verse":"20","text":"І сказалі жыхары Бэтсаміса: хто можа стаяць прад Госпадам, Гэтым Сьвятым Богам? і да каго Ён пойдзе ад нас?"},{"book":"1 ЦАРСТВАЎ","chapter":"6","verse":"21","text":"І паслалі паслоў да жыхароў Кірыятыярыма сказаць: Філістымляне вярнулі каўчэг Госпада; прыйдзеце, вазьмеце яго сабе."}]}