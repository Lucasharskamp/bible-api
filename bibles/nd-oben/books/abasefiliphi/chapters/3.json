{"data":[{"book":"AbaseFiliphi","chapter":"3","verse":"1","text":"Okokucina, bazalwane, thokozani eNkosini! Akusihlupho kimi ukulilobela ngezinto ezifanayo futhi ngoba lokho kuyisivikelo kini."},{"book":"AbaseFiliphi","chapter":"3","verse":"2","text":"Qaphelani izinja lezo, abantu labo abenza okubi lalabo abalimaza umzimba."},{"book":"AbaseFiliphi","chapter":"3","verse":"3","text":"Ngoba thina yithi abokusokwa, thina esikhonza uNkulunkulu ngoMoya wakhe, esiziqhenya ngoKhristu uJesu njalo esingabeki ithemba kokwenyama"},{"book":"AbaseFiliphi","chapter":"3","verse":"4","text":"lanxa nje mina ngokwami ngilezizatho zethemba elinjalo."},{"book":"AbaseFiliphi","chapter":"3","verse":"5","text":"ngasokwa ngosuku lwesificaminwembili, ngingowako-Israyeli, owesizwana sakoBhenjamini, umHebheru wamaHebheru; ngokomthetho, ngingumFarisi;"},{"book":"AbaseFiliphi","chapter":"3","verse":"6","text":"ngokutshiseka, ngahlukuluza ibandla; ngokulunga okugxile emthethweni, angilacala."},{"book":"AbaseFiliphi","chapter":"3","verse":"7","text":"Kodwa loba kuyini okwakuyinzuzo kimi khathesi ngikubala njengokulahlekelwa ngenxa kaKhristu."},{"book":"AbaseFiliphi","chapter":"3","verse":"8","text":"Phezu kwalokho, konke ngikubona kuyize lapho kulinganiswa lobukhulu obumangalisayo bokwazi uKhristu Jesu iNkosi yami esengilahlekelwe yizinto zonke ngenxa yakhe. Ngikubona kuyimfucuza ukuze ngizuze uKhristu"},{"book":"AbaseFiliphi","chapter":"3","verse":"9","text":"njalo ngitholakale kuye, ngingelakulunga okungokwami okuvelela emthethweni, kodwa lokho kungenxa yokukholwa kuKhristu, ukulunga okuvela kuNkulunkulu njalo okungokukholwa."},{"book":"AbaseFiliphi","chapter":"3","verse":"10","text":"Ngifuna ukumazi uKhristu lamandla okuvuka kwakhe ekufeni lobudlelwano bokuhlanganyela ekuhluphekeni kwakhe, ngibe njengaye ekufeni,"},{"book":"AbaseFiliphi","chapter":"3","verse":"11","text":"ukuze ngenye indlela, ngithole ukuvuka kwabafileyo."},{"book":"AbaseFiliphi","chapter":"3","verse":"12","text":"Akusikuthi sengikuzuzile konke lokhu loba ukuthi sengiphelelisiwe kodwa ngilwisa ukuba ngibambe lokho uKhristu Jesu angibambela khona."},{"book":"AbaseFiliphi","chapter":"3","verse":"13","text":"Bazalwane, angikazibali njengosekubambile lokho. Kodwa yinye into engiyenzayo, ngiyakukhohlwa okusemuva ngizama ngamandla ukufinyelela kokuphambili,"},{"book":"AbaseFiliphi","chapter":"3","verse":"14","text":"ngilwisa ukuthi ngiyefinyelela ekucineni ukuba ngithole umvuzo uNkulunkulu angibizela wona ezulwini ngoKhristu uJesu."},{"book":"AbaseFiliphi","chapter":"3","verse":"15","text":"Sonke thina esesiphelele kumele sikhangele izinto ngengqondo enjalo. Nxa kokunye licabanga ngokwehlukileyo, lalokho uNkulunkulu uzakwenza kucace kini."},{"book":"AbaseFiliphi","chapter":"3","verse":"16","text":"Kuphela nje kasiqhubekeni ngalokho esesikuzuzile."},{"book":"AbaseFiliphi","chapter":"3","verse":"17","text":"Bazalwane, hlanganyelani labanye ekulandeleni isibonelo sami, libananzelele labo abaphila ngokwesibonelo esalitshengisa sona."},{"book":"AbaseFiliphi","chapter":"3","verse":"18","text":"Ngoba, njengoba ngangihlala ngilitshela kuqala lakhathesi ngiyatsho futhi langezinyembezi ukuthi abanengi baphila njengezitha zesiphambano sikaKhristu."},{"book":"AbaseFiliphi","chapter":"3","verse":"19","text":"Isiphetho sabo yikubhubha, unkulunkulu wabo yisisu sabo, lodumo lwabo lusehlazweni labo. Ingqondo yabo isezintweni zasemhlabeni."},{"book":"AbaseFiliphi","chapter":"3","verse":"20","text":"Kodwa elethu ikhaya lisezulwini. Njalo simlindele ngokutshiseka uMsindisi evela khonale, iNkosi uJesu Khristu,"},{"book":"AbaseFiliphi","chapter":"3","verse":"21","text":"yena okuzakuthi ngamandla amenza abeke izinto zonke ngaphansi kwakhe, uzaguqula imizimba yethu elesimo esiphansi ibe njengomzimba wakhe olenkazimulo."}]}