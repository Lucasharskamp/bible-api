{"data":[{"book":"Thaidas","chapter":"1","verse":"1","text":"Hamangkhung-aphuii ro khiao nane Isu Masi ro Guaphasamoy Phaul ro."},{"book":"Thaidas","chapter":"1","verse":"2","text":"Nyie yi idang pha chai luthong ji shii rai ro. Hamangkhung-aphuii hanyie ne biidiie asi pha ji ne, gethek shii hì pha chai ne ishak jao pha ibi è sbang rek,"},{"book":"Thaidas","chapter":"1","verse":"3","text":"khriig ishak shii ai è ji shii awai mua shii dong phi. Jine gu shii phijong ro, chiih-è gune gethek ro ragia Hamangkhung-aphuii muyung ji è yao."},{"book":"Thaidas","chapter":"1","verse":"4","text":"Gethek ro ò um pha migi shii gu zai dufuii, Thaidas shii gu hì zey."},{"book":"Thaidas","chapter":"1","verse":"5","text":"Jine nyieliieshii nane zab pha thawun shii Charch pha dukho bow srane ithek thuh de nyie chid pha ji mana shii khriig rek yi pha gune na shii Khrethe hà thoh marui. Gu è yao pha ji nowkhlei bo:"},{"book":"Thaidas","chapter":"1","verse":"6","text":"1:6-9: 1Thi 3:2-7 Dukhowthek ne ichiig oi pho rek chid; aine yiy jia um bie chid,1:6: yiy um bie chid; dinne luang jia yiygey bie chid. chiih-è airo aniphiing migiphothek um chid chiih-è aphrai mua rone chiih-è miyao anuii pho rone hanyie de athey mua rabo."},{"book":"Thaidas","chapter":"1","verse":"7","text":"Charch pha dukho nya rek dang ne Hamangkhung-aphuii ro blia pha ilkhi ro, ai ne athey phoh um chid. Ai ne wiangwe pho nane khthiie lijieg pho nane phuiithiig pho nane ichiigsow pho chiih-è bang giichak pho arey mua phro."},{"book":"Thaidas","chapter":"1","verse":"8","text":"Ai ne bran shii wieho chid chiih-è nyie wie shii miie rek chid. Ai ne awai shii zud ne, giang, gang, nane isiiewie um chid."},{"book":"Thaidas","chapter":"1","verse":"9","text":"Ai ne nyie mua shii migi rek mua chiih-è nyie muyua shii nuii mua pha ji shii ne chuh è khoh chid. Ji duiine ai ne gai shii izai muyua ji è lububo rek mua chiih-è gidieg pho shii ne ithek ichiig doh mua yichid."},{"book":"Thaidas","chapter":"1","verse":"10","text":"Chiih-è de bajo um ba, Jewish ro giang è rey pha migipho shii, hanyie ne ithek ro awie pha khani ji è gai shii gidieg nane khinrin rek."},{"book":"Thaidas","chapter":"1","verse":"11","text":"Ithek mulo rai hì ne gak chid phro, nyieliieshii ithek ne nyie ayua pha ithek muyua ji è chiih-è biwo lumuii pha bang rab ne zab pha haliingphothek shii duhug rek ro."},{"book":"Thaidas","chapter":"1","verse":"12-13","text":"Hì ne Khrethan awai ro, awaithek ro chaig jia è, hanyie izai yao shii ai è yao, “Khrethanthek ne idang khlamphothek ro, awie pha ibeymuthung, nane siikhad-ajo pha sugowthek ro.” Ji pha chiang è nane ithek shii chieg giung bo, chiihphado ithek shii de chiih-è migi um ruii phro"},{"book":"Thaidas","chapter":"1","verse":"14","text":"chiih-è Jew phaluiithek ne akhoh sha phro chiih-è hanyie è izai shii snai pha bran è thog pha tharothamang pha muyungthek de akhoh sha phro."},{"book":"Thaidas","chapter":"1","verse":"15","text":"Hanyie ne awai è awaishii igang lei ne zab awai shii igang ro; jishii hanyie yi zia nane migi arekpho, ithek ro khani nane siuthek ne zab zia ro."},{"book":"Thaidas","chapter":"1","verse":"16","text":"Ithek ne yao ithek ne Hamangkhung-aphuii shii thieg ro, jishii ithek ro blia è ne aishii snai muii. Ithek ne khjaipho nane miyao shii anuiipho ro, ithek ne nyie de wie rek pha a-ò ro."}]}