{"data":[{"book":"Deuteronomium","chapter":"2","verse":"1","text":"Daarna trokken wij weer de woestijn in, in de richting van de Rode Zee, zoals Jahweh het mij had gelast, en reisden lange tijd om het Seïr-gebergte heen."},{"book":"Deuteronomium","chapter":"2","verse":"2","text":"Toen sprak Jahweh tot mij:"},{"book":"Deuteronomium","chapter":"2","verse":"3","text":"Gij hebt nu lang genoeg rond dit gebergte gezworven; wendt u nu naar het noorden."},{"book":"Deuteronomium","chapter":"2","verse":"4","text":"Maar geef het volk dit bevel: Gij komt nu door het gebied van uw broeders, de zonen van Esau, die in Seïr wonen, en die bevreesd voor u zijn. Maar wacht u er wel voor,"},{"book":"Deuteronomium","chapter":"2","verse":"5","text":"de strijd met hen aan te binden, want Ik zal u zelfs geen voetbreed van zijn land geven, daar Ik het Seïr-gebergte als erfelijk bezit aan Esau heb geschonken."},{"book":"Deuteronomium","chapter":"2","verse":"6","text":"Het voedsel, dat ge nodig hebt, moet ge dus voor geld van hem kopen en zelfs geld geven voor het nodige water."},{"book":"Deuteronomium","chapter":"2","verse":"7","text":"Waarachtig, Jahweh, uw God, heeft u gezegend bij al wat ge hebt ondernomen. Hij droeg zorg voor u bij uw tocht door deze grote woestijn. Jahweh, uw God, is veertig jaar lang met u geweest, en het heeft u aan niets ontbroken."},{"book":"Deuteronomium","chapter":"2","verse":"8","text":"Zo trokken wij onze broeders, de zonen van Esau, die op het Seïr-gebergte wonen voorbij, over de weg van de Araba, langs Elat en Es-jon-Géber, en namen de richting van de steppe van Moab."},{"book":"Deuteronomium","chapter":"2","verse":"9","text":"Toen sprak Jahweh tot mij: Gij moogt ook Moab niet bestrijden, en geen oorlog met hem beginnen; want Ik zal u niets van zijn land in eigendom geven, daar Ik Ar aan de zonen van Lot als erfelijk bezit heb geschonken."},{"book":"Deuteronomium","chapter":"2","verse":"10","text":"Vóór hen woonden daar de Emieten, een volk groot, talrijk en machtig als de Anakskinderen;"},{"book":"Deuteronomium","chapter":"2","verse":"11","text":"ze werden als Refaïeten beschouwd, evenals de Anakskinderen, maar de Moabieten noemden hen Emieten."},{"book":"Deuteronomium","chapter":"2","verse":"12","text":"In Seïr woonden vroeger de Chorieten, maar de zonen van Esau hadden hen verdreven en uitgeroeid, en woonden daar in hun plaats; dus juist zoals Israël met het land heeft gedaan, dat Jahweh hun in erfelijk bezit heeft gegeven."},{"book":"Deuteronomium","chapter":"2","verse":"13","text":"Op dus, en steekt de beek Zéred over! En zo zijn wij de beek Zéred overgetrokken."},{"book":"Deuteronomium","chapter":"2","verse":"14","text":"Intussen waren er acht en dertig jaren verlopen, sinds wij van Kadesj-Barnéa waren vertrokken en de beek Zéred waren overgestoken; lang genoeg om heel het geslacht van weerbare mannen in de legerplaats te doen sterven, zoals Jahweh het hun had gezworen;"},{"book":"Deuteronomium","chapter":"2","verse":"15","text":"bovendien was de hand van Jahweh op hen blijven drukken, om hen tot den laatsten man toe uit de legerplaats te verdelgen."},{"book":"Deuteronomium","chapter":"2","verse":"16","text":"Toen nu alle weerbare mannen onder het volk tot den laatsten toe waren uitgestorven,"},{"book":"Deuteronomium","chapter":"2","verse":"17","text":"sprak Jahweh tot mij:"},{"book":"Deuteronomium","chapter":"2","verse":"18","text":"Ge trekt nu Ar, het gebied van Moab, voorbij,"},{"book":"Deuteronomium","chapter":"2","verse":"19","text":"en komt in de buurt van de Ammonieten. Ook hen moogt ge niet bestrijden, en geen oorlog met hen beginnen; want Ik zal niets van het land der Ammonieten u in eigendom geven, daar Ik het aan de zonen van Lot als erfelijk bezit heb geschonken."},{"book":"Deuteronomium","chapter":"2","verse":"20","text":"Ook dit rekende men tot het land der Refaïeten, daar er vroeger de Refaïeten hadden gewoond, die door de Ammonieten Zamzoemmieten werden genoemd."},{"book":"Deuteronomium","chapter":"2","verse":"21","text":"Het was een volk groot, talrijk en machtig als de Anakskinderen. Maar Jahweh had het voor hen uitgeroeid, zodat zij het hadden verdreven, en daar in zijn plaats bleven wonen;"},{"book":"Deuteronomium","chapter":"2","verse":"22","text":"dus juist zoals Hij voor de zonen van Esau had gedaan, die in Seïr wonen, en voor wie Hij de Chorieten had uitgeroeid, zodat zij ze hadden verdreven, en daar tot op de dag van heden in hun plaats bleven wonen;"},{"book":"Deuteronomium","chapter":"2","verse":"23","text":"en zoals ook de Kaftorieten, die uit Kaftor waren weggetrokken, de Awwieten, die de dorpen bewoonden tot Gaza toe, hadden uitgeroeid, en daar in hun plaats bleven wonen."},{"book":"Deuteronomium","chapter":"2","verse":"24","text":"Op, trekt verder, en steekt de beek Arnon over! Zie, Ik heb Sichon, den Amoriet, den koning van Chesjbon, en zijn land aan u overgeleverd; maak een begin met de verovering, en bind de strijd met hen aan."},{"book":"Deuteronomium","chapter":"2","verse":"25","text":"Van nu af zal Ik schrik en ontzetting voor u gaan verspreiden bij de volken onder heel de hemel, die van angst voor u zullen beven en sidderen, als ze maar van u horen."},{"book":"Deuteronomium","chapter":"2","verse":"26","text":"Toen zond ik uit de woestijn Kedemot gezanten naar Sichon, den koning van Chesjbon, met het vredelievend verzoek:"},{"book":"Deuteronomium","chapter":"2","verse":"27","text":"Ik zou door uw land willen trekken. Maar ik zal mij aan de wegen houden, zonder naar rechts of links af te wijken."},{"book":"Deuteronomium","chapter":"2","verse":"28","text":"Verschaf me tegen betaling het voedsel, dat ik nodig heb, en geef me voor geld het nodige water. Laat mij er slechts doorheen,"},{"book":"Deuteronomium","chapter":"2","verse":"29","text":"zoals de zonen van Esau, die te Seïr wonen, en de Moabieten in Ar mij dit hebben toegestaan, totdat ik de Jordaan overtrek naar het land, dat Jahweh, onze God, ons gaat schenken."},{"book":"Deuteronomium","chapter":"2","verse":"30","text":"Maar Sichon, de koning van Chesjbon, wilde ons niet door zijn land laten trekken; want Jahweh, uw God, had zijn gemoed verstompt en zijn hart versteend, om hem in uw hand te leveren, zoals thans het geval is."},{"book":"Deuteronomium","chapter":"2","verse":"31","text":"Nu sprak Jahweh tot mij: Zie, Ik ga Sichon en zijn land aan u overleveren; begin de verovering, en neem zijn land in bezit."},{"book":"Deuteronomium","chapter":"2","verse":"32","text":"En toen Sichon met al zijn volk naar Jáhas trok, om ons te bestrijden,"},{"book":"Deuteronomium","chapter":"2","verse":"33","text":"leverde Jahweh, onze God, hem aan ons over, en versloegen wij hem met zijn zonen en al zijn volk."},{"book":"Deuteronomium","chapter":"2","verse":"34","text":"Wij namen toen al zijn steden, sloegen iedere stad met mannen, vrouwen en kinderen met de ban, en lieten niemand ontkomen."},{"book":"Deuteronomium","chapter":"2","verse":"35","text":"Alleen het vee en de buit van de veroverde steden behielden we voor ons zelf."},{"book":"Deuteronomium","chapter":"2","verse":"36","text":"Van Aroër af, dat aan de rand van het Arnondal ligt, met de stad in het dal, was er tot aan Gilad geen vesting, die voor ons onneembaar was; Jahweh, onze God, leverde ze allen aan ons over."},{"book":"Deuteronomium","chapter":"2","verse":"37","text":"Maar het land der Ammonieten, heel het randgebied van de beek Jabbok en de steden van het gebergte, hebt ge niet bestreden, juist zoals Jahweh, onze God, het geboden had."}]}