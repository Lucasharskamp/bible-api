{"data":[{"book":"1 Samuel","chapter":"21","verse":"1","text":"Daudi nodhi Nob ir Ahimelek jadolo. Ahimelek nokirni kane oromo kode mopenjo niya, “Angʼo momiyo in kendi? Angʼo momiyo ngʼato ok obiro kodi?”"},{"book":"1 Samuel","chapter":"21","verse":"2","text":"Daudi nodwoko Ahimelek jadolo niya, “Ruoth oseora e ote moro konyisa ni, ‘Kik ngʼato ngʼe gimoro amora kuom oteni kod gik monyisi mondo itim.’ Joga to asechiko mondo waromgo kamoro."},{"book":"1 Samuel","chapter":"21","verse":"3","text":"Angʼo ma in-go ka sani? Miya makati abich kata gimoro amora minyalo yudo.”"},{"book":"1 Samuel","chapter":"21","verse":"4","text":"To jadolo nodwoko Daudi niya, “Aonge gi makati moro amora makmana nitiere moko mowal ka, ginyalo tiyo kode mana ka giseritore ma ok gibedo e achiel gi mon.”"},{"book":"1 Samuel","chapter":"21","verse":"5","text":"Daudi nodwoke niya, “Adier wasebedo mabor gi mon, mana kaka wajatimo kinde ma awuok oko. Ringre chwo to ler kata mana e ote moko ma ok ler. To koro kawuononi digibed maler maromo nade!”"},{"book":"1 Samuel","chapter":"21","verse":"6","text":"Eka jadolo nomiye makati mowal nikech ne onge makati moro amora makmana makati moket e Nyim Jehova Nyasaye migolo oko chiengʼ miketo makati maliet kargi."},{"book":"1 Samuel","chapter":"21","verse":"7","text":"Koro jatich Saulo moro ne nitie kanyo chiengʼno mane ogengʼne e nyim Jehova Nyasaye; ne en Doeg ma ja-Edom, mane jatend jokwadh Saulo."},{"book":"1 Samuel","chapter":"21","verse":"8","text":"Daudi nopenjo Ahimelek niya, “Donge dibedie gi tongʼ kata ligangla moro amora ka? Ne ok akawo ligangla kata gir lweny moro amora, nikech ote ruoth nobirona mapiyo.”"},{"book":"1 Samuel","chapter":"21","verse":"9","text":"Jadolo nodwoke niya, “Ligangla Goliath ja-Filistia, mane inego e holo mar Ela, nika; oboye gi law en e tok law mayom mar dolo miluongo ni efod. Ka idware to kawe, onge ligangla moro makmana mano.”"},{"book":"1 Samuel","chapter":"21","verse":"10","text":"Chiengʼno Daudi noringo Saulo mi odhi ir Akish ruoth Gath."},{"book":"1 Samuel","chapter":"21","verse":"11","text":"To jotich Akish nowachone niya, “Donge ngʼatni e Daudi ma ruodh pinygi? Donge en ema gimielne ka giwer ni:"},{"book":"1 Samuel","chapter":"21","verse":"12","text":"Wechegi nodonjo e chuny Daudi mi nomiyo oluoro Akish ruoth Gath ahinya."},{"book":"1 Samuel","chapter":"21","verse":"13","text":"Omiyo nowuondore ni en janeko e nyimgi kanyo, kane en e lwetgi notimo timbe mag janeko, kogwaro dhorangach kendo koweyo olawo wuok e dhoge nyaka e yie tike."},{"book":"1 Samuel","chapter":"21","verse":"14","text":"Akish nowachone jotije niya, “Ngʼiuru ngʼatni en janeko! Angʼo momiyo ukele ira?"},{"book":"1 Samuel","chapter":"21","verse":"15","text":"Uparo ni aonge gi joneko moromo momiyo ukelo ngʼatni e nyima? Ne ochuno ni nyaka ngʼatni bi e oda?”"}]}