{"data":[{"book":"AmaNani","chapter":"1","verse":"1","text":"UThixo wakhuluma kuMosi ethenteni lokuhlangana enkangala yaseSinayi ngosuku lwakuqala lwenyanga yesibili emnyakeni wesibili ngemva kokuphuma kwabako-Israyeli eGibhithe. UThixo wathi,"},{"book":"AmaNani","chapter":"1","verse":"2","text":"“Balani abantu bonke bako-Israyeli ngensendo langezindlu zabo, lenze uluhlu lwamabizo amadoda, inye ngayinye."},{"book":"AmaNani","chapter":"1","verse":"3","text":"Wena lo-Aroni lizaqoqa ngezigaba wonke amadoda ako-Israyeli kusukela kwabaleminyaka engamatshumi amabili kusiya phezulu abangaba libutho."},{"book":"AmaNani","chapter":"1","verse":"4","text":"Kuzozonke izizwe lithathe indoda eyodwa, eyinhloko yendlu yakibo, ukuze balincedise."},{"book":"AmaNani","chapter":"1","verse":"5","text":"La yiwo amabizo amadoda azaliphathisa:"},{"book":"AmaNani","chapter":"1","verse":"6","text":"esizweni sikaSimiyoni, uShelumiyeli indodana kaZurishadayi;"},{"book":"AmaNani","chapter":"1","verse":"7","text":"esizweni sikaJuda, uNahashoni indodana ka-Aminadabi;"},{"book":"AmaNani","chapter":"1","verse":"8","text":"esizweni sika-Isakhari, uNethaneli indodana kaZuwari;"},{"book":"AmaNani","chapter":"1","verse":"9","text":"esizweni sikaZebhuluni, u-Eliyabi indodana kaHeloni;"},{"book":"AmaNani","chapter":"1","verse":"10","text":"emadodaneni kaJosefa kwakuyila:"},{"book":"AmaNani","chapter":"1","verse":"11","text":"esizweni sikaBhenjamini, u-Abhidani indodana kaGidiyoni;"},{"book":"AmaNani","chapter":"1","verse":"12","text":"esizweni sikaDani, u-Ahiyezeri indodana ka-Amishadayi;"},{"book":"AmaNani","chapter":"1","verse":"13","text":"esizweni sika-Asheri, uPhagiyeli indodana ka-Okhirani;"},{"book":"AmaNani","chapter":"1","verse":"14","text":"esizweni sikaGadi, u-Eliyasafi indodana kaDuweli;"},{"book":"AmaNani","chapter":"1","verse":"15","text":"esizweni sikaNafithali; u-Ahira indodana ka-Enani.”"},{"book":"AmaNani","chapter":"1","verse":"16","text":"La yiwo amadoda akhethwa ebantwini bakuleyondawo, bengabakhokheli bezizwe zabokhokho babo. Babezinhloko zezizwana zako-Israyeli."},{"book":"AmaNani","chapter":"1","verse":"17","text":"UMosi lo-Aroni bathatha amadoda la alamabizo ayeqanjiwe"},{"book":"AmaNani","chapter":"1","verse":"18","text":"basebebizela ndawonye bonke abantu ngosuku lwakuqala lwenyanga yesibili. Baziveza umdabuko wabo ngensendo langezindlu zabo, ngakho kusukela emadodeni aleminyaka engamatshumi amabili kusiya phezulu kwabhalwa amabizo awo, inye ngayinye,"},{"book":"AmaNani","chapter":"1","verse":"19","text":"njengokulaywa kukaMosi nguThixo. Ngakho wababala enkangala yaseSinayi:"},{"book":"AmaNani","chapter":"1","verse":"20","text":"Ezizukulwaneni zikaRubheni indodana ka-Israyeli elizibulo:"},{"book":"AmaNani","chapter":"1","verse":"21","text":"Inani labesizwana sikaRubheni lalizinkulungwane ezingamatshumi amane lesithupha, lamakhulu amahlanu (46,500)."},{"book":"AmaNani","chapter":"1","verse":"22","text":"Ezizukulwaneni zikaSimiyoni:"},{"book":"AmaNani","chapter":"1","verse":"23","text":"Inani labesizwana sikaSimiyoni lalizinkulungwane ezingamatshumi amahlanu lasificamunwemunye, lamakhulu amathathu (59,300)."},{"book":"AmaNani","chapter":"1","verse":"24","text":"Ezizukulwaneni zikaGadi:"},{"book":"AmaNani","chapter":"1","verse":"25","text":"Inani labesizwana sikaGadi lalizinkulungwane ezingamatshumi amane lanhlanu, lamakhulu ayisithupha lamatshumi amahlanu (45,650)."},{"book":"AmaNani","chapter":"1","verse":"26","text":"Ezizukulwaneni zikaJuda:"},{"book":"AmaNani","chapter":"1","verse":"27","text":"Inani labesizwana sikaJuda lalizinkulungwane ezingamatshumi ayisikhombisa lane lamakhulu ayisithupha (74,600)."},{"book":"AmaNani","chapter":"1","verse":"28","text":"Ezizukulwaneni zika-Isakhari:"},{"book":"AmaNani","chapter":"1","verse":"29","text":"Inani labesizwana sika-Isakhari lalizinkulungwane ezingamatshumi amahlanu lane, lamakhulu amane (54,400)."},{"book":"AmaNani","chapter":"1","verse":"30","text":"Ezizukulwaneni zikaZebhuluni:"},{"book":"AmaNani","chapter":"1","verse":"31","text":"Inani lesizwe sikaZebhuluni lalizinkulungwane ezingamatshumi amahlanu lasikhombisa, lamakhulu amane (57,400)."},{"book":"AmaNani","chapter":"1","verse":"32","text":"Emadodaneni kaJosefa:"},{"book":"AmaNani","chapter":"1","verse":"33","text":"Inani labesizwe sika-Efrayimi lalizinkulungwane ezingamatshumi amane lamakhulu amahlanu (40,500)."},{"book":"AmaNani","chapter":"1","verse":"34","text":"Ezizukulwaneni zikaManase:"},{"book":"AmaNani","chapter":"1","verse":"35","text":"Inani labesizwe sikaManase lalizinkulungwane ezintathu lambili, lamakhulu amabili (32,200)."},{"book":"AmaNani","chapter":"1","verse":"36","text":"Ezizukulwaneni zikaBhenjamini:"},{"book":"AmaNani","chapter":"1","verse":"37","text":"Inani labesizwe sikaBhenjamini lalizinkulungwane ezingamatshumi amathathu lanhlanu, lamakhulu amane (35,400)."},{"book":"AmaNani","chapter":"1","verse":"38","text":"Ezizukulwaneni zikaDani:"},{"book":"AmaNani","chapter":"1","verse":"39","text":"Inani labesizwe sikaDani lalizinkulungwane ezingamatshumi ayisithupha lambili, lamakhulu ayisikhombisa (62,700)."},{"book":"AmaNani","chapter":"1","verse":"40","text":"Ezizukulwaneni zika-Asheri:"},{"book":"AmaNani","chapter":"1","verse":"41","text":"Inani labesizwe sika-Asheri lalizinkulungwane ezingamatshumi amane lanye, lamakhulu amahlanu (41,500)."},{"book":"AmaNani","chapter":"1","verse":"42","text":"Ezizukulwaneni zikaNafithali:"},{"book":"AmaNani","chapter":"1","verse":"43","text":"Inani labesizwe sikaNafithali lalizinkulungwane ezingamatshumi amahlanu lantathu, lamakhulu amane (53,400)."},{"book":"AmaNani","chapter":"1","verse":"44","text":"La yiwo amadoda abalwa nguMosi lo-Aroni kanye labakhokheli bako-Israyeli abalitshumi lambili, munye ngamunye emele abendlu yakhe."},{"book":"AmaNani","chapter":"1","verse":"45","text":"Wonke ama-Israyeli aleminyaka esukela kwengamatshumi amabili kusiya phezulu ayengaba libutho abalwa ngezindlu zawo."},{"book":"AmaNani","chapter":"1","verse":"46","text":"Inani lawo esehlangene wonke lalizinkulungwane ezingamakhulu ayisithupha lantathu, lamakhulu amahlanu, lamatshumi amahlanu (603,550)."},{"book":"AmaNani","chapter":"1","verse":"47","text":"Abendlu yesizwe sikaLevi, bona-ke, ababalwanga kanyekanye labanye."},{"book":"AmaNani","chapter":"1","verse":"48","text":"UThixo wayethe kuMosi:"},{"book":"AmaNani","chapter":"1","verse":"49","text":"“Ungabali abesizwe sikaLevi njalo ungabahlanganisi kulokhu kubalwa kwabanye laba abako-Israyeli."},{"book":"AmaNani","chapter":"1","verse":"50","text":"Kodwa, beka abaLevi ukuthi baphathe ithabanikeli lobufakazi, impahla zalo zonke kanye lazozonke izinto ezisetshenziswa kulo. Yibo abazathwala ithabanikeli lempahla zalo; bazalinakekela njalo bazalihonqolozela."},{"book":"AmaNani","chapter":"1","verse":"51","text":"Ngezikhathi zonke nxa ithabanikeli lisuswa abaLevi yibo abazalethula, kuthi-ke nxa selimiswa njalo, abaLevi yibo abazalimisa. Loba ngubani osondela phansi kwalo uzabulawa."},{"book":"AmaNani","chapter":"1","verse":"52","text":"Abako-Israyeli bazakwakha amathente abo ngezigaba zabo, indoda ngayinye esihonqweni sayo ngaphansi kophawu lwayo."},{"book":"AmaNani","chapter":"1","verse":"53","text":"Kodwa abaLevi bazamisa amathente abo ehonqolozele ithabanikeli loBufakazi ukuze isizwe sabako-Israyeli singayikwehlelwa lulaka. AbaLevi bazasebenza ukulinda iThabanikeli loBufakazi.”"},{"book":"AmaNani","chapter":"1","verse":"54","text":"Abako-Israyeli benza konke njengokulaywa kukaMosi nguThixo."}]}