{"data":[{"book":"ارمیا","chapter":"22","verse":"1-3","text":"خداوند فرمود که به قصر پادشاه یهودا بروم و به او که بر تخت پادشاهی داوود نشسته و به تمام درباریان و به اهالی اورشلیم، بگویم که خداوند چنین می‌فرماید:"},{"book":"ارمیا","chapter":"22","verse":"4","text":"اگر آنچه می‌گویم انجام دهید، اجازه خواهم داد که همواره پادشاهانی از نسل داوود بر تخت سلطنت تکیه بزنند و با درباریان و همهٔ قوم در سعادت و آسایش، روزگار بگذرانند."},{"book":"ارمیا","chapter":"22","verse":"5","text":"ولی اگر این حکم را اطاعت نکنید، به ذات خود قسم که این قصر به ویرانه تبدیل خواهد شد.»"},{"book":"ارمیا","chapter":"22","verse":"6","text":"زیرا خداوند دربارۀ قصر پادشاه یهودا چنین می‌فرماید:"},{"book":"ارمیا","chapter":"22","verse":"7","text":"افرادی ویرانگر را همراه با تبرهایشان خواهم فرستاد تا تمام ستونها و تیرهای چوبی تو را که از بهترین سروهای آزاد تهیه شده‌اند، قطع کنند و در آتش بسوزانند."},{"book":"ارمیا","chapter":"22","verse":"8","text":"آنگاه مردم سرزمینهای دیگر وقتی از کنار خرابه‌های این شهر عبور کنند، از یکدیگر خواهند پرسید: ”چرا خداوند با این شهر بزرگ چنین کرد؟“"},{"book":"ارمیا","chapter":"22","verse":"9","text":"در پاسخ خواهند شنید: ”چون اهالی اینجا خداوند، خدای خود را فراموش کردند و عهد و پیمانی را که او با ایشان بسته بود، شکستند و بت‌پرست شدند.“»"},{"book":"ارمیا","chapter":"22","verse":"10","text":"ای اهالی یهودا، برای یوشیای پادشاه که در جنگ کشته شده، گریه نکنید، بلکه برای پسرش یهوآحاز ماتم بگیرید که به اسیری برده خواهد شد22‏:10 یهوآحاز به مصر به اسیری برده شد (۲پادشاهان ۲۳‏:۳۱‏‑۳۴).؛ چون او در سرزمینی بیگانه خواهد مرد و دیگر وطنش را نخواهد دید."},{"book":"ارمیا","chapter":"22","verse":"11","text":"زیرا خداوند دربارۀ یهوآحاز، پسر یوشیا پادشاه یهودا، که به جای پدرش پادشاه شد و به اسارت رفت، چنین می‌فرماید: «او دیگر به اینجا برنخواهد گشت."},{"book":"ارمیا","chapter":"22","verse":"12","text":"او در سرزمینی دوردست خواهد مرد و دیگر هرگز وطنش را نخواهد دید.»"},{"book":"ارمیا","chapter":"22","verse":"13","text":"خداوند می‌فرماید: «وای بر تو ای یهویاقیم پادشاه، که قصر باشکوهت را با بهره‌کشی از مردم می‌سازی؛ از در و دیوار قصرت ظلم و بی‌عدالتی می‌بارد، چون مزد کارگران را نمی‌پردازی."},{"book":"ارمیا","chapter":"22","verse":"14","text":"می‌گویی: ”قصر باشکوهی می‌سازم که اتاقهای بزرگ و پنجره‌های زیادی داشته باشد؛ سقف آن را با چوب سرو آزاد می‌پوشانم و بر آن رنگ قرمز می‌زنم.“"},{"book":"ارمیا","chapter":"22","verse":"15","text":"آیا فکر می‌کنی با ساختن کاخهای پرشکوه، سلطنتت پایدار می‌ماند؟ چرا سلطنت پدرت یوشیا آنقدر دوام یافت؟ چون او عادل و با انصاف بود. به همین علّت هم در همهٔ کارهایش کامیاب می‌شد."},{"book":"ارمیا","chapter":"22","verse":"16","text":"او از فقیران و نیازمندان دستگیری می‌کرد، بنابراین همیشه موفق بود. این است معنی شناخت من!"},{"book":"ارمیا","chapter":"22","verse":"17","text":"ولی تو فقط به دنبال ارضای حرص و آز خود هستی؛ خون بی‌گناهان را می‌ریزی و بر قوم خود با ظلم و ستم حکومت می‌کنی."},{"book":"ارمیا","chapter":"22","verse":"18","text":"«بنابراین ای یهویاقیم پادشاه، پسر یوشیا، پس از مرگت هیچ‌کس حتی خانواده‌ات برایت ماتم نخواهند کرد؛ قومت نیز به مرگ تو اهمیتی نخواهند داد؛"},{"book":"ارمیا","chapter":"22","verse":"19","text":"جنازهٔ تو را از اورشلیم کشان‌کشان بیرون برده، مانند لاشهٔ الاغ به گوشه‌ای خواهند افکند!»"},{"book":"ارمیا","chapter":"22","verse":"20","text":"ای مردم اورشلیم به لبنان بروید و در آنجا گریه کنید؛ در باشان فریاد برآورید؛ بر کوههای موآب ناله سر دهید، چون همهٔ متحدان شما نابود شده‌اند و هیچ‌کس برای کمک به شما باقی نمانده است."},{"book":"ارمیا","chapter":"22","verse":"21","text":"زمانی که در سعادت و خوشبختی به سر می‌بردید، خدا با شما سخن گفت، ولی گوش فرا ندادید؛ شما هرگز نخواستید او را اطاعت نمایید؛ عادت شما همیشه همین بوده است!"},{"book":"ارمیا","chapter":"22","verse":"22","text":"حال وزش باد خشم خدا تمام رهبرانتان را نابود خواهد ساخت؛ همپیمانانتان نیز به اسارت خواهند رفت؛ و سرانجام به سبب شرارتهایتان، شرمسار و سرافکنده خواهید گشت."},{"book":"ارمیا","chapter":"22","verse":"23","text":"ای کسانی که در کاخهای مزین به چوب سرو لبنان زندگی می‌کنید، به‌زودی دردی جانکاه همچون درد زایمان، شما را فرا خواهد گرفت؛ آنگاه همه برای شما دلسوزی خواهند کرد."},{"book":"ارمیا","chapter":"22","verse":"24-25","text":"خداوند به یهویاکین، پسر یهویاقیم، پادشاه یهودا چنین می‌فرماید: «تو حتی اگر انگشتر خاتم بر دست راستم بودی، تو را از انگشتم بیرون می‌آوردم و به دست کسانی می‌دادم که به خونت تشنه‌اند و تو از ایشان وحشت داری، یعنی به دست نِبوکَدنِصَّر، پادشاه بابِل و سپاهیان او!"},{"book":"ارمیا","chapter":"22","verse":"26","text":"تو و مادرت را به سرزمینی بیگانه خواهم افکند تا در همان جا بمیرید."},{"book":"ارمیا","chapter":"22","verse":"27","text":"شما هرگز به این سرزمین که آرزوی دیدنش را خواهید داشت، باز نخواهید گشت.»"},{"book":"ارمیا","chapter":"22","verse":"28","text":"خداوندا، آیا این مرد یعنی یهویاکین، مانند ظرف شکسته‌ای شده که کسی به آن نیازی ندارد؟ آیا به همین دلیل است که خود و فرزندانش به سرزمینی بیگانه به اسارت می‌روند؟"},{"book":"ارمیا","chapter":"22","verse":"29","text":"ای زمین، ای زمین، ای زمین! کلام خداوند را بشنو."},{"book":"ارمیا","chapter":"22","verse":"30","text":"خداوند می‌فرماید: «نام این مرد (یعنی یهویاکین) را جزو افراد بی‌اولاد بنویس، جزو کسانی که هرگز کامیاب نخواهند شد؛ چون هیچ‌یک از فرزندان او بر تخت سلطنت داوود تکیه نخواهد زد و بر یهودا فرمانروایی نخواهد کرد!»"}]}