{"data":[{"book":"ఇఫిషిణః","chapter":"5","verse":"1","text":"అతో యూయం ప్రియబాలకా ఇవేశ్వరస్యానుకారిణో భవత,"},{"book":"ఇఫిషిణః","chapter":"5","verse":"2","text":"ఖ్రీష్ట ఇవ ప్రేమాచారం కురుత చ, యతః సోఽస్మాసు ప్రేమ కృతవాన్ అస్మాకం వినిమయేన చాత్మనివేదనం కృత్వా గ్రాహ్యసుగన్ధార్థకమ్ ఉపహారం బలిఞ్చేశ్వరాచ దత్తవాన్|"},{"book":"ఇఫిషిణః","chapter":"5","verse":"3","text":"కిన్తు వేశ్యాగమనం సర్వ్వవిధాశౌచక్రియా లోభశ్చైతేషామ్ ఉచ్చారణమపి యుష్మాకం మధ్యే న భవతు, ఏతదేవ పవిత్రలోకానామ్ ఉచితం|"},{"book":"ఇఫిషిణః","chapter":"5","verse":"4","text":"అపరం కుత్సితాలాపః ప్రలాపః శ్లేషోక్తిశ్చ న భవతు యత ఏతాన్యనుచితాని కిన్త్వీశ్వరస్య ధన్యవాదో భవతు|"},{"book":"ఇఫిషిణః","chapter":"5","verse":"5","text":"వేశ్యాగామ్యశౌచాచారీ దేవపూజక ఇవ గణ్యో లోభీ చైతేషాం కోషి ఖ్రీష్టస్య రాజ్యేఽర్థత ఈశ్వరస్య రాజ్యే కమప్యధికారం న ప్రాప్స్యతీతి యుష్మాభిః సమ్యక్ జ్ఞాయతాం|"},{"book":"ఇఫిషిణః","chapter":"5","verse":"6","text":"అనర్థకవాక్యేన కోఽపి యుష్మాన్ న వఞ్చయతు యతస్తాదృగాచారహేతోరనాజ్ఞాగ్రాహిషు లోకేష్వీశ్వరస్య కోపో వర్త్తతే|"},{"book":"ఇఫిషిణః","chapter":"5","verse":"7","text":"తస్మాద్ యూయం తైః సహభాగినో న భవత|"},{"book":"ఇఫిషిణః","chapter":"5","verse":"8","text":"పూర్వ్వం యూయమ్ అన్ధకారస్వరూపా ఆధ్వం కిన్త్విదానీం ప్రభునా దీప్తిస్వరూపా భవథ తస్మాద్ దీప్తేః సన్తానా ఇవ సమాచరత|"},{"book":"ఇఫిషిణః","chapter":"5","verse":"9","text":"దీప్తే ర్యత్ ఫలం తత్ సర్వ్వవిధహితైషితాయాం ధర్మ్మే సత్యాలాపే చ ప్రకాశతే|"},{"book":"ఇఫిషిణః","chapter":"5","verse":"10","text":"ప్రభవే యద్ రోచతే తత్ పరీక్షధ్వం|"},{"book":"ఇఫిషిణః","chapter":"5","verse":"11","text":"యూయం తిమిరస్య విఫలకర్మ్మణామ్ అంశినో న భూత్వా తేషాం దోషిత్వం ప్రకాశయత|"},{"book":"ఇఫిషిణః","chapter":"5","verse":"12","text":"యతస్తే లోకా రహమి యద్ యద్ ఆచరన్తి తదుచ్చారణమ్ అపి లజ్జాజనకం|"},{"book":"ఇఫిషిణః","chapter":"5","verse":"13","text":"యతో దీప్త్యా యద్ యత్ ప్రకాశ్యతే తత్ తయా చకాస్యతే యచ్చ చకాస్తి తద్ దీప్తిస్వరూపం భవతి|"},{"book":"ఇఫిషిణః","chapter":"5","verse":"14","text":"ఏతత్కారణాద్ ఉక్తమ్ ఆస్తే, \"హే నిద్రిత ప్రబుధ్యస్వ మృతేభ్యశ్చోత్థితిం కురు| తత్కృతే సూర్య్యవత్ ఖ్రీష్టః స్వయం త్వాం ద్యోతయిష్యతి| \""},{"book":"ఇఫిషిణః","chapter":"5","verse":"15","text":"అతః సావధానా భవత, అజ్ఞానా ఇవ మాచరత కిన్తు జ్ఞానిన ఇవ సతర్కమ్ ఆచరత|"},{"book":"ఇఫిషిణః","chapter":"5","verse":"16","text":"సమయం బహుమూల్యం గణయధ్వం యతః కాలా అభద్రాః|"},{"book":"ఇఫిషిణః","chapter":"5","verse":"17","text":"తస్మాద్ యూయమ్ అజ్ఞానా న భవత కిన్తు ప్రభోరభిమతం కిం తదవగతా భవత|"},{"book":"ఇఫిషిణః","chapter":"5","verse":"18","text":"సర్వ్వనాశజనకేన సురాపానేన మత్తా మా భవత కిన్త్వాత్మనా పూర్య్యధ్వం|"},{"book":"ఇఫిషిణః","chapter":"5","verse":"19","text":"అపరం గీతై ర్గానైః పారమార్థికకీర్త్తనైశ్చ పరస్పరమ్ ఆలపన్తో మనసా సార్ద్ధం ప్రభుమ్ ఉద్దిశ్య గాయత వాదయత చ|"},{"book":"ఇఫిషిణః","chapter":"5","verse":"20","text":"సర్వ్వదా సర్వ్వవిషయేఽస్మత్ప్రభో యీశోః ఖ్రీష్టస్య నామ్నా తాతమ్ ఈశ్వరం ధన్యం వదత|"},{"book":"ఇఫిషిణః","chapter":"5","verse":"21","text":"యూయమ్ ఈశ్వరాద్ భీతాః సన్త అన్యేఽపరేషాం వశీభూతా భవత|"},{"book":"ఇఫిషిణః","chapter":"5","verse":"22","text":"హే యోషితః, యూయం యథా ప్రభోస్తథా స్వస్వస్వామినో వశఙ్గతా భవత|"},{"book":"ఇఫిషిణః","chapter":"5","verse":"23","text":"యతః ఖ్రీష్టో యద్వత్ సమితే ర్మూర్ద్ధా శరీరస్య త్రాతా చ భవతి తద్వత్ స్వామీ యోషితో మూర్ద్ధా|"},{"book":"ఇఫిషిణః","chapter":"5","verse":"24","text":"అతః సమితి ర్యద్వత్ ఖ్రీష్టస్య వశీభూతా తద్వద్ యోషిద్భిరపి స్వస్వస్వామినో వశతా స్వీకర్త్తవ్యా|"},{"book":"ఇఫిషిణః","chapter":"5","verse":"25","text":"అపరఞ్చ హే పురుషాః, యూయం ఖ్రీష్ట ఇవ స్వస్వయోషిత్సు ప్రీయధ్వం|"},{"book":"ఇఫిషిణః","chapter":"5","verse":"26","text":"స ఖ్రీష్టోఽపి సమితౌ ప్రీతవాన్ తస్యాః కృతే చ స్వప్రాణాన్ త్యక్తవాన్ యతః స వాక్యే జలమజ్జనేన తాం పరిష్కృత్య పావయితుమ్"},{"book":"ఇఫిషిణః","chapter":"5","verse":"27","text":"అపరం తిలకవల్యాదివిహీనాం పవిత్రాం నిష్కలఙ్కాఞ్చ తాం సమితిం తేజస్వినీం కృత్వా స్వహస్తే సమర్పయితుఞ్చాభిలషితవాన్|"},{"book":"ఇఫిషిణః","chapter":"5","verse":"28","text":"తస్మాత్ స్వతనువత్ స్వయోషితి ప్రేమకరణం పురుషస్యోచితం, యేన స్వయోషితి ప్రేమ క్రియతే తేనాత్మప్రేమ క్రియతే|"},{"book":"ఇఫిషిణః","chapter":"5","verse":"29","text":"కోఽపి కదాపి న స్వకీయాం తనుమ్ ఋతీయితవాన్ కిన్తు సర్వ్వే తాం విభ్రతి పుష్ణన్తి చ| ఖ్రీష్టోఽపి సమితిం ప్రతి తదేవ కరోతి,"},{"book":"ఇఫిషిణః","chapter":"5","verse":"30","text":"యతో వయం తస్య శరీరస్యాఙ్గాని మాంసాస్థీని చ భవామః|"},{"book":"ఇఫిషిణః","chapter":"5","verse":"31","text":"ఏతదర్థం మానవః స్వమాతాపితరోै పరిత్యజ్య స్వభార్య్యాయామ్ ఆసంక్ష్యతి తౌ ద్వౌ జనావేకాఙ్గౌ భవిష్యతః|"},{"book":"ఇఫిషిణః","chapter":"5","verse":"32","text":"ఏతన్నిగూఢవాక్యం గురుతరం మయా చ ఖ్రీష్టసమితీ అధి తద్ ఉచ్యతే|"},{"book":"ఇఫిషిణః","chapter":"5","verse":"33","text":"అతఏవ యుష్మాకమ్ ఏకైకో జన ఆత్మవత్ స్వయోషితి ప్రీయతాం భార్య్యాపి స్వామినం సమాదర్త్తుం యతతాం|"}]}