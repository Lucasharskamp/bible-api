{"data":[{"book":"АДКРЫЦЦЁ","chapter":"17","verse":"1","text":"І прыйшоў адзін зь сямі анёлаў, што мелі сем чараў, і, гаворачы са мною, сказаў мне: падыдзі, я пакажу табе суд над вялікаю блудадзейкаю, што сядзіць на водах многіх;"},{"book":"АДКРЫЦЦЁ","chapter":"17","verse":"2","text":"зь ёю блудадзеялі цары зямныя, і віном яе блудадзейства ўпіваліся насельнікі зямлі."},{"book":"АДКРЫЦЦЁ","chapter":"17","verse":"3","text":"І павёў мяне ў духу ў пустыню; і ўгледзеў я жанчыну, якая сядзела на зьверы барвовым, поўным назоваў богазьняважлівых, зь сямю галовамі і дзесяцьцю рагамі."},{"book":"АДКРЫЦЦЁ","chapter":"17","verse":"4","text":"І жанчына адзетая была ў парфіру і ў пурпуру, аздобленая золатам, каштоўнымі камянямі і жэмчугам, і трымала залатую чару ў руцэ сваёй, напоўненую мярзотамі і поскудзьдзю блудадзейства яе;"},{"book":"АДКРЫЦЦЁ","chapter":"17","verse":"5","text":"і на лобе ў яе напісана імя: таямніца, Вавілон вялікі, маці блудадзеек і мярзотаў зямных."},{"book":"АДКРЫЦЦЁ","chapter":"17","verse":"6","text":"Бачыў я, што жанчына апоена была крывёю сьвятых і крывёю сьведкаў Ісусавых, і, бачачы яе, дзіву даваўся вялікаму."},{"book":"АДКРЫЦЦЁ","chapter":"17","verse":"7","text":"І сказаў мне анёл: чаго ты дзівуеш? Я адкрыю табе таямніцу жанчыны гэтай і зьвера, што носіць яе, што мае сем галоў і дзесяць рагоў."},{"book":"АДКРЫЦЦЁ","chapter":"17","verse":"8","text":"Зьвер, якога ты бачыў, быў, і няма яго, і выйдзе зь бездані і пойдзе ў пагібель; і зьдзівяцца тыя насельнікі зямлі, імёны якіх ня ўпісаны ў кнігу жыцьця ад пачатку сьвету, убачыўшы, што зьвер быў, і няма яго, і зьявіцца."},{"book":"АДКРЫЦЦЁ","chapter":"17","verse":"9","text":"Тут розум, які мае мудрасьць. Сем галоў - гэта сем гор, на якіх сядзіць жанчына,"},{"book":"АДКРЫЦЦЁ","chapter":"17","verse":"10","text":"і сем цароў, зь якіх пяць загінулі, адзін ёсьць, а другі яшчэ ня прыйшоў, і калі прыйдзе, нядоўга яму быць."},{"book":"АДКРЫЦЦЁ","chapter":"17","verse":"11","text":"І зьвер, які быў і якога няма, ёсьць восьмы, і зь ліку сямі, і пойдзе ў пагібель."},{"book":"АДКРЫЦЦЁ","chapter":"17","verse":"12","text":"І дзесяць рагоў, якія ты бачыў, - гэта дзесяць цароў, якія яшчэ не атрымалі царства, але прымуць уладу са зьверам, як цары, на адну гадзіну."},{"book":"АДКРЫЦЦЁ","chapter":"17","verse":"13","text":"Яны маюць адны думкі і перададуць сілу і ўладу сваю зьверу;"},{"book":"АДКРЫЦЦЁ","chapter":"17","verse":"14","text":"яны будуць весьці змаганьне зь Ягнём, і Ягня пераможа іх, бо Ён ёсьць Гасподзь тых, што пануюць, і Цар цароў, і тыя, хто зь Ім, - гэта пакліканыя і выбраныя і верныя."},{"book":"АДКРЫЦЦЁ","chapter":"17","verse":"15","text":"І кажа мне: воды, якія ты бачыў, дзе сядзіць блудадзейка, гэта людзі і народы, і плямёны і роды."},{"book":"АДКРЫЦЦЁ","chapter":"17","verse":"16","text":"І дзесяць рагоў, якія ты бачыў на зьвяры, яны зьненавідзяць блудадзейку, і спустошаць яе, і аголяць, і плоць яе зьядуць, і спаляць яе ў вагні;"},{"book":"АДКРЫЦЦЁ","chapter":"17","verse":"17","text":"таму што Бог паклаў ім на сэрца выканаць волю Ягоную, выканаць адну волю, і аддаць царства іхняе зьверу, пакуль ня збудуцца словы Божыя."},{"book":"АДКРЫЦЦЁ","chapter":"17","verse":"18","text":"А жанчына, якую ты бачыў, ёсьць вялікі горад, што валадарыць над зямнымі царамі."}]}