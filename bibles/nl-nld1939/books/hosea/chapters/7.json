{"data":[{"book":"Hosea","chapter":"7","verse":"1","text":"De schuld van Efraïm is aan het licht getreden, De boosheid van Samaria openbaar: Ze plegen bedrog; de dief dringt binnen de huizen, De rover plundert op straat."},{"book":"Hosea","chapter":"7","verse":"2","text":"En ze bedenken niet bij zichzelf, Dat Ik Mij al hun boosheid herinner; Dat hun werken hen steeds vergezellen, En voor mijn aangezicht staan!"},{"book":"Hosea","chapter":"7","verse":"3","text":"In hun boosheid maken zij den koning lustig, In hun leugens de vorsten:"},{"book":"Hosea","chapter":"7","verse":"4","text":"Ze verhitten hen allen als een oven, Door den bakker gestookt. Als het deeg is gekneed, houdt hij op met stoken, Totdat het gegist is;"},{"book":"Hosea","chapter":"7","verse":"5","text":"Maar zij maken onzen koning onpasselijk, De vorsten bevangen door wijn. Ze blijven aan de lustigen schenken,"},{"book":"Hosea","chapter":"7","verse":"6","text":"Listig hun hart als een oven verhitten: Heel de nacht sluimert hun woede, Maar ‘s morgens slaat ze in vlammen uit."},{"book":"Hosea","chapter":"7","verse":"7","text":"Toen allen waren verhit als een oven, Hebben zij hun meesters verteerd: Al hun koningen zijn gevallen, Zonder dat iemand van hen tot Mij riep!"},{"book":"Hosea","chapter":"7","verse":"8","text":"Efraïm is onder de volken Een afgeleefde geworden; Efraïm werd als een koek, Die niet is omgekeerd."},{"book":"Hosea","chapter":"7","verse":"9","text":"Vreemden verteren zijn schatten: Hij merkt het niet; Zijn haar begint al te grijzen: Hij bespeurt het niet."},{"book":"Hosea","chapter":"7","verse":"10","text":"De trots ligt Israël op het gelaat: Ze bekeren zich niet tot Jahweh, hun God; Ze zoeken Hem niet, Wat ook gebeurt!"},{"book":"Hosea","chapter":"7","verse":"11","text":"Efraïm is als een duif Onnozel en dom; Ze roepen Egypte om hulp, En trekken naar Assjoer."},{"book":"Hosea","chapter":"7","verse":"12","text":"Maar zodra ze vertrekken, Werp Ik mijn net over hen uit, Haal ze omlaag als een vogel uit de lucht, Sluit ze op om de faam van hun boosheid!"},{"book":"Hosea","chapter":"7","verse":"13","text":"Wee hun, omdat ze van Mij zijn weggevlucht, Verderf over hen, omdat ze tegen Mij hebben gezondigd; Ik bracht hun verlossing, Maar zij verloochenden Mij."},{"book":"Hosea","chapter":"7","verse":"14","text":"Ze roepen Mij niet van harte aan, Maar huilen op hun legerstede; Ze kerven zich om brood en wijn, Maar van Mij lopen ze weg."},{"book":"Hosea","chapter":"7","verse":"15","text":"Ik heb hun arm onderricht en gesterkt, Maar zij zinnen op kwaad tegen Mij;"},{"book":"Hosea","chapter":"7","verse":"16","text":"Ze springen terug op wat hen niet helpt, Als een weerspannige boog. Hun vorsten vallen door het zwaard, Om het gezwets van hun tong; Dan worden ze nog uitgelachen In het land van Egypte!"}]}