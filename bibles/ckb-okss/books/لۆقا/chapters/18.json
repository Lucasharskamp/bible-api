{"data":[{"book":"لۆقا","chapter":"18","verse":"1","text":"عیسا نموونەیەکی بۆ هێنانەوە کە پێویستە هەمیشە نوێژ بکەن و ورە بەرنەدەن."},{"book":"لۆقا","chapter":"18","verse":"2","text":"فەرمووی: «لە شارێک دادوەرێک هەبوو لە خودا نەدەترسا و ڕێزی مرۆڤیشی نەدەگرت."},{"book":"لۆقا","chapter":"18","verse":"3","text":"لەو شارەدا بێوەژنێک هەبوو، دەهاتە لای و دەیگوت: ”مافم لە نەیارەکەم بستێنەوە.“"},{"book":"لۆقا","chapter":"18","verse":"4","text":"«ئەویش ماوەیەک نەیدەویست، بەڵام دواتر لە دڵی خۆیدا گوتی: ”هەرچەندە لە خودا ناترسم و ڕێزیش لە مرۆڤ ناگرم،"},{"book":"لۆقا","chapter":"18","verse":"5","text":"بەڵام لەبەر ئەوەی ئەم بێوەژنە بێزارم نەکات، مافەکەی بۆ وەردەگرمەوە، ئەگینا وازناهێنێت و وەڕسم دەکات.“»"},{"book":"لۆقا","chapter":"18","verse":"6","text":"مەسیحی خاوەن شکۆ فەرمووی: «گوێ بگرن لەوەی دادوەرە زۆردارەکە دەیڵێت."},{"book":"لۆقا","chapter":"18","verse":"7","text":"باشە خودا مافی هەڵبژێردراوەکانی خۆی کە شەو و ڕۆژ لێی دەپاڕێنەوە وەرناگرێت؟ ئایا درەنگ وەڵامیان دەداتەوە؟"},{"book":"لۆقا","chapter":"18","verse":"8","text":"پێتان دەڵێم: خێرا مافیان بۆ وەردەگرێت. بەڵام کاتێک کوڕی مرۆڤ دێتەوە، ئایا باوەڕ لەسەر زەوی دەدۆزێتەوە؟»"},{"book":"لۆقا","chapter":"18","verse":"9","text":"بۆ ئەوانەی کە لە بێتاوانبوونی خۆیان دڵنیا بوون و خەڵکیان بە سووک سەیر دەکرد، ئەم نموونەیەی هێنایەوە:"},{"book":"لۆقا","chapter":"18","verse":"10","text":"«دوو کەس بۆ نوێژکردن چوونە پەرستگا، یەکێکیان فەریسی و ئەوەی دیکە باجگر."},{"book":"لۆقا","chapter":"18","verse":"11","text":"فەریسییەکە وەستا، لە دڵی خۆیدا ئەم نوێژەی دەکرد: ”خودایە سوپاست دەکەم وەک خەڵکی دیکە نیم، کە قۆڵبڕ و خراپەکار و داوێنپیسن، وەک ئەم باجگرەش نیم."},{"book":"لۆقا","chapter":"18","verse":"12","text":"هەفتەی دوو جار بەڕۆژوو دەبم، ئەوەی دەستم دەکەوێت دەیەکی دەبەخشم.“"},{"book":"لۆقا","chapter":"18","verse":"13","text":"«بەڵام باجگرەکە لە دوورەوە ڕاوەستا، نەیدەویست چاوی بۆ ئاسمان بەرز بکاتەوە، سنگی خۆی دەکوتا و دەیگوت: ”ئەی خودایە بەزەییت18‏:13 یۆنانی: ببیتە کەفارەتی من، واتا ئەم قوربانییەی کە تووڕەیی خودا لادەدات.‏ بە منی گوناهباردا بێتەوە.“"},{"book":"لۆقا","chapter":"18","verse":"14","text":"«پێتان دەڵێم، ئەمە گەڕایەوە ماڵی خۆی بێتاوان کرابوو، پێچەوانەی ئەوی دیکە، چونکە ئەوەی خۆی بەرز بکاتەوە نزم دەکرێتەوە، ئەوەش خۆی نزم بکاتەوە بەرز دەکرێتەوە.»"},{"book":"لۆقا","chapter":"18","verse":"15","text":"خەڵک منداڵی ساوایان هێنایە لای عیسا تاوەکو دەستیان لەسەر دابنێت. کاتێک قوتابییەکان ئەمەیان بینی سەرزەنشتیان کردن."},{"book":"لۆقا","chapter":"18","verse":"16","text":"بەڵام عیسا بانگی منداڵەکانی کرد و فەرمووی: «لێگەڕێن منداڵان بێنە لام، ڕێیان لێ مەگرن، چونکە شانشینی خودا هی وەک ئەمانەیە."},{"book":"لۆقا","chapter":"18","verse":"17","text":"ڕاستیتان پێ دەڵێم: ئەوەی وەک منداڵێک18‏:17 بڕوانە مەتا 18‏:4‏‏.‏ شانشینی خودا قبوڵ نەکات، هەرگیز ناچێتە ناویەوە.»"},{"book":"لۆقا","chapter":"18","verse":"18","text":"کابرایەکی دەسەڵاتدار پرسیاری لێکرد: «مامۆستای باش، چی بکەم تاکو ژیانی هەتاهەتایی بە میرات وەربگرم؟»"},{"book":"لۆقا","chapter":"18","verse":"19","text":"عیسا پێی فەرموو: «بۆچی بە باش ناوم دەبەیت؟ بێجگە لە خودا کەس باش نییە."},{"book":"لۆقا","chapter":"18","verse":"20","text":"ڕاسپاردەکان دەزانیت: ﴿داوێنپیسی مەکە، مەکوژە، مەدزە، شایەتی درۆ مەدە، ڕێزی دایک و باوکت بگرە.﴾18‏:20 دەرچوون 20‏:12 و دواوتار 5‏:16‏-20‏‏»"},{"book":"لۆقا","chapter":"18","verse":"21","text":"ئەویش گوتی: «لە منداڵییەوە هەموو ئەم ڕاسپاردانەم بەجێگەیاندووە.»"},{"book":"لۆقا","chapter":"18","verse":"22","text":"عیساش گوێی لەمە بوو، پێی فەرموو: «هێشتا شتێکت کەمە. هەرچیت هەیە هەمووی بفرۆشە و بەسەر هەژاران دابەشی بکە، گەنجینەیەکت لە ئاسماندا دەبێت. ئینجا وەرە دوام بکەوە.»"},{"book":"لۆقا","chapter":"18","verse":"23","text":"کاتێک ئەمەی بیست، زۆر دڵتەنگ بوو، چونکە زۆر دەوڵەمەند بوو."},{"book":"لۆقا","chapter":"18","verse":"24","text":"کاتێک عیسا ئەوی بە خەمناکی بینی، فەرمووی: «چوونە ناو شانشینی خودا بۆ دەوڵەمەند چەند زەحمەتە!"},{"book":"لۆقا","chapter":"18","verse":"25","text":"ئاسانترە وشترێک بە کونی دەرزییەکەوە بچێت لەوەی دەوڵەمەندێک بچێتە ناو شانشینی خوداوە.»"},{"book":"لۆقا","chapter":"18","verse":"26","text":"ئەوانەی گوێیان لێبوو گوتیان: «کەواتە کێ دەتوانێت ڕزگاری بێت؟»"},{"book":"لۆقا","chapter":"18","verse":"27","text":"عیسا فەرمووی: «ئەوەی لەلای خەڵکی مەحاڵە، لای خودا دەبێت.»"},{"book":"لۆقا","chapter":"18","verse":"28","text":"پەترۆس گوتی: «ئەوەتا هەموو شتێکمان بەجێهێشتووە و دوات کەوتووین.»"},{"book":"لۆقا","chapter":"18","verse":"29","text":"ئەویش پێی فەرموون: «ڕاستیتان پێ دەڵێم: کەس نییە ماڵ، ژن، برا، دایک، باوک یان منداڵی لەبەر شانشینی خودا بەجێهێشتبێت،"},{"book":"لۆقا","chapter":"18","verse":"30","text":"لەم دنیایە چەند ئەوەندە لە بەرامبەری وەرنەگرێتەوە و لەو دنیاش ژیانی هەتاهەتایی.»"},{"book":"لۆقا","chapter":"18","verse":"31","text":"عیسا دوازدە قوتابییەکەی برد و پێی فەرموون: «ئەوا بەرەو ئۆرشەلیم سەردەکەوین، هەرچی پێغەمبەران لەبارەی کوڕی مرۆڤەوە نووسیویانە دێتە دی."},{"book":"لۆقا","chapter":"18","verse":"32","text":"دەدرێتە دەستی ناجولەکەکان، گاڵتەی پێ دەکرێت و جنێوی پێدەدرێت و تفی لێ دەکرێت،"},{"book":"لۆقا","chapter":"18","verse":"33","text":"بە قامچی لێی دەدەن و دەیکوژن. لە ڕۆژی سێیەمیش هەڵدەستێتەوە.»"},{"book":"لۆقا","chapter":"18","verse":"34","text":"بەڵام هیچ لەمە تێنەگەیشتن و ئەم باسە لێیان شاراوە بوو، ئەوەی گوترا درکیان پێی نەکرد."},{"book":"لۆقا","chapter":"18","verse":"35","text":"کاتێک عیسا لە ئەریحا نزیک بووەوە، کەسێکی نابینا لەسەر ڕێگا دانیشتبوو سواڵی دەکرد."},{"book":"لۆقا","chapter":"18","verse":"36","text":"کە گوێی لە خەڵکەکە بوو دەڕۆیشتن، پرسیاری کرد ئەمە چییە."},{"book":"لۆقا","chapter":"18","verse":"37","text":"پێیان گوت: «عیسای ناسیرەیی لێرەوە تێدەپەڕێت.»"},{"book":"لۆقا","chapter":"18","verse":"38","text":"جا هاواری کرد: «عیسای کوڕی داود، بەزەییت پێمدا بێتەوە!»"},{"book":"لۆقا","chapter":"18","verse":"39","text":"ئەوانەی لەپێشەوە دەڕۆیشتن سەرزەنشتیان کرد بۆ ئەوەی بێدەنگ بێت، بەڵام ئەو زۆر زیاتر هاواری دەکرد: «کوڕی داود، بەزەییت پێمدا بێتەوە!»"},{"book":"لۆقا","chapter":"18","verse":"40","text":"عیسا ڕاوەستا و فەرمانی دا بیهێننە لای. کاتێک نزیک بووەوە، لێی پرسی:"},{"book":"لۆقا","chapter":"18","verse":"41","text":"«چیت دەوێ بۆت بکەم؟»"},{"book":"لۆقا","chapter":"18","verse":"42","text":"عیساش پێی فەرموو: «ببینە، باوەڕەکەت تۆی چاککردەوە.»"},{"book":"لۆقا","chapter":"18","verse":"43","text":"دەستبەجێ بینی، دوای کەوت و ستایشی خودای دەکرد. هەروەها هەموو خەڵکەکەش کە بینییان ستایشی خودایان کرد."}]}