{"data":[{"book":"Luka","chapter":"23","verse":"1","text":"Nipele, ŵandu wose uŵachingangene pepala ŵajimi ni kwajausya Che Yesu mmbujo mwa che Pilato."},{"book":"Luka","chapter":"23","verse":"2","text":"Ŵatandite kwaŵechetela, achitiji, “Twansimene mundu ju ali nkwalyungasya ŵandu ŵa chilambo chetu ali nkwakanya ŵandu kutyosya nsongo kwa Mwenye jwa ku Loma ni kulitenda kuti jwelejo ali Kilisito Nkulupusyo, Mwenye.”"},{"book":"Luka","chapter":"23","verse":"3","text":"Che Pilato ŵammusisye Che Yesu, “Ana mmweji ni mwenye jwa Ŵayahudi?” Che Yesu ŵajanjile, “Mmwejo mwasyene ni ummechete.”"},{"book":"Luka","chapter":"23","verse":"4","text":"Nipele, che Pilato ŵaasalile achakulu ŵambopesi ni mpingo wa ŵandu, “Nganguchiwona chachili chose chakuti nannamule mundu ju.”"},{"book":"Luka","chapter":"23","verse":"5","text":"Nambo ŵanyawo ŵachalile nnope achitiji, “Akwalyungasya ŵandu kwa majiganyo gao mu chilambo chose cha ku Yudea. Ŵatandite ku Galilaya ni sambano aiche apano.”"},{"book":"Luka","chapter":"23","verse":"6","text":"Che Pilato paŵapilikene yeleyo, ŵausisye, “Ana mundu ju ali jwa ku Galilaya?”"},{"book":"Luka","chapter":"23","verse":"7","text":"Paŵaimanyilile kuti Che Yesu ŵaliji jwa chilambo chachili mu ulamusi u che Helode, ŵampeleche ku che Helode, juŵaliji kukoko ku Yelusalemu gele moŵa go."},{"book":"Luka","chapter":"23","verse":"8","text":"Che Helode paŵammweni Che Yesu ŵasangalele nnope. Chitandile kalakala ŵalajile kwawona pakuŵa ŵapilikene ngani syao, nombewo ŵalolelaga kwawona Che Yesu ali nkupanganya imanyisyo."},{"book":"Luka","chapter":"23","verse":"9","text":"Nipele che Helode ŵammusisye Che Yesu mausyo gamajinji nambo Che Yesu nganajanga lili lyose."},{"book":"Luka","chapter":"23","verse":"10","text":"Achakulu ŵambopesi ni ŵakwiganya Malajisyo uŵaliji pelepo ŵaŵechetele Che Yesu kwa machili."},{"book":"Luka","chapter":"23","verse":"11","text":"Nipele, che Helode ni ŵangondo ŵakwe, ŵanyelwisye ni kwatukana Che Yesu ni kwawasya iwalo yakusalala ni ŵammuchisye ku che Pilato."},{"book":"Luka","chapter":"23","verse":"12","text":"Lye lyuŵa lyo che Helode ni che Pilato ŵajilene ni kuŵa uganja pakuŵa chitandilile kalakala ŵatindene lyasi."},{"book":"Luka","chapter":"23","verse":"13","text":"Nipele, che Pilato ŵasimanisye achakulu ŵambopesi ni ilongola ni ŵandu,"},{"book":"Luka","chapter":"23","verse":"14","text":"ni ŵaasalile, “Mumbelechele mundu ju nchitiji ŵaliji nkwalyungasya ŵandu. Sambano mpilikane! Uneji sosilesosile ngani syao mmbujo mwenu nambo nganinansimana ni ligambo lili lyose lyankati indu imwammechetele."},{"book":"Luka","chapter":"23","verse":"15","text":"Ngaŵa uneji pe, atamuno che Helode ammuchisye kukwetu pakuŵa nganaliwona ligambo lili lyose. Usyene ukulosya kuti mundu ju nganatenda chachili chose changalumbana chakwaŵajila chiwa."},{"book":"Luka","chapter":"23","verse":"16","text":"Nipele, chilamule kuti aputikwe mbokola nombe chinalechelele.”"},{"book":"Luka","chapter":"23","verse":"17","text":"Pakuŵa ŵasachilwe kwaugulila jwataŵikwe jumo katema ka Pasaka.23:17 Malembo gamajinji ga kalakala nganigakola msitali wa 23.17."},{"book":"Luka","chapter":"23","verse":"18","text":"Nambo wose ŵatandite kunyanyisya kwanakamo achitiji, “Mummulaje mundu ju, ntugopolele che Balaba!”"},{"book":"Luka","chapter":"23","verse":"19","text":"Che Balaba ŵataŵikwe mu nyuumba jakutaŵilwa ligongo lya kukamulangana ni ŵandu ŵaŵatindigenye mu musi ni mu utinda wo ŵaulajikwe mundu jumo."},{"book":"Luka","chapter":"23","verse":"20","text":"Che Pilato ŵasachile kwalechelela Che Yesu, ŵaŵechete nawo kaaŵili kwakunyanyisya."},{"book":"Luka","chapter":"23","verse":"21","text":"Nambo ŵanyawo ŵanyanyisye sooni, “Mwaŵambe pa nsalaba, Mwaŵambe pa nsalaba!”"},{"book":"Luka","chapter":"23","verse":"22","text":"Che Pilato ŵaasalile kaatatu, “Ana changalumbana chi chatesile mundu ju? Nganguliwona ligambo lililyose nkati mundu ju lyati ikwaŵajila chiwa. Nipele chilamule aputikwe mbokola ni kwalechelela.”"},{"book":"Luka","chapter":"23","verse":"23","text":"Nambo ŵanyawo ŵapundile kunyanyisya kwa machili nnope kuti Che Yesu akusachilwa kuŵambikwa pa nsalaba. Kumbesi kwakwe, maloŵe gao gapikaniche."},{"book":"Luka","chapter":"23","verse":"24","text":"Che Pilato ŵalamwile kuti chasachilenje chipanganikwe."},{"book":"Luka","chapter":"23","verse":"25","text":"Ŵangopwele jwelejo juŵataŵikwe kwa ligongo lya kutindiganya ni kuulaga ni kwatyochesya Che Yesu kwa ŵangondo kuti ŵatende mpela iŵasakaga."},{"book":"Luka","chapter":"23","verse":"26","text":"Ŵangondo paŵalinji nkwajausya Che Yesu kukwaŵamba pa nsalaba ŵasimene ni mundu liina lyao che Simoni jwa ku Kulene, juŵatyochelaga mu nsinda kwinjila mu musi. Ŵankamwile ni kwatwika nsalaba ni kwakuya Che Yesu panyuma."},{"book":"Luka","chapter":"23","verse":"27","text":"Mpingo wekulungwa wa ŵandu wankuiye, mwa ŵanyawo ŵapali achakongwe uŵaliji nkulila nnope ni kulila kwa malumbo."},{"book":"Luka","chapter":"23","verse":"28","text":"Che Yesu ŵaagalauchile ŵanyawo ni kwasalila, “Mwanya achakongwe ŵa ku Yelusalemu! Ngasimulilila une nambo nlililile mwachinsyene ni ŵanache ŵenu."},{"book":"Luka","chapter":"23","verse":"29","text":"Pakuŵa moŵa chigaiche pachachiti, ‘Ŵana upile ŵangakuŵeleka ni ŵanganaŵeleka ni konjesya!’"},{"book":"Luka","chapter":"23","verse":"30","text":"Pelepo ni pachatande kuisalila ikwesya kuti ‘Ntugwilile!’ Ni matumbi, ‘Ntuunichile!’"},{"book":"Luka","chapter":"23","verse":"31","text":"Pakuŵa, iŵaga ŵandu akutenda yeleyi kwa une jundi mpela chitela chachiŵisi. Ana chatende chichi kukwenu ŵandi mpela chitela chejumu?”"},{"book":"Luka","chapter":"23","verse":"32","text":"Nombe ŵapali ŵandu ŵane ŵaŵili, uŵatendaga yangalumbana, ŵajigalikwe kukuulajikwa pamo ni Che Yesu."},{"book":"Luka","chapter":"23","verse":"33","text":"Paŵaiche kwiuto, liina lyakwe, “Chikalakasa cha Ntwe,” Nipele kweleko ŵaŵambile pa nsalaba Che Yesu pamo ni aŵala ŵaŵili uŵaitendekanyaga yangalumbana, jumo kundyo kwao ni jwine kunchiji."},{"book":"Luka","chapter":"23","verse":"34","text":"Che Yesu ŵatite, “Atati, mwalechelesye pakuŵa ngakuimanyilila yakuitendayi.” Nipele, ŵagaŵene iwalo yao kwa kuitendela gudugudu."},{"book":"Luka","chapter":"23","verse":"35","text":"Ŵandu ŵajimi achilolaga. Achakulu ŵa chiyahudi ŵanjalwisye Che Yesu achitiji, “Ŵakulupwisye ŵane, sambano alikulupusye nsyene iŵaga jwelejo ni Kilisito Nkulupusyo jwasagulikwe ni Akunnungu!”"},{"book":"Luka","chapter":"23","verse":"36","text":"Ŵangondo nombewo ŵanjalwisye Che Yesu ni kwapelechela divai ja kuipa,"},{"book":"Luka","chapter":"23","verse":"37","text":"ni ŵanyawo ŵansalile, “Iŵaga isyene mmwejo ni Mwenye jwa Ŵayahudi, nlikulupusye mwasyene.”"},{"book":"Luka","chapter":"23","verse":"38","text":"Ni pachanya nsalaba ŵaŵisile chindu chachilembekwe yele, “Aŵaŵa ALI MWENYE JWA ŴAYAHUDI.”"},{"book":"Luka","chapter":"23","verse":"39","text":"Jumo jwa aŵala uŵatendaga yangalumbana uŵaŵambikwe pepala ŵantukene Che Yesu achitiji, “Ana mmwejo ngati ni Kilisito Nkulupusyo? Nlikulupusye mwasyene noweji iyoyo peyo.”"},{"book":"Luka","chapter":"23","verse":"40","text":"Nambo jwine jula ŵankalipile achitiji, “Ana mmweji ngankwajogopa Akunnungu namose kanandi? Namuno mmwejo nnamulikwe chisau ni ŵele."},{"book":"Luka","chapter":"23","verse":"41","text":"Mmwe ni une tukuŵajilwa, pakuŵa aji ni mbote ja sambi syatutesile. Nambo aju mundu ju nganapanganya chachili chose changalumbana.”"},{"book":"Luka","chapter":"23","verse":"42","text":"Nipele ŵaŵechete, “Choonde Che Yesu! Mungumbuchile pachinchiinjila mu umwenye wenu.”"},{"book":"Luka","chapter":"23","verse":"43","text":"Che Yesu ŵanjanjile jwelejo, “Isyene ngunsalila, lelo jino chimme pampepe none kumbepo.”"},{"book":"Luka","chapter":"23","verse":"44","text":"Kaliji mpela katema ka lyuŵa pantwe, sooni kwaliji chipi pachilambo chose mpaka saa tisa,"},{"book":"Luka","chapter":"23","verse":"45","text":"ni lyuŵa lyalesile kuŵala ni nguo ja lusasa ja mu Nyuumba ja Akunnungu japapwiche pambindikati."},{"book":"Luka","chapter":"23","verse":"46","text":"Che Yesu ŵanyanyisye achitiji, “Atati, ngujiŵika mbumu jangu mmakono mwenu.” Paŵamasile kuŵecheta gelego, ŵawile."},{"book":"Luka","chapter":"23","verse":"47","text":"Jwankulu jwaŵangondo paŵaiweni iyatendekweyo, ŵaakusisye Akunnungu achitiji, “Isyenepe, mundu ju jwaliji jwambone.”"},{"book":"Luka","chapter":"23","verse":"48","text":"Mpingo wa ŵandu wasongangene ligongo lyakulola iyatendekwe, paŵaiweni yeleyo, ŵaujangene mmangwawo aninkuliputa pa ntima pao kwakulilasika."},{"book":"Luka","chapter":"23","verse":"49","text":"Achambusanga ŵao wose ni achakongwe uŵalongene nawo kutyochela ku Galilaya, ŵajimi kwakutalichila, aninkulola yaikutyochela."},{"book":"Luka","chapter":"23","verse":"50","text":"Jwapali mundu liina lyao che Yusufu, jumo jwa ŵantenga ŵa nkungulu wekulungwa wa Chiyahudi. Mundu ju ŵaliji jwambone ni jwakupanganya yaikwanonyelesya Akunnungu,"},{"book":"Luka","chapter":"23","verse":"51","text":"ni nganajitichisyana nawo iŵaisachile ni kuipanganya. Jweleju jwaliji mundu jwa nsinda umo wa Chiyahudi waukuŵilanjikwa Alimataya ni jwaliji nkulolela Umwenye wa Akunnungu."},{"book":"Luka","chapter":"23","verse":"52","text":"Nipele, jwele mundu ŵajawile ku che Pilato, ŵaŵendile apegwe chiilu chi Che Yesu."},{"book":"Luka","chapter":"23","verse":"53","text":"Nipele, che Yusufu ŵachitulwisye chiilu pa nsalaba ni kuchiŵilijila ni sanda ni ŵachiŵisile mwilembe lilyasepekwe palwala, lilyaliji likanaŵe kuŵichikwa mundu."},{"book":"Luka","chapter":"23","verse":"54","text":"Lyele lyuŵa lyo lyaliji lyuŵa lyakuliŵika chile kwa ligongo lya Lyuŵa lya Kupumulila."},{"book":"Luka","chapter":"23","verse":"55","text":"Ni achakongwe uŵalongene nawo Che Yesu kutyochela ku Galilaya ŵala, ŵakuiye che Yusufu ni ŵaliweni lilembe lyo ni yachitite pakuŵichikwa chiilu chi Che Yesu."},{"book":"Luka","chapter":"23","verse":"56","text":"Nipele, ŵausile kumusi ni kulinganya mauta ga malahamu ni mauta gakununjila gakugapakasya chiilu chi Che Yesu."}]}