{"data":[{"book":"Yohanna","chapter":"9","verse":"1","text":"Da Yesu yana tafiya, sai ya ga wani mutum wanda aka haifa makaho."},{"book":"Yohanna","chapter":"9","verse":"2","text":"Sai almajiransa suka tambaye shi suka ce, “Rabbi, wane ne ya yi zunubi, mutumin ne, ko iyayensa, da ya sa aka haife shi makaho?”"},{"book":"Yohanna","chapter":"9","verse":"3","text":"Sai Yesu ya ce, “Ba don mutumin ko iyayensa sun yi zunubi ne ba, sai dai don a bayyana aikin Allah ne a rayuwarsa."},{"book":"Yohanna","chapter":"9","verse":"4","text":"Muddin da sauran rana, dole mu yi aikin wanda ya aiko ni. Dare yana zuwa, sa’ad da ba wanda zai iya yin aiki."},{"book":"Yohanna","chapter":"9","verse":"5","text":"Yayinda ina a cikin duniya, ni ne hasken duniya.”"},{"book":"Yohanna","chapter":"9","verse":"6","text":"Bayan ya faɗi haka, sai ya tofa miyau a ƙasa, ya kwaɓa laka da miyau ɗin, ya kuma shafa a idanun mutumin."},{"book":"Yohanna","chapter":"9","verse":"7","text":"Ya ce masa, “Je ka, ka wanke a Tafkin Silowam” (kalman nan tana nufin “Aikakke”). Saboda haka mutumin ya tafi ya wanke, ya kuma dawo gida yana gani."},{"book":"Yohanna","chapter":"9","verse":"8","text":"Maƙwabta da waɗanda suka saba ganinsa dā yana bara, suka ce, “Kai, ba wannan mutum ne ya saba zama yana bara ba?”"},{"book":"Yohanna","chapter":"9","verse":"9","text":"Waɗansu suka ce shi mana."},{"book":"Yohanna","chapter":"9","verse":"10","text":"Sai suka ce, “To, yaya aka yi idanunka suka buɗe?”"},{"book":"Yohanna","chapter":"9","verse":"11","text":"Ya amsa ya ce, “Mutumin da ake kira Yesu ne ya kwaɓa laka ya shafa mini a idanu. Ya ce mini in je Silowam in wanke. Na kuwa tafi, na wanke, sai na sami ganin gari.”"},{"book":"Yohanna","chapter":"9","verse":"12","text":"Suka tambaye shi suka ce, “Ina mutumin yake?”"},{"book":"Yohanna","chapter":"9","verse":"13","text":"Sai suka kawo mutumin da dā yake makaho wurin Farisiyawa."},{"book":"Yohanna","chapter":"9","verse":"14","text":"To, a ranar da Yesu ya kwaɓa laka ya buɗe idanun mutumin ranar Asabbaci ce."},{"book":"Yohanna","chapter":"9","verse":"15","text":"Saboda haka Farisiyawa suka tambaye shi yadda ya sami ganin gari. Mutumin ya amsa, “Ya shafa laka a idanuna, sai na wanke, ina kuwa gani.”"},{"book":"Yohanna","chapter":"9","verse":"16","text":"Sai waɗansu daga cikin Farisiyawa suka ce, “Mutumin nan ba daga Allah yake ba, don ba ya kiyaye ranar Asabbaci.”"},{"book":"Yohanna","chapter":"9","verse":"17","text":"A ƙarshe suka sāke koma ga makahon suka ce, “Kai fa, me ka gani game da shi? Idanunka ne fa ya buɗe.”"},{"book":"Yohanna","chapter":"9","verse":"18","text":"Yahudawa dai ba su yarda cewa dā shi makaho ne ya kuma sami ganin gari ba, sai da suka kira iyayen mutumin."},{"book":"Yohanna","chapter":"9","verse":"19","text":"Suka tambaye su, “Wannan ɗanku ne? Shi ne wanda kuka ce an haife shi makaho? To, ta yaya yake gani yanzu?”"},{"book":"Yohanna","chapter":"9","verse":"20","text":"Iyayen suka amsa suka ce, “Mun dai san shi ɗanmu ne, mun kuma san cewa an haife shi makaho."},{"book":"Yohanna","chapter":"9","verse":"21","text":"Sai dai yadda yake gani yanzu, ko kuma wa ya buɗe idanunsa, ba mu sani ba. Ku tambaye shi. Ai, shi ba yaro ba ne, zai faɗa da bakinsa.”"},{"book":"Yohanna","chapter":"9","verse":"22","text":"Iyayensa sun faɗa haka ne saboda suna tsoron Yahudawa, gama Yahudawa sun riga sun yanke shawara cewa duk wanda ya yarda cewa Yesu shi ne Kiristi, za a kore shi daga majami’a."},{"book":"Yohanna","chapter":"9","verse":"23","text":"Shi ya sa iyayensa suka ce, “Ai, shi ba yaro ba ne, ku tambaye shi.”"},{"book":"Yohanna","chapter":"9","verse":"24","text":"Sai suka sāke kiran mutumin nan da yake makaho a dā, suka ce masa, “Ka ɗaukaka Allah, mu kam, mun san mutumin nan mai zunubi ne.”"},{"book":"Yohanna","chapter":"9","verse":"25","text":"Sai ya amsa ya ce, “Ko shi mai zunubi ne ko babu, ni dai ban sani ba. Abu ɗaya fa na sani, dā ni makaho ne, amma yanzu ina gani!”"},{"book":"Yohanna","chapter":"9","verse":"26","text":"Sai suka tambaye suka ce, “Shin, me ya yi maka? Ta yaya ya buɗe idanunka?”"},{"book":"Yohanna","chapter":"9","verse":"27","text":"Ya amsa ya ce, “Na riga na gaya muku ba ku kuwa saurara ba. Don me kuke so ku sāke ji? Ko ku ma kuna so ku zama almajiransa ne?”"},{"book":"Yohanna","chapter":"9","verse":"28","text":"Sai suka hau shi da zagi suna cewa, “Kai ne dai almajirin mutumin! Mu almajiran Musa ne!"},{"book":"Yohanna","chapter":"9","verse":"29","text":"Mun dai san cewa Allah ya yi magana da Musa, amma wannan mutum ba mu san inda ya fito ba.”"},{"book":"Yohanna","chapter":"9","verse":"30","text":"Sai mutumin ya ce, “Cabɗi, yau ga abin mamaki! Ba ku san inda ya fito ba, ga shi kuwa ya buɗe idanuna."},{"book":"Yohanna","chapter":"9","verse":"31","text":"Mun san cewa Allah ba ya sauraron masu zunubi. Yakan saurari mai tsoronsa mai aikata nufinsa."},{"book":"Yohanna","chapter":"9","verse":"32","text":"Ba wanda ya taɓa ji cewa an buɗe idanun wanda aka haifa makaho."},{"book":"Yohanna","chapter":"9","verse":"33","text":"Da mutumin nan ba daga Allah ba ne, da ba abin da zai iya yi.”"},{"book":"Yohanna","chapter":"9","verse":"34","text":"Sai suka amsa suka ce, “Kai da aka haifa cike da zunubi; za ka yi karambanin koyarwar da mu!” Sai suka kore shi."},{"book":"Yohanna","chapter":"9","verse":"35","text":"Yesu ya ji labari cewa sun kore shi, da ya same shi kuwa, sai ya ce, “Ka gaskata da Ɗan Mutum?”"},{"book":"Yohanna","chapter":"9","verse":"36","text":"Sai mutumin ya amsa ya ce, “Ranka yă daɗe, wane ne shi? Gaya mini, don in gaskata da shi.”"},{"book":"Yohanna","chapter":"9","verse":"37","text":"Yesu ya ce, “Yanzu ka gan shi; tabbatacce ma, shi ne yake magana da kai.”"},{"book":"Yohanna","chapter":"9","verse":"38","text":"Sai mutumin ya ce, “Ubangiji, na gaskata,” ya kuma yi masa sujada."},{"book":"Yohanna","chapter":"9","verse":"39","text":"Yesu ya ce, “Saboda shari’a ce na zo duniya nan, saboda makafi su sami ganin gari, waɗanda suke gani kuma su makance.”"},{"book":"Yohanna","chapter":"9","verse":"40","text":"Da Farisiyawan da suke tare da shi suka ji ya faɗi haka sai suka yi tambaya suka ce, “Mene? Mu ma makafi ne?”"},{"book":"Yohanna","chapter":"9","verse":"41","text":"Yesu ya ce, “Ai, da ku makafi ne ma, da ba ku da zunubi, amma da yake kun ce, kuna gani, zunubanku suna nan daram."}]}