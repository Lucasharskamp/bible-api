{"data":[{"book":"1 Samuelova","chapter":"31","verse":"1","text":"A tak potýkali se Filistinští s Izraelem. Muži pak Izraelští utíkali před Filistinskými a padli, zbiti jsouce na hoře Gelboe."},{"book":"1 Samuelova","chapter":"31","verse":"2","text":"I stihali Filistinští Saule a syny jeho, a zabili Filistinští Jonatu a Abinadaba a Melchisua, syny Saulovy."},{"book":"1 Samuelova","chapter":"31","verse":"3","text":"Když se pak zsilila bitva proti Saulovi, trefili na něj střelci, muži s luky; i postřelen jest velmi od těch střelců."},{"book":"1 Samuelova","chapter":"31","verse":"4","text":"I řekl Saul oděnci svému: Vytrhni meč svůj a probodni mne jím, aby přijdouce ti neobřezanci, neprobodli mne, a neučinili sobě ze mne posměchu. Ale nechtěl oděnec jeho, nebo se bál velmi. A pochytiv Saul meč, nalehl na něj."},{"book":"1 Samuelova","chapter":"31","verse":"5","text":"Tedy vida oděnec jeho, že umřel Saul, nalehl i on na meč svůj a umřel s ním."},{"book":"1 Samuelova","chapter":"31","verse":"6","text":"A tak umřel Saul a tři synové jeho, a oděnec jeho, ano i všickni muži jeho v ten den spolu."},{"book":"1 Samuelova","chapter":"31","verse":"7","text":"Když pak uzřeli synové Izraelští, kteříž bydlili za tím údolím, a kteříž bydlili za Jordánem, že zutíkali muži Izraelští, nadto že Saul i synové jeho zahynuli, opustivše města, také utíkali. I přišli Filistinští a bydlili v nich."},{"book":"1 Samuelova","chapter":"31","verse":"8","text":"A když bylo nazejtří, přišli Filistinští, aby zloupili pobité; i nalezli Saule a tři syny jeho ležící na hoře Gelboe."},{"book":"1 Samuelova","chapter":"31","verse":"9","text":"I sťali hlavu jeho a svlékli odění jeho, a poslali po zemi Filistinské vůkol, aby to ohlášeno bylo v chrámě modl jejich i lidu."},{"book":"1 Samuelova","chapter":"31","verse":"10","text":"I složili odění jeho v chrámě Astarot, tělo pak jeho přibili na zdi Betsan."},{"book":"1 Samuelova","chapter":"31","verse":"11","text":"Tedy uslyšavše o tom obyvatelé Jábes Galád, co učinili Filistinští Saulovi,"},{"book":"1 Samuelova","chapter":"31","verse":"12","text":"Zdvihli se všickni muži silní, a jdouce celou noc, sňali tělo Saulovo i těla synů jeho se zdi Betsanské; a když se navrátili do Jábes, spálili je tam."},{"book":"1 Samuelova","chapter":"31","verse":"13","text":"A vzavše kosti jejich, pochovali je pod stromem v Jábes, a postili se sedm dní."}]}