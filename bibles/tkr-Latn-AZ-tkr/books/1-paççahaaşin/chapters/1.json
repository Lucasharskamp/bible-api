{"data":[{"book":"1-Paççahaaşin","chapter":"1","verse":"1","text":"Paççah Davud q'əs qıxha eyxhe. Mang'ulqa nimeen karbı aççveyid mana g'üməarak'va ıxha deş."},{"book":"1-Paççahaaşin","chapter":"1","verse":"2","text":"Mang'une nukaraaşe mang'uk'le eyhen:"},{"book":"1-Paççahaaşin","chapter":"1","verse":"3","text":"Manbışe paççahıs İzrailvolle micagna içiy t'abal hee'e, yicır iveekena. Mana Şunem eyhene xiveençena Avişag yeexhe. Manbışe mana içiy paççahısqa ayreele."},{"book":"1-Paççahaaşin","chapter":"1","verse":"4","text":"Avişag geer micagna içiy yixha. Mana paççahıqa qihna iykar, mang'uqa ileeka yixha. Manbı sa tyulee g'alyapk'eeyib, manbışde əree vuççud ıxha deş."},{"book":"1-Paççahaaşin","chapter":"1","verse":"5","text":"Davudus Haggitike ıxhayne dixee Adoniyee «Zı paççah ixhesva» vucecar vuc axtı qa'a ıxha. Mang'vee cusqa dəv'əyn daşk'abı, balkanıl aleepxıynbı, cune ögil g'adaxhvanasda xhots'al (50) insan sa'a."},{"book":"1-Paççahaaşin","chapter":"1","verse":"6","text":"Mang'une dekkee Davudee, mısacad mang'uk'le «Nya'a ğu məxüd ha'ava?» uvhu, mana cigee gyuarı'ına deşdiy. Adoniya micagna kar ıxha. Avşalomule qiyğa nekke xərna dix mananiy vor."},{"book":"1-Paççahaaşin","chapter":"1","verse":"7","text":"Adoniya Tseruya eyhene xhunaşşeyne duxayka Yoavıkayiy kaahin Evyatarıka saraççe. Manbışe mang'un sura aqqaqqa."},{"book":"1-Paççahaaşin","chapter":"1","verse":"8","text":"Kaahin Tsadokee, Yehoyadayne dixee Benayayee, Natan peyğambaree, Şimeyee, Reiyee, Davudne igidyaaşe Adoniyayn sura aqqaqqa deş."},{"book":"1-Paççahaaşin","chapter":"1","verse":"9","text":"Adoniyee En-Rogelyne k'anene Zoxeletne ganzıl çavra-vəq'ə, kokun q'ıkar q'urbanna allya'a. Gırgın cun çocar, paççahın dixbı, paççahıs k'anen gırgın Yahuder mang'vee qoot'alanbı."},{"book":"1-Paççahaaşin","chapter":"1","verse":"10","text":"Natan peyğambar, Benaya, igider, çoc Sıleyman mang'vee qoot'al deş."},{"book":"1-Paççahaaşin","chapter":"1","verse":"11","text":"Manke Natan peyğambaree Sıleymanne yedik'le Bat-Şevayk'le eyhen:"},{"book":"1-Paççahaaşin","chapter":"1","verse":"12","text":"Həşde k'ırı alixhxhe, yiğıniy yiğne duxayn Sıleymanın can nəxüdiy g'attixhan ha'as ıkkanva, zı vas mı'sləhət g'avces."},{"book":"1-Paççahaaşin","chapter":"1","verse":"13","text":"Paççah Davudusqa hiyek'ne, mang'uk'le eyhe: «Yizda xərna! Vale qiyğa yizda dix Sıleyman paççah ixhesva, yiğne taxtıl mana gyu'arasva, ğu zas, yiğne nukarıs, k'ın dişdiy g'assır? Nya'a manke Adoniyee paççahiyvalla haa'a?»"},{"book":"1-Paççahaaşin","chapter":"1","verse":"14","text":"Ğu maa'ar paççahıka yuşan hee'emee, zı vaqar qihna maqa ikkeç'u, ğu eyhençis «Ho'ova» eyhes."},{"book":"1-Paççahaaşin","chapter":"1","verse":"15","text":"Bat-Şeva paççahısqa mana eyxhene gozeeqa ikkeeç'e. Paççah q'əs qıxha eyxhe, mang'uqa Şunemğançena Avişag ileeka yixha."},{"book":"1-Paççahaaşin","chapter":"1","verse":"16","text":"Bat-Şeva paççahne ögil ç'iyelqamee k'eezarna. Paççahee məng'ı'ke «Hucoone ıkkanva?» qiyghan."},{"book":"1-Paççahaaşin","chapter":"1","verse":"17","text":"Bat-Şevee mang'uk'le eyhen:"},{"book":"1-Paççahaaşin","chapter":"1","verse":"18","text":"Yizda xərna, həşdemee Adoniya paççah ıxha, vasıb mançikena deşda."},{"book":"1-Paççahaaşin","chapter":"1","verse":"19","text":"Mang'vee geed çavra-vəq'ə, kokun q'ıkar q'urbanna alli'ı. Paççahın gırgın dixbı, kaahin Evyatar, g'oşunna xərna Yoav mang'vee maqa sav'u. Yiğna nukar Sıleymanmee mang'vee maqa qort'ul deş."},{"book":"1-Paççahaaşin","chapter":"1","verse":"20","text":"Yizda xərna paççah, İzrailynacab ul val vob, vale qiyğa yiğne taxtıl vuşuyiy gyu'arasva ğu manbışik'le ats'axhxhya'as ıkkan."},{"book":"1-Paççahaaşin","chapter":"1","verse":"21","text":"Deşxheene, yizda xərna paççah, şene dyunyeeqa ark'ınmee, zınayiy yizda dix Sıleyman manbışe duşmanne k'ats'ee avqas."},{"book":"1-Paççahaaşin","chapter":"1","verse":"22","text":"Bat-Şeva paççahıka yuşan hee'emee, ooğançe Natan peyğambar qarayle."},{"book":"1-Paççahaaşin","chapter":"1","verse":"23","text":"Paççahık'le «Natan peyğambar arıva» eyhe."},{"book":"1-Paççahaaşin","chapter":"1","verse":"24","text":"Natanee eyhen:"},{"book":"1-Paççahaaşin","chapter":"1","verse":"25","text":"G'iyna Adoniyee hark'ın geed çavra-vəq'ə, kokun q'ıkar q'urbanna alli'ı. Mang'vee maqa paççahın gırgın dixbı, g'oşunun ç'ak'ınbı, kaahin Evyatar qort'ul. Həşde manbışe, «Paççah Adoniya geer qa'anava!» uvhu otxhan ulyoğa vod."},{"book":"1-Paççahaaşin","chapter":"1","verse":"26","text":"Mang'vee saccu zı, kaahin Tsadok, Yehoyadayna dix Benaya, yiğna nukar Sıleyman qudyopt'ul."},{"book":"1-Paççahaaşin","chapter":"1","verse":"27","text":"Man kar ğu uvhune manbışe hı'ı? Nya'a manke ğu yiğne nukaraaşik'le vale qiyğa paççahne taxtıl vuşuyiy gyu'arasva ittevhu?"},{"book":"1-Paççahaaşin","chapter":"1","verse":"28","text":"Paççah Davudee alidghıniy quvu eyhen:"},{"book":"1-Paççahaaşin","chapter":"1","verse":"29","text":"Paççahee k'ın g'assır eyhen:"},{"book":"1-Paççahaaşin","chapter":"1","verse":"30","text":"zale qiyğa yiğna dix Sıleyman paççah ixhes, mana yizde taxtıl gyu'aras. Yiğnemee İzrailyne Allahılqa Rəbbilqa k'ın g'assır uvhuyn kar zı g'iyna ha'asın."},{"book":"1-Paççahaaşin","chapter":"1","verse":"31","text":"Bat-Şeva paççahne ögil ç'iyelqamee k'yorzul, eyhen:"},{"book":"1-Paççahaaşin","chapter":"1","verse":"32","text":"Paççah Davudee eyhen:"},{"book":"1-Paççahaaşin","chapter":"1","verse":"33","text":"Paççahee manbışik'le eyhen:"},{"book":"1-Paççahaaşin","chapter":"1","verse":"34","text":"Maa'ad kaahin Tsadokeeyiy Natan peyğambaree İzrailyna paççah ixhesva mang'ulqa q'ış qadğvecen. Qiyğad şeypur əlivxü, «Paççah Sıleyman geer qa'anava!» ts'irbı he'ecen."},{"book":"1-Paççahaaşin","chapter":"1","verse":"35","text":"Qiyğa mana yı'q'əlqa qale, hasre yizde taxtıl gyu'recen. Mana yizde cigeena paççah ixhes. Zı mana İzrailynayiy Yahudayna xərna giyxhe."},{"book":"1-Paççahaaşin","chapter":"1","verse":"36","text":"Yehoyadayne dixee Benayee inəxdın alidghıniy qele:"},{"book":"1-Paççahaaşin","chapter":"1","verse":"37","text":"Rəbbee yizde xərıng'un paççahın sura aqqıyn xhinnee, hasre Sıleymanınıd sura aqqecen. Hasre mang'una taxt yizde xərıng'une paççah Davudne taxtıle axtıba hee'ecen."},{"book":"1-Paççahaaşin","chapter":"1","verse":"38","text":"Kaahin Tsadokee, Natan peyğambaree, Yehoyadayne duxee Benayee, Keretbışe, Peletbışe Sıleyman, paççah Davudne g'atirılqa ali'ı, Gixonqa arayle."},{"book":"1-Paççahaaşin","chapter":"1","verse":"39","text":"Kaahin Tsadokee Allahne çadıreençe q'ışika gyavts'una gaç alyapt'ı, Sıleymanılqa paççah ixhesva q'ış qadğu. Şeypur ilyviyxə gibğılmee, gırgıne cəmə'ətın «Paççah Sıleyman geer qa'anava!» ts'irbı ha'a."},{"book":"1-Paççahaaşin","chapter":"1","verse":"40","text":"Cəmə'ət oza qıxha, mang'uqad qihna ayk'an. Manbışe zurna ı'lyviyxə, məxüd şadvalin ts'irbı ha'a, mançike ç'iyebı ı'ğiykar."},{"book":"1-Paççahaaşin","chapter":"1","verse":"41","text":"Adoniyak'leyiy mang'ukane mihmanaaşik'le kar otxhun ç'əveepxhamee, man ses g'iyxhe. Yoavık'le şeypurun ses g'ayxhımee, eyhen:"},{"book":"1-Paççahaaşin","chapter":"1","verse":"42","text":"Mana cuvab uvhu g'attirxhın deşdiy, sayır ooğançe kaahin Evyatarna dix, Yonatan arayle."},{"book":"1-Paççahaaşin","chapter":"1","verse":"43","text":"Yonatanee Adoniyays inəxdın alidghıniy qele:"},{"book":"1-Paççahaaşin","chapter":"1","verse":"44","text":"Paççahee kaahin Tsadok, Natan peyğambar, Yehoyadayna dix Benaya, Keretbı, Peletbı Sıleymanıka sacigee g'axuvu. Mana manbışe paççahne g'atirılqa ali'ı."},{"book":"1-Paççahaaşin","chapter":"1","verse":"45","text":"Kaahin Tsadokee, Natan peyğambaree Sıleyman paççah ixhecenva Gixonee mang'ulqa q'ış qadğu. Manbı mançe şadba apk'ın, şahareedın milletcad ı'ğiykır. Şok'le g'iyxhen ses mançe vod."},{"book":"1-Paççahaaşin","chapter":"1","verse":"46","text":"Mançile qiyğa Sıleyman paççahne taxtıl gyu'ur."},{"book":"1-Paççahaaşin","chapter":"1","verse":"47","text":"Yişda xərna paççah Davud tabrik ha'as abıyne mang'une insanaaşe uvhiyn: «Yiğne Allahee Sıleymanın do yiğne doyule sık'ıldad axtı qe'ecen, mang'una taxt yiğne taxtıleb axtıba avqecen!» Paççah vuc g'alirxhuyne cigeençe k'yorzul,"},{"book":"1-Paççahaaşin","chapter":"1","verse":"48","text":"inəxüd eyhe: «İzrailyne Allahıs Rəbbis şukur! G'iyna Mang'vee, yizde uleppışik'le g'ece-g'ece, yizde taxtıl gyu'arasda insan huvu!»"},{"book":"1-Paççahaaşin","chapter":"1","verse":"49","text":"Man g'ayxhımee, Adoniyayn gırgın mihmanar qəpq'ı'n, oza qeepxha cone yəqqı'n avayk'an."},{"book":"1-Paççahaaşin","chapter":"1","verse":"50","text":"Adoniyamee, Sıleymanıle qərq'ı'n, ark'ın q'urbanbı allya'ane cigeene gaçbışike aqqaqqa1:50 Q'urbanbı allya'ane cigeene gaçbışike aqqaqqa: Mane q'urbanbı allya'ane cigayne yoq'ne surak tuncuna yoq'uble gaç vuxha. Q'urbanbı allya'ane cigeene gaçbışike aqqıne insanık qeept'as vukkan vuxha deş.."},{"book":"1-Paççahaaşin","chapter":"1","verse":"51","text":"Mang'vee hı'iyn Sıleymanıs yuşan ha'a:"},{"book":"1-Paççahaaşin","chapter":"1","verse":"52","text":"Sıleymanee eyhen:"},{"book":"1-Paççahaaşin","chapter":"1","verse":"53","text":"Paççah Sıleymanee insanar g'uxoole, manbışer Adoniya q'urbanbı allya'ane cigaysse qaraylena. Manar paççah Sıleymanısqa ıkkeç'u, mang'us k'yoyzarna. Paççah Sıleymanee mang'uk'le «Xaaqa hoorava» eyhe."}]}