{"data":[{"book":"Numeri","chapter":"11","verse":"1","text":"Zvino vanhu vakanyunyuta, Jehovha achizvinzwa, pamusoro pokuomerwa kwavo, uye paakavanzwa hasha dzake dzakamutswa. Ipapo moto wakabva kuna Jehovha ukapisa pakati pavo uye ukaparadza vamwe kumucheto womusasa."},{"book":"Numeri","chapter":"11","verse":"2","text":"Vanhu vakati vachema kuna Mozisi, akanyengetera kuna Jehovha moto ukadzima."},{"book":"Numeri","chapter":"11","verse":"3","text":"Saka nzvimbo iyo yakanzi Tabhera, nokuti moto wakabva kuna Jehovha ukapisa pakati pavo."},{"book":"Numeri","chapter":"11","verse":"4","text":"Vatorwa vakanga vari pakati pavo vakatanga kupanga zvimwewo zvokudya, uyezve vaIsraeri vakatanga kuungudza vachiti, “Ndianiko achatipa nyama kuti tidye?"},{"book":"Numeri","chapter":"11","verse":"5","text":"Tinorangarira hove dzataidya muIjipiti tisingatengi; magaka, manwiwa, hanyanisi huru, hanyanisi diki nemhiripiri."},{"book":"Numeri","chapter":"11","verse":"6","text":"Asi zvino tafinhwa; hapana chimwe chinhu chatiri kuwana kunze kwemana iyi.”"},{"book":"Numeri","chapter":"11","verse":"7","text":"Mana yakanga yakaita semhodzi yekorianda uye ichiratidzika samazambiringa akaoma. Vanhu vaitenderera vachiinhonga, uye, vaizoikuya paguyo kana kuidzvura muduri."},{"book":"Numeri","chapter":"11","verse":"8","text":"Vaiibika muhari kana kuita makeke. Uye yainaka kunge chinhu chakabikwa namafuta omuorivhi."},{"book":"Numeri","chapter":"11","verse":"9","text":"Dova raiti rawira pamusoro pomusasa usiku, mana yaiwawo."},{"book":"Numeri","chapter":"11","verse":"10","text":"Mozisi akanzwa vanhu vemhuri dzose vachiungudza, mumwe nomumwe pamukova wetende rake. Jehovha akatsamwa kwazvo, uye Mozisi akatambudzika."},{"book":"Numeri","chapter":"11","verse":"11","text":"Akabvunza Jehovha akati, “Seiko makauyisa dambudziko iri pamuranda wenyu? Chiiko chandakaita chisingakufadzei zvokuti makaisa mutoro wavanhu ava vose pamusoro pangu?"},{"book":"Numeri","chapter":"11","verse":"12","text":"Ko, ndini ndakaita kuti vanhu vose ava vaumbwe here? Ko, ndini ndakavabereka here? Seiko muchindiita kuti ndivatakure mumaoko angu, somureri anotakura mwana mucheche kuti ndiende navo kunyika yamakavimbisa nemhiko kumadzitateguru avo?"},{"book":"Numeri","chapter":"11","verse":"13","text":"Ndingawanepiko nyama yandingapa vanhu vose ava? Vanoramba vachingondichemera vachiti, ‘Tipe nyama yokudya.’"},{"book":"Numeri","chapter":"11","verse":"14","text":"Handingatakuri vanhu ava vose ndoga; mutoro unondiremera kwazvo."},{"book":"Numeri","chapter":"11","verse":"15","text":"Kana muchida kundiitira saizvozvo, ndiurayei henyu iye zvino, kana ndawana hangu nyasha pamberi penyu, uye musandirega ndichiona kuparara kwangu.”"},{"book":"Numeri","chapter":"11","verse":"16","text":"Jehovha akati kuna Mozisi, uya navakuru vavaIsraeri makumi manomwe vaunoziva savatungamiri namachinda pakati pavanhu. Uite kuti vauye kuTende Rokusangana, kuti vamire newe ipapo."},{"book":"Numeri","chapter":"11","verse":"17","text":"Ini ndichaburuka ndigozotaura newe ipapo, uye ndichatora Mweya uri pamusoro pako ndigoisa Mweya iwoyo pamusoro pavo. Ivo vachakubatsira kutakura mutoro wavanhu kuitira kuti iwe urege kuutakura woga."},{"book":"Numeri","chapter":"11","verse":"18","text":"“Udza vanhu kuti: ‘Zvinatsei mugadzirire zvamangwana, pamuchadya nyama. Jehovha akakunzwai pamakaungudza muchiti, “Dai bedzi taiva nenyama yokudya! Takanga tiri nani muIjipiti!” Zvino Jehovha achakupai nyama, uye muchaidya."},{"book":"Numeri","chapter":"11","verse":"19","text":"Hamungaidyi kwezuva rimwe chete, kana mazuva maviri kana mashanu, gumi kana makumi maviri,"},{"book":"Numeri","chapter":"11","verse":"20","text":"asi kwomwedzi wose, kusvikira yabuda nomumhino dzenyu uye mukaisema, nokuti makaramba Jehovha, ari pakati penyu, uye maichema pamberi pake muchiti, “Takambobvireiko kuIjipiti?” ’ ”"},{"book":"Numeri","chapter":"11","verse":"21","text":"Asi Mozisi akati, “Hezvi ndiri pakati pavanhu mazana matanhatu ezviuru vanofamba netsoka, zvino imi munoti, ‘Ini ndichavapa nyama kuti vadye kwomwedzi wose!’"},{"book":"Numeri","chapter":"11","verse":"22","text":"Zvichavaringana here kana dai vakaurayirwa makwai nemombe? Zvichavaringana here kana dai vakabatirwa hove dzose dziri mugungwa?”"},{"book":"Numeri","chapter":"11","verse":"23","text":"Jehovha akapindura Mozisi achiti, “Ko, ruoko rwaJehovha rwakapfupiswa here? Zvino uchaona kuti zvandinoreva zvichaitika here kana kuti kwete.”"},{"book":"Numeri","chapter":"11","verse":"24","text":"Saka Mozisi akabuda akandoudza vanhu zvakanga zvataurwa naJehovha. Akaunganidza vakuru vavo makumi manomwe akavaita kuti vamire vakapoteredza Tende."},{"book":"Numeri","chapter":"11","verse":"25","text":"Ipapo Jehovha akaburuka ari mugore akataura navo uye akatora Mweya wakanga uri pamusoro pake akaisa Mweya uyu pamusoro pavakuru makumi manomwe. Mweya wakati wagara pamusoro pavo vakaprofita, asi havana kuzopamhazve."},{"book":"Numeri","chapter":"11","verse":"26","text":"Kunyange zvakadaro, varume vaviri, vainzi Eridhadhi naMedhadhi, vakanga vasara mumusasa. Ivo vakanga vaverengwa pakati pavakuru, asi havana kubuda kuti vaende kuTende. Asi Mweya wakagarawo pamusoro pavo uye, vakaprofita vari mumusasa."},{"book":"Numeri","chapter":"11","verse":"27","text":"Mumwe mujaya akamhanya akandoudza Mozisi akati, “Eridhadhi naMedhadhi vari kuprofita vari mumusasa.”"},{"book":"Numeri","chapter":"11","verse":"28","text":"Joshua mwanakomana waNuni, uyo akanga ari mubatsiri waMozisi kubva paujaya hwake, akataura nesimba akati, “Mozisi, ishe wangu, vadzivisei!”"},{"book":"Numeri","chapter":"11","verse":"29","text":"Asi Mozisi akapindura akati, “Ko, iwe une godo nokuda kwangu here? Ndinoshuva kuti dai vanhu vaJehovha vose vava vaprofita uye kuti dai Jehovha aisa Mweya wake pamusoro pavo!”"},{"book":"Numeri","chapter":"11","verse":"30","text":"Ipapo Mozisi navakuru vavaIsraeri vakadzokera kumusasa."},{"book":"Numeri","chapter":"11","verse":"31","text":"Zvino mhepo yakabuda ichibva kuna Jehovha ikasunda zvihuta zvichibva kugungwa. Yakazvikanda pasi kumativi ose omusasa zvikaita murwi ungada kuita makubhiti maviri11:31 0.9 yemita kubva pasi, kusvika pangafambwa rwendo rwezuva rimwe chete kumativi ose."},{"book":"Numeri","chapter":"11","verse":"32","text":"Zuva rose iroro nousiku hwose uye nezuva rose rakatevera vanhu vakabuda kundounganidza zvihuta. Hakuna akaunganidza zvaiva pasi pamahomeri gumi11:32 makirorita angaita 1.4. Ipapo vakazviyanika vakapoteredza musasa."},{"book":"Numeri","chapter":"11","verse":"33","text":"Asi nyama ichiri pakati pamazino avo uye isati yatsengwa, kutsamwa kwaJehovha kwakapfuta pamusoro pavanhu, akavarova nehosha yakaipisisa."},{"book":"Numeri","chapter":"11","verse":"34","text":"Naizvozvo nzvimbo iyo yakatumidzwa kunzi Kibhuroti Hataavha, nokuti vakaviga vanhu vakanga vakarira zvimwewo zvokudya."},{"book":"Numeri","chapter":"11","verse":"35","text":"Vanhu vakabva paKibhuroti Hataavha vakaenda kuHazeroti vakandogara ikoko."}]}