{"data":[{"book":"ፓይዲ ማፃኣፔ","chapter":"34","verse":"1","text":"ናንጊና ናንጋ ጎዳ ሙሴም፦"},{"book":"ፓይዲ ማፃኣፔ","chapter":"34","verse":"2","text":"«ዒስራዔኤሌ ዓሶም ሂዚ ጌይ ዓይሤ፤ ‹ታኣኒ ዒንሢም ዒንጋ ካኣናኔ ዓጬሎ ዒንሢ ጌሌ ዎዶና ዒንሢ ዓጮኮ ዛጳ ሃካፓ ሊካ ኬኤዚንታ ጎይፆ ማዓንዳኔ፤"},{"book":"ፓይዲ ማፃኣፔ","chapter":"34","verse":"3","text":"ዓጮኮ ዾኦሎ ዛሎ ዛጳ ዓሲ ናንጉዋ ፂኢኔ ዳውላፓ ዔቃዖ ዔዶኦሜ ዓጮኮ ዛጶማ ዓርቂ ዓኣዻያ ማዓንዳኔ፤ ዬይ ዓርቃንዳሢ ዓባ ኬስካ ዛሎና ሶኦጌ ባዚኮ ዾኦሎ ዛላፓኬ።"},{"book":"ፓይዲ ማፃኣፔ","chapter":"34","verse":"4","text":"ዬይና ጌዒ ኮርናሢ ቶኦሎ ባንሢ ሊካ ዓኣዺ፥ ፂኢኔይዴና ዴንዲ ቃዴሴ ባርኔ ሄላኔ፤ ዬካፓ ሃሣ ሃዳርዓዳሬ ጌይንታ ቤዞኮ ኬዶ ዛላ ዓባ ጌላ ባንፆና ጌዒ ያፂሞኔ ሄላንዳኔ፤"},{"book":"ፓይዲ ማፃኣፔ","chapter":"34","verse":"5","text":"ጊንሣ ሃሣ ጊብፄ ዓጮይዳ ዓኣ ዛሮና ሺሪ፥ ሜዲቴራኒያ ባዞ ሄሊ ጋፓያ ማዓንዳኔ።"},{"book":"ፓይዲ ማፃኣፔ","chapter":"34","verse":"6","text":"ዓባ ጌላ ዛሎ ዛጳ ሜዲቴራኒያ ባዞ ማዓንዳኔ።"},{"book":"ፓይዲ ማፃኣፔ","chapter":"34","verse":"7","text":"ኬዶ ዛሎ ዛጳ ሜዲቴራኒያ ባዞ ዓጮ ዓርቂ ዴንዲ ሆኦሬ ዹኮ ጊዴና ጌዒ፥"},{"book":"ፓይዲ ማፃኣፔ","chapter":"34","verse":"8","text":"ሃማቴ ባንሢ ዴንዳ ጎይፆ ሄላንዳኣና ማላታ ማዓ ባኣዚ ጌሡዋቴ፤ ዬካፓ ዛጳ ፄዳዴ ሄላንዳኣና ዓኣዻዖ፥"},{"book":"ፓይዲ ማፃኣፔ","chapter":"34","verse":"9","text":"ዚፒሮኔና ፒንቂ ጋፒንፃ ሃፃርዔናኔይዳ ማዓንዳኔ፤ ዬይ ዒንሢኮ ኬዴኖ ዛጶኬ።"},{"book":"ፓይዲ ማፃኣፔ","chapter":"34","verse":"10","text":"ዓባ ኬስካ ዛሎ ዛጶኮዋ ሃፃርዔናኔይዳፓ ዴንዲ ሼፓሜ ሄላንዳኣና ማላታ ማዓ ባኣዚ ጌሡዋቴ፤"},{"book":"ፓይዲ ማፃኣፔ","chapter":"34","verse":"11","text":"ዬካፓ ዓይኔ ጌይንታ ቤዞኮ ዓባ ኬስካ ባንፆና ሪብላ ሄላንዳኣና ዓኣዺ ጌሊላ ባዞኮ ዓባ ኬስካ ዛሎና ዓኣ ጌሜሮ ሄላንዳኣና ዓኣዻዖ፥"},{"book":"ፓይዲ ማፃኣፔ","chapter":"34","verse":"12","text":"ዮርዳኖሴ ዎሮ ሄሊ፤ ጋፒንፃ ሶኦጌ ባዚ ማዓንዳኔ። ዬይ ዒንሢ ዛጶ ማዓንዳኔ› » ጌዔኔ።"},{"book":"ፓይዲ ማፃኣፔ","chapter":"34","verse":"13","text":"ዬያሮ ሙሴ ዒስራዔኤሌ ዓሶም፦ «ታዞጳና ዛላና ማዔ ፃጶ ማኣሮም ዒፃ ዓጊ ዒንጊንታንዳጉዲ ናንጊና ናንጋ ጎዳ ዓይሤ ሳዓ ያዺኬ፤"},{"book":"ፓይዲ ማፃኣፔ","chapter":"34","verse":"14","text":"ሮኦቤኤሌና ጋኣዴና ዓሳ፥ ሃሣ ሚናኣሴ ዓሶኮዋ ዛላ ፔ ማኣሮ ዓሶና፤"},{"book":"ፓይዲ ማፃኣፔ","chapter":"34","verse":"15","text":"ዮርዳኖሴ ዎሮኮ ሶ ሱካ፥ ዒያርኮኮ ሆታ፥ ዓባ ኬስካ ባንፆይዳ ዓኣ ሳዖ ጊሽቲ ዔኬኔ» ጌዔኔ። 34፡15 ዒያ. 14፡1-5።"},{"book":"ፓይዲ ማፃኣፔ","chapter":"34","verse":"16","text":"ናንጊና ናንጋ ጎዳ ሙሴም፦"},{"book":"ፓይዲ ማፃኣፔ","chapter":"34","verse":"17","text":"«ቄኤሳሢ ዓላዜሬና ኔዊ ናኣዚ ዒያሱና ዓጬሎ ዴሮም ጊሽኪ ዒንጎንጎ፤"},{"book":"ፓይዲ ማፃኣፔ","chapter":"34","verse":"18","text":"ዔያቶ ማኣዳንዳጉዲ ፔቴ ፔቴ ፃጳፓ ፔቴ ፔቴ ሱኡጌ ዔኬ» ጌዔኔ።"},{"book":"ፓይዲ ማፃኣፔ","chapter":"34","verse":"19","text":"ዬና ዓሳ ሃካፓ ሊካ ፓይዲንታ ዓሶኬ፦ ዪሁዳ ማኣራፓ ዪፑኔ ናኣዚ ካኣሌቤ፤"},{"book":"ፓይዲ ማፃኣፔ","chapter":"34","verse":"20","text":"ሲሞኦኔ ፃጳፓ ዓምሁዴ ናኣዚ ሴላሚዔኤሌ፤"},{"book":"ፓይዲ ማፃኣፔ","chapter":"34","verse":"21","text":"ቢኢኒያሜ ፃጳፓ ኪስሎኔ ናኣዚ ዔልዳዴ፤"},{"book":"ፓይዲ ማፃኣፔ","chapter":"34","verse":"22","text":"ዳኣኔ ፃጳፓ ዩግሊ ናኣዚ ቡቂ፤"},{"book":"ፓይዲ ማፃኣፔ","chapter":"34","verse":"23","text":"ዮሴፔ ናኣዚ ሚናኣሴ ፃጳፓ ሱፒዴ ናኣዚ ዓንዔኤሌ፤"},{"book":"ፓይዲ ማፃኣፔ","chapter":"34","verse":"24","text":"ዮሴፔ ናኣዚ ዔፕሬኤሜ ፃጳፓ ሺፕፃኔ ናኣዚ ቄሙዔኤሌ፤"},{"book":"ፓይዲ ማፃኣፔ","chapter":"34","verse":"25","text":"ዛብሎኦኔ ፃጳፓ ፔርናኬ ናኣዚ ዔልሳፒኔ፤"},{"book":"ፓይዲ ማፃኣፔ","chapter":"34","verse":"26","text":"ዪሳኮኦሬ ፃጳፓ ሆዛ ናኣዚ ፔፂዔኤሌ፤"},{"book":"ፓይዲ ማፃኣፔ","chapter":"34","verse":"27","text":"ዓሴኤሬ ፃጳፓ ሴሌሜ ናኣዚ ዓሂሁዴ፤"},{"book":"ፓይዲ ማፃኣፔ","chapter":"34","verse":"28","text":"ኒፕታኣሌኤሜ ፃጳፓ ዓምሁዴ ናኣዚ ፒዳሄሌ ጌይንታዞንሢኬ።"},{"book":"ፓይዲ ማፃኣፔ","chapter":"34","verse":"29","text":"ዬና ዓሳ ዒስራዔኤሌ ዴሮም ካኣናኔ ዓጮይዳ ማዓ ሳዖ ሳዖ ጊሽኪ ዒንጋንዳጉዲ ናንጊና ናንጋ ጎዳ ዓይሤ ዓሶኬ።"}]}