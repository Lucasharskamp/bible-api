{"data":[{"book":"ГАБРЭЯЎ","chapter":"4","verse":"1","text":"А таму будзем асьцерагацца, каб, калі яшчэ застаецца абяцаньне ўвайсьці ў спачын Ягоны, ня сталася, што нехта з вас ужо спазьніўся."},{"book":"ГАБРЭЯЎ","chapter":"4","verse":"2","text":"Бо і нам яно абвешчана, як і тым; але не дало ім карысьці слова чутае, не спалучанае зь вераю тых, якія чулі."},{"book":"ГАБРЭЯЎ","chapter":"4","verse":"3","text":"А ўваходзім у спачын мы, якія ўверавалі, як Ён і сказаў: «Я прысягнуў у гневе Маім, што яны ня ўвойдуць у спачын Мой», хоць дзеі Ягоныя былі зьдзейсьнены яшчэ на пачатку сьвету."},{"book":"ГАБРЭЯЎ","chapter":"4","verse":"4","text":"Бо дзесьці сказана пра сёмы дзень так: «і спачыў Бог у дзень сёмы ад усіх дзеяў Сваіх»."},{"book":"ГАБРЭЯЎ","chapter":"4","verse":"5","text":"І яшчэ тут: «ня ўвойдуць у спачын Мой»."},{"book":"ГАБРЭЯЎ","chapter":"4","verse":"6","text":"І вось, як некаторым застаецца ўвайсьці ў яго, а тыя, каму раней абвешчана, не ўвайшлі ў яго за непакорлівасьць,"},{"book":"ГАБРЭЯЎ","chapter":"4","verse":"7","text":"дык яшчэ вызначае пэўны дзень, «сёньня», кажучы праз Давіда, пасьля такога доўгага часу, як вышэй сказана: «сёньня, як пачуеце голас Ягоны, не зжарсьцьвеце сэрцаў вашых»."},{"book":"ГАБРЭЯЎ","chapter":"4","verse":"8","text":"Бо калі б Ісус сын Нава даў ім спачын, дык ня было б сказана пасьля таго пра іншы дзень."},{"book":"ГАБРЭЯЎ","chapter":"4","verse":"9","text":"Таму народу Божаму яшчэ застаецца субоцтва."},{"book":"ГАБРЭЯЎ","chapter":"4","verse":"10","text":"Бо, хто ўвайшоў у спачын Ягоны, той і сам спачыў ад дзеяў сваіх, як і Бог ад Сваіх."},{"book":"ГАБРЭЯЎ","chapter":"4","verse":"11","text":"Дык вось, пастараймася ўвайсьці ў спачын той, каб хто на той самы прыклад не падупаў непакорлівасьці."},{"book":"ГАБРЭЯЎ","chapter":"4","verse":"12","text":"Бо слова Божае жывое і дзейснае і вастрэйшае за любы меч двусечны: яно пранікае да разьдзяленьня душы і духа, суглобаў і мозгу, і судзіць помыслы і намеры сардэчныя."},{"book":"ГАБРЭЯЎ","chapter":"4","verse":"13","text":"І няма стварэньня, схаванага ад Яго, а ўсё аголена і адкрыта прад вачыма Ягонымі: Яму дамо адказ."},{"book":"ГАБРЭЯЎ","chapter":"4","verse":"14","text":"І вось, маючы Першасьвятара вялікага, Які прайшоў нябёсы, Ісуса Сына Божага, будзем цьвёрда трымацца веравызнаньня нашага."},{"book":"ГАБРЭЯЎ","chapter":"4","verse":"15","text":"Бо мы маем не такога Першасьвятара, Які ня мог бы спагадаць нам у немачах нашых, а Такога, Які, як і мы, дасьведчаны ва ўсім, акрамя грэху."},{"book":"ГАБРЭЯЎ","chapter":"4","verse":"16","text":"Таму прыступайма з адвагаю да трона мілаты, каб атрымаць міласьць і здабыць мілату на своечасовую дапамогу."}]}