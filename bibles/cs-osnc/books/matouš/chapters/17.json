{"data":[{"book":"Matouš","chapter":"17","verse":"1","text":"Po šesti dnech vzal s sebou Ježíš pouze Petra, Jakuba a jeho bratra Jana a vyšli na vysokou horu."},{"book":"Matouš","chapter":"17","verse":"2","text":"Náhle učedníci zpozorovali, že Ježíšův vzhled se změnil. Tvář mu oslnivě zářila jako slunce a jeho oděv se skvěl bělostí."},{"book":"Matouš","chapter":"17","verse":"3","text":"Vtom uviděli Mojžíše a Elijáše, jak s ním rozmlouvají."},{"book":"Matouš","chapter":"17","verse":"4","text":"Petr zvolal: „Pane, je nám tu tak dobře! Jestli chceš, postavíme vám tu přístřeší a zůstaňme tady!“"},{"book":"Matouš","chapter":"17","verse":"5","text":"Než to však dořekl, zahalil je oblak a slyšeli hlas: „Toto je můj milovaný Syn, moje radost, toho poslouchejte!“"},{"book":"Matouš","chapter":"17","verse":"6","text":"Když to učedníci slyšeli, padli k zemi s uctivou bázní."},{"book":"Matouš","chapter":"17","verse":"7","text":"Ježíš k nim přišel, dotkl se jich a řekl: „Vstaňte a nebojte se!“"},{"book":"Matouš","chapter":"17","verse":"8","text":"Když se rozhlédli, viděli pouze samotného Ježíše."},{"book":"Matouš","chapter":"17","verse":"9","text":"Cestou z hory jim Ježíš přikázal: „Nikomu neříkejte, co jste viděli, dokud nevstanu z mrtvých.“"},{"book":"Matouš","chapter":"17","verse":"10","text":"Učedníci se ho ptali: „Proč učitelé zákona zdůrazňují, že před tebou měl přijít Elijáš?“"},{"book":"Matouš","chapter":"17","verse":"11","text":"Ježíš jim odpověděl: „Mají pravdu. On má přijít a připravit lidská srdce na Kristův příchod."},{"book":"Matouš","chapter":"17","verse":"12","text":"Já vám však říkám, že Elijáš už přišel, ale oni ho neuznali a naložili s ním podle svého. A také pro mne chystají jen utrpení.“"},{"book":"Matouš","chapter":"17","verse":"13","text":"Učedníci pochopili, že mluví o Janu Křtiteli."},{"book":"Matouš","chapter":"17","verse":"14","text":"Na úpatí hory na ně čekal zástup lidí. Nějaký muž klekl před Ježíšem a řekl:"},{"book":"Matouš","chapter":"17","verse":"15","text":"„Pane, slituj se nad mým synem! Mnoho zkusí, má zlé záchvaty a při nich často spadne do ohně nebo do vody."},{"book":"Matouš","chapter":"17","verse":"16","text":"Prosil jsem tvé učedníky, ale nevědí si s ním rady.“"},{"book":"Matouš","chapter":"17","verse":"17","text":"Ježíš si povzdechl: „Co to s vámi je? Nevěříte a překážíte Boží moci! Nemám to s vámi lehké. Přiveďte mi ho sem!“"},{"book":"Matouš","chapter":"17","verse":"18","text":"Pak Ježíš přikázal démonu, který byl příčinou nemoci, aby chlapce opustil. A od té chvíle byl chlapec zdráv."},{"book":"Matouš","chapter":"17","verse":"19","text":"Když potom byli s Ježíšem sami, zeptali se učedníci: „Proč my jsme nemohli toho chlapce uzdravit?“"},{"book":"Matouš","chapter":"17","verse":"20","text":"Ježíš jim odpověděl: „Protože málo věříte. Budete-li mít víru alespoň jako semínko hořčice a řeknete této hoře: ‚Posuň se,‘ poslechne vás. Nic pro vás nebude nemožné."},{"book":"Matouš","chapter":"17","verse":"21","text":"Takový případ vyžaduje opravdovou modlitbu a půst.“"},{"book":"Matouš","chapter":"17","verse":"22","text":"Když přišli do Galileje, Ježíš jim řekl: „Mám být vydán do rukou těch,"},{"book":"Matouš","chapter":"17","verse":"23","text":"kteří mne zabijí. Ale třetího dne zase vstanu k životu.“ Učedníky to velmi zarmoutilo."},{"book":"Matouš","chapter":"17","verse":"24","text":"V Kafarnaum přišli k Petrovi výběrčí chrámové daně a zeptali se: „Váš mistr neplatí daň?“"},{"book":"Matouš","chapter":"17","verse":"25","text":"„Platí,“ odpověděl Petr. Doma ho Ježíš předešel otázkou: „Co myslíš, Petře, od koho vybírají králové a panovníci daně a poplatky? Od synů nebo od cizích?“"},{"book":"Matouš","chapter":"17","verse":"26","text":"„Od cizích,“ odpověděl Petr."},{"book":"Matouš","chapter":"17","verse":"27","text":"„Dobře tedy,“ řekl Ježíš, „synové tedy nejsou vázáni touto povinností! Ale nebudeme Jeruzalém zbytečně dráždit. Jdi k jezeru, nahoď udici a v první rybě, kterou chytneš, najdeš minci. Ta bude stačit na poplatek za nás oba.“"}]}