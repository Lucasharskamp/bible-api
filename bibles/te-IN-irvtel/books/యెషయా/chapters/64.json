{"data":[{"book":"యెషయా","chapter":"64","verse":"1","text":"ఆకాశాలను చీల్చుకుని నువ్వు దిగివస్తే ఎంత బాగుండు! నీ సన్నిధిలో పర్వతాలు కంపించి పోతాయి."},{"book":"యెషయా","chapter":"64","verse":"2","text":"మంటలు గచ్చ పొదలను తగలబెట్టేలా నీళ్ళు పొంగేలాగా చేసినట్టు నీ పేరు నీ శత్రువులకు తెలియజేయడానికి నువ్వు దిగి రా!"},{"book":"యెషయా","chapter":"64","verse":"3","text":"మేము ఊహించని ఆశ్చర్యకరమైన విషయాలు నువ్వు మునుపు చేసినప్పుడు, నువ్వు దిగివచ్చావు. పర్వతాలు నీ ఎదుట వణికాయి."},{"book":"యెషయా","chapter":"64","verse":"4","text":"నీ కోసం ఎదురు చూసేవారి పక్షంగా నువ్వు పనులు చేసే వాడివి. నిన్ను తప్ప తన పని ఇలా జరిగించే వేరే దేవుణ్ణి అనాది కాలం నుంచి ఎవరూ చూడలేదు, వినలేదు, గ్రహించలేదు."},{"book":"యెషయా","chapter":"64","verse":"5","text":"నీ పద్ధతులను గుర్తుంచుకుని వాటి ప్రకారం చేసే వారికి, సంతోషంతో నీతి ననుసరించే వారికి, నువ్వు సాయం చేయడానికి వస్తావు."},{"book":"యెషయా","chapter":"64","verse":"6","text":"మేమంతా అపవిత్రులవంటివారిగా అయ్యాం. మా నీతి పనులన్నీ బహిష్టు బట్టల్లాంటివి."},{"book":"యెషయా","chapter":"64","verse":"7","text":"నీ పేరున ఎవరూ ప్రార్థన చేయడంలేదు. నిన్ను ఆధారం చేసుకోడానికి ప్రయత్నం చేసేవాడు ఎవడూ లేడు. ఎందుకంటే మాకు కనబడకుండా నువ్వు నీ ముఖం దాచుకున్నావు. మమ్మల్ని మా పాపాలకు అప్పగించావు."},{"book":"యెషయా","chapter":"64","verse":"8","text":"అయినా, యెహోవా, నువ్వే మాకు తండ్రివి."},{"book":"యెషయా","chapter":"64","verse":"9","text":"యెహోవా, ఎక్కువగా కోపపడవద్దు. మా పాపాలను ఎప్పుడూ అదే పనిగా గుర్తు పెట్టుకోవద్దు."},{"book":"యెషయా","chapter":"64","verse":"10","text":"నీ పరిశుద్ధ పట్టణాలు బీడు భూములయ్యాయి."},{"book":"యెషయా","chapter":"64","verse":"11","text":"మా పూర్వీకులు నిన్ను కీర్తించిన మా అందమైన పరిశుద్ధ మందిరం అగ్నికి ఆహుతి అయింది."},{"book":"యెషయా","chapter":"64","verse":"12","text":"యెహోవా, వీటిని చూసి నువ్వెలా ఊరకుంటావు? నువ్వు మౌనంగా ఉండి మమ్మల్ని బాధపెడుతూ ఉంటావా?"}]}