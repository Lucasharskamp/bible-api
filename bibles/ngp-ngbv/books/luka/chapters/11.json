{"data":[{"book":"Luka","chapter":"11","verse":"1","text":"Aho Yesu eze abinde kulombeza Mnungu, yumwenga mwa wanamp'hina wakwe niyo amgamba, “Zumbe ukihinize kumlombeza Mnungu enga viya Yohana awahinize wanamp'hina wakwe.”"},{"book":"Luka","chapter":"11","verse":"2","text":"Yesu niyo awagamba, “Mnanda mwo kumlombeza Mnungu, gambeni,"},{"book":"Luka","chapter":"11","verse":"3","text":"Ukink'he ludyo lwetu lwa dielo."},{"book":"Luka","chapter":"11","verse":"4","text":"Kiusile uwavu wetu,"},{"book":"Luka","chapter":"11","verse":"5","text":"Yesu niyo awagamba wanamp'hina wakwe, “Uneva yumwenga ywenyu aita kwa mbwiyaye kilogati niyo amgamba yudya mbwiyaye, ‘Mbuyangu nikopeshe mikate mitatu."},{"book":"Luka","chapter":"11","verse":"6","text":"Hizilwa ni mbuyangu akulawa nt'hambo, naho hina kint'hu cha kumwink'ha adye!’"},{"book":"Luka","chapter":"11","verse":"7","text":"Naho uneva mbuyayo anakuhitula kulawa kwe nyumba, ‘Usekunigela nk'huswank'huswa! Hivugala kale lwivi, naho miye hamwenga wana wangu kigona kale hikudaha kwinuka hwi'nkhe kint'hu chochose.’"},{"book":"Luka","chapter":"11","verse":"8","text":"Neenuke niyo amwink'ha, hiyo kwaviya ni mbwiyaye du, mna neenuke niyo amwink'ha kwaviya halekile kumlombeza kwe yadya akuunga."},{"book":"Luka","chapter":"11","verse":"9","text":"“Naho namigambilani, lombezeni namhokele, zunguleni naho namuwone, gambeni, Kuno, nomkomoelwe."},{"book":"Luka","chapter":"11","verse":"10","text":"Kwaviya wadya wakulombeza nawahokele, wadya nawo wakuzungula nawaone, naho lwivi naukomwolwe kwa wadya wakugamba, Kuno!"},{"book":"Luka","chapter":"11","verse":"11","text":"Hegu eyuko mwa nyuwe akwitangwa tate, uneva mwanawe amlombeza samaki yehe naamwink'he nyoka?"},{"book":"Luka","chapter":"11","verse":"12","text":"Hegu naamwink'he kisuse analombeza tagi?"},{"book":"Luka","chapter":"11","verse":"13","text":"Togoleni want'hu waihile enga nyuwe, mna mwadaha kuwenk'ha wana wenyu vint'hu vedi, Togoleni havitendese kwa Tati yetu ywa kwe mbingu kuwenk'ha Muye ywakwe akukile wadya wakumlombeza?”"},{"book":"Luka","chapter":"11","verse":"14","text":"Yesu andaga akalava mp'hepo aihile ywa kimumu, naho mp'hepo yudya aihile eze afose yudya mnt'hu niyo akonga kulonga, want'hu niyo weheelwa,"},{"book":"Luka","chapter":"11","verse":"15","text":"Mna want'hu watuhu niyo wagamba, “Alava mp'hepo waihile kwa udahi wa Belizebuli, Mkulu wa mp'hepo waihile.”"},{"book":"Luka","chapter":"11","verse":"16","text":"Watuhu niyo wamgeza Yesu wakaunga vilagiso vikulawa kwa Mnungu."},{"book":"Luka","chapter":"11","verse":"17","text":"Yesu niyo amanya zifanyanyi zawe niyo awahitula, “Useuta ukukediila gaina woho wenye, nounde uke pusa, naho nyumba ina nk'humbizi haikutoga."},{"book":"Luka","chapter":"11","verse":"18","text":"Naho uneva Mwavu kakediila gaina yehe mwenye, useuta wakwe noukimale vivihi? Kwaviya nyuwe mwagamba Belizebuli anink'ha udahi wa kulava mp'hepo."},{"book":"Luka","chapter":"11","verse":"19","text":"Uneva miye nalava mp'hepo kwa udahi wa belizebuli, wana wenyu walava vivihi? Wadya wakumitimilani wamanya kugamba, mna masa."},{"book":"Luka","chapter":"11","verse":"20","text":"Mna uneva miye nalava mp'hepo kwa udahi wa Mnungu, Useuta wa Mnungu umizilani kale."},{"book":"Luka","chapter":"11","verse":"21","text":"“Mnt'hu mta ludole aguhile vitoanilo vakwe anayamila inyumba yakwe, yose neinde mp'heho tondolo."},{"book":"Luka","chapter":"11","verse":"22","text":"Mna uneva mnt'hu mta ludole kujink'ha izakwe anamwizila no kumhuma, naamhoke vitowanilo vakwe vose akuvihuwila no kuwapanganiza wadya awatahile."},{"book":"Luka","chapter":"11","verse":"23","text":"“Mnt'hu he hamwenga na miye, uyo e kinyume na miye, naho mnt'hu uyo hakuduganya mna amwaganisa."},{"book":"Luka","chapter":"11","verse":"24","text":"“Mp'hepo iihile inamfosa mnt'hu, yombokela hant'hu haheina mazi, ikazungula hant'hu ho kuhumuila, hanahaone akegamba, ‘Neniiuiye inyumba yangu nilaile.’"},{"book":"Luka","chapter":"11","verse":"25","text":"Mna anauya niyo aibwila inyumba ihagilwa na kuhambwa,"},{"book":"Luka","chapter":"11","verse":"26","text":"naho, naaite no kuguha mp'hepo watuhu waihile kujink'ha yehe mwenye niyo wengila na kwikala umwo, naho mnt'hu yudya hali yakwe yanda iha kujink'ha idya ya nk'hongo.”"},{"book":"Luka","chapter":"11","verse":"27","text":"Umwo Yesu andile akalonga ivo, mvele yumwenga mwe difyo iyo niyo alonga kwa izwi kulu, “Kavikilwa mvele akweleke, hamwenga na kukulela.”"},{"book":"Luka","chapter":"11","verse":"28","text":"Mna Yesu niyo ahitula niyo amgamba, “Wavikilwa wadya wakwiva ulosi wa Mnungu no kuutimila!”"},{"book":"Luka","chapter":"11","verse":"29","text":"Want'hu viya wandile wakammemela niyo akonga kulonga, “Cheleko iki kiha, chazungula vilagiso, mna hakihali kilagiso mkuunga mwink'higwe ila kilagiso cha Yona."},{"book":"Luka","chapter":"11","verse":"30","text":"Enga viya Yona andile kilagiso kwa want'hu wa Ninawi, nivo akuunga ande mwana Adamu mwe cheleko iki."},{"book":"Luka","chapter":"11","verse":"31","text":"Dizuwa dyo usengelo dikabula malikia kulawa Seba naakimale nokuwasengela want'hu wa dielo, kwaviya agendaga kulawa kwe isi yakwe kugenda kumtegeleza Seuta Sulemani na mahinizo yakwe ya mizungu. Naho nawagambilani, hana kint'hu aha kikulu kumjink'ha Sulemani."},{"book":"Luka","chapter":"11","verse":"32","text":"Want'hu wa Ninawi nawakimale nawo mwe dizuwa dyo usengelo no kuwasengelani nyuwe kunda na masa kwaviya wahituka kulawa mwo wavu wawe weze weve mabilikizi ya Yona. Naho nawagambilani ikindedi eyuko mkulu aha kumjink'ha Yona."},{"book":"Luka","chapter":"11","verse":"33","text":"“Hahali mnt'hu akukweleza lumuli no kulwiika hant'hu hakefisile hegu no kulugubika ne nyungu, mna lwaikwa henukile vileke wakwingila waone ung'azi wakwe."},{"book":"Luka","chapter":"11","verse":"34","text":"Lumuli lwo umwili ni diziso, uneva ziso dyako dinanda dyedi umwili wako wose nao wanda wedi, mna dinanda dibanika umwili wako wose wanda na ziza."},{"book":"Luka","chapter":"11","verse":"35","text":"Elo kaulisa, ung'azi unanao mwo mwili wako unase kunda ziza."},{"book":"Luka","chapter":"11","verse":"36","text":"Uneva umwili wako wose una ung'azi hahana hant'hu hana ziza, umwili wako wose nounde no ung'azi enga viya lumuli lukukumulikila.”"},{"book":"Luka","chapter":"11","verse":"37","text":"Umwo andile akalonga ayo Falisayo yumwenga niyo amwitanga aite kwakwe akadye nk'hande, niyo engila no kwikala adye nk'hande."},{"book":"Luka","chapter":"11","verse":"38","text":"Falisayo uyo eze amwone Yesu adya nk'hande haheina kuhaka mikono enga viya ikuungwa niyo ehelwa."},{"book":"Luka","chapter":"11","verse":"39","text":"Zumbe niyo amgamba, “Nyuwe Mafalisayo mwasunt'ha vint'hu va kudiila kwa kuse, mna mndani mwenyu mmema wavu na wiihi."},{"book":"Luka","chapter":"11","verse":"40","text":"Nyuwe wahezi! Mnungu hiye yehe avidamanye va kuse na vakundani?"},{"book":"Luka","chapter":"11","verse":"41","text":"Mna wenk'heni wakiwa vint'hu vimwe vikombe na mwe zinyiga, vose mkuunga mnadamanye, nevinde vedi kwa Mnungu."},{"book":"Luka","chapter":"11","verse":"42","text":"“Hangi nyuwe wenye Mafalisayo, kwaviya mwalava zaka za mnanaa, no mchicha hamwenga ne zimboga naho mwaleka mbuli za mahinizo yedi no lukunde lwa Mnungu, mwaungigwa mdamanye ayo haheina kuyaleka yadya matuhu."},{"book":"Luka","chapter":"11","verse":"43","text":"“Hangi nyuwe wenye nyuwe Mafalisayo, kwaviya mwaungisa kwikala mwo ukalo wa kulongole mwe zinyumba zo kumvikila Mnungu hamwenga na kulamswa kwa kogohwa mwa magwilo."},{"book":"Luka","chapter":"11","verse":"44","text":"Hangi nyuwe wenye kwaviya mwikala enga vikuta heviwakigwe, naho want'hu wakwomboka mnanga mwawe hawavimanyize.”"},{"book":"Luka","chapter":"11","verse":"45","text":"Mnt'hu yumwenga mwe wahinizi we Miko iyo amhitula, “Mhinizi, ukalonga ayo wakilongeleza hata suwe.”"},{"book":"Luka","chapter":"11","verse":"46","text":"Yesu niyo ahitula, “Hangi nyuwe wenye, nyuwe wahinizi we Miko mwawatwika want'hu nt'wika hezikwinulika, mna nyuwe wenye hamkuzidosa zint'wika izo hata na wadole wenyu."},{"book":"Luka","chapter":"11","verse":"47","text":"Hangi nyuwe wenye, kwaviya mwaviwaka vikuta va walotezi mna watati zenyu nawo wawakomile."},{"book":"Luka","chapter":"11","verse":"48","text":"Kwa ivo mwalonga uwona na kuzumila yadya yadamanywe ni watati zenyu, woho nawawakoma nyuwe nanywe mwaviwaka vikuta vawe."},{"book":"Luka","chapter":"11","verse":"49","text":"Kwe mbuli iyo mzungu wa Mnungu nougamba, ‘Kaula, neniwegaile walotezi na wegala ulosi, woho nawawakome, hamwenga na kuwasulumiza wamwenga.’"},{"book":"Luka","chapter":"11","verse":"50","text":"Kwe mbuli iyo want'hu we cheleko iki nawasengelwe kwa kuwakoma walotezi kukongela kuumbigwa kwe isi."},{"book":"Luka","chapter":"11","verse":"51","text":"Kukongela sakame ya Habili mpaka sakame ya Zakalia, akomigwe hagati ye vilingo ne nyumba ya Mnungu. Naho nawagambilani ikindedi kugamba, sakame iyo naiungigwe kulawa mwe cheleko iki."},{"book":"Luka","chapter":"11","verse":"52","text":"“Hangi nyuwe wenye nyuwe wahinizi we miko kwaviya mkiusa kiya kikomoelo cho ubala wo kwingila kwa Mnungu, wenye hamwingile wadya nawo wandile wakengila mwawafingiza.”"},{"book":"Luka","chapter":"11","verse":"53","text":"Yesu eze afose umwo, wahinizi we Miko na Mafalisayo, nawakamviga viga hamwenga na kumgeza kwa maswali yabindile ingi."},{"book":"Luka","chapter":"11","verse":"54","text":"Naho nawakamongola vileke wamgwile kwa mbuli ikulawa mwo mnomo wakwe."}]}