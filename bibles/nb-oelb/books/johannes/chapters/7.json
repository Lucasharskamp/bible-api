{"data":[{"book":"Johannes","chapter":"7","verse":"1","text":"Etter dette gikk Jesus fra by til by i Galilea. Han ville holde seg borte fra Judea, etter som de religiøse lederne der var ute etter å drepe ham."},{"book":"Johannes","chapter":"7","verse":"2","text":"Snart var det tid for løvhyttefesten7:2 Løvhyttefesten var en åtte dager lang fest som ble feiret på høsten. Det var dels en takkefest knyttet avlingene, dels en minnefest om at Gud hadde bevart Israels folk under vandringen fra Egypt. Se Tredje Mosebok 23:34-43.."},{"book":"Johannes","chapter":"7","verse":"3","text":"Brødrene til Jesus oppfordret ham til å gå til Judea og delta i høytiden."},{"book":"Johannes","chapter":"7","verse":"4","text":"Du kommer aldri til å bli berømt dersom du gjemmer deg i en avkrok på denne måten. Dersom du kan gjøre disse merkelige miraklene, da bør du vise det fram for all verden.”"},{"book":"Johannes","chapter":"7","verse":"5","text":"For heller ikke brødrene hans trodde på ham."},{"book":"Johannes","chapter":"7","verse":"6","text":"Jesus svarte: ”Det rette tidspunktet for å reise er ikke ennå kommet for meg, men dere kan dra når som helst."},{"book":"Johannes","chapter":"7","verse":"7","text":"Ingen har grunn til å hate dere, men meg hater de på grunn av at jeg stadig minner lederne om deres synd og ondskap."},{"book":"Johannes","chapter":"7","verse":"8","text":"Gå dere av sted til Jerusalem. Det er ikke rette tiden for meg ennå å gå til denne høytiden, gjentok han.”"},{"book":"Johannes","chapter":"7","verse":"9","text":"Så ble han alene tilbake i Galilea."},{"book":"Johannes","chapter":"7","verse":"10","text":"Da brødrene hadde gitt seg av sted til høytiden i Jerusalem, gikk Jesus etter i hemmelighet. Han unngikk å bli gjenkjent av folk."},{"book":"Johannes","chapter":"7","verse":"11","text":"De religiøse lederne forsøkte å få tak i ham under høytiden og spurte om noen hadde sett han."},{"book":"Johannes","chapter":"7","verse":"12","text":"Derfor snakket folket i smug om ham. Noen sa: ”Han er et godt menneske”, mens andre sa: ”Nei, han bedrar folket.”"},{"book":"Johannes","chapter":"7","verse":"13","text":"Ingen hadde mot nok til å snakke åpent om ham. Alle var redde for de religiøse lederne."},{"book":"Johannes","chapter":"7","verse":"14","text":"Da halve høytiden allerede var over, gikk Jesus opp til templet og begynte å undervise."},{"book":"Johannes","chapter":"7","verse":"15","text":"De religiøse lederne ble forskrekket da de hørte visdommen hans. De sa: ”Hvordan kan han vite så mye til tross for at han aldri har vært elev hos noen av våre religiøse lærere?”"},{"book":"Johannes","chapter":"7","verse":"16","text":"Da svarte Jesus: ”Det jeg lærer bort, er ikke mine egne tanker, men Guds, etter som det er han som har sendt meg."},{"book":"Johannes","chapter":"7","verse":"17","text":"Dersom noen virkelig vil gjøre Guds vilje, vil han forstå om læren min er fra Gud eller om det bare er mine egne tanker."},{"book":"Johannes","chapter":"7","verse":"18","text":"Den som framfører sine egne tanker, vil ha æren selv, men den som gir æren til den som har sendt ham, er en troverdig person som taler sannhet."},{"book":"Johannes","chapter":"7","verse":"19","text":"Dere har fått Moseloven7:19 Moseloven, eller den jødiske loven, finnes skrevet ned i Første til Femte Mosebok.. Hvorfor følger dere ikke da loven? Dere vil jo drepe meg!”"},{"book":"Johannes","chapter":"7","verse":"20","text":"Folket svarte: ”Du er besatt av en ond Ånd! Det er vel ingen som vil drepe deg.”"},{"book":"Johannes","chapter":"7","verse":"21-23","text":"Jesus svarte: ”Jeg gjorde noe som virkelig forskrekket dere, da jeg helbredet en mann på hviledagen7:21-23 I grunnteksten: Sabbaten. Jødene sin hviledag er den sjuende dagen i deres uke, altså lørdagen. Den dagen utfører ikke jødene noe unødvendig arbeid. Hviledagen ble innstiftet av Gud allerede i Første Mosebok 2:3.. Arbeider dere ikke selv hver gang dere lyder Moseloven i punktet om omskjærelsen? Ut fra det avsnittet omskjærer dere guttene på hviledagen. Moses, eller rettere sagt forfedrene deres, bestemte at omskjærelsen skal bli gjort på den åttende dagen etter fødselen. Dette gjelder også om den åttende dagen faller på en hviledag. Dersom det nå er tillatt å omskjære noen på hviledagen, hvorfor skal da jeg bli dømt for at jeg helbredet noen på hviledagen?"},{"book":"Johannes","chapter":"7","verse":"24","text":"Dere skal ikke dømme etter hvordan saker og ting ser ut på overflaten, men fell en rettferdig dom ut fra en dypere innsikt i saken.”"},{"book":"Johannes","chapter":"7","verse":"25","text":"Noen blant dem som bodde i Jerusalem, sa til hverandre: ”Er det ikke denne mannen som våre ledere vil drepe?"},{"book":"Johannes","chapter":"7","verse":"26","text":"Her står han helt åpent fram og underviser, og ingen sier noe til ham. Har kanskje medlemmene i Det jødiske rådet7:26 Det jødiske rådet hadde omkring 70 medlemmer, og besto av alle de religiøse og politiske lederne i Israel. Rådet fungerte under den romerske okkupasjonen som domstol, men hadde også rett til å bestemme i enkelte politiske spørsmål. blitt overbevist om at han virkelig er Messias, den lovede kongen?"},{"book":"Johannes","chapter":"7","verse":"27","text":"Men hvordan skulle han kunne være det? Vi vet jo hvor denne mannen ble født. Når Messias kommer, da skal ingen vite hvor han kommer fra.”"},{"book":"Johannes","chapter":"7","verse":"28","text":"Jesus ropte med høy røst der han sto og underviste i templet: ”Ja, dere kjenner meg og vet hvor jeg kommer fra. Likevel var det ikke mitt eget påfunn å komme, men jeg kommer på oppdrag av en som er troverdig, en som dere ikke kjenner."},{"book":"Johannes","chapter":"7","verse":"29","text":"Men jeg kjenner ham, for jeg kommer fra han, og han har sendt meg.”"},{"book":"Johannes","chapter":"7","verse":"30","text":"De religiøse lederne var klare til straks å fange Jesus, men ingen rørte ham. Tidspunktet var ennå ikke kommet som Gud hadde bestemt at han skulle bli tatt til fange."},{"book":"Johannes","chapter":"7","verse":"31","text":"Mange blant folket begynte å tro på ham og sa: ”Han må være Messias, den lovede kongen! Hvem ellers kan gjøre slike mirakler som han gjør!”"},{"book":"Johannes","chapter":"7","verse":"32","text":"Da fariseerne7:32 Fariseerne var et religiøst parti blant jødene. fikk vite at folket snakket om Jesus i smug, sendte de øversteprestene og noen menn av tempelvakten ut for å fange ham."},{"book":"Johannes","chapter":"7","verse":"33","text":"Jesus talte til folket og sa: ”Jeg kommer bare til å bli hos dere en kort tid. Snart vil jeg vende tilbake til ham som har sendt meg."},{"book":"Johannes","chapter":"7","verse":"34","text":"Dere skal lete etter meg, men ikke finne meg. Der jeg er, dit kan dere ikke komme.”"},{"book":"Johannes","chapter":"7","verse":"35","text":"De religiøse lederne ble forskrekket over denne påstanden og sa til hverandre: ”Hvor tenker han å ta veien, etter som vi ikke kan finne han? Vil han rømme landet og begynne å undervise blant jødene som bor i andre land, eller vil han undervise andre folk?"},{"book":"Johannes","chapter":"7","verse":"36","text":"Hva mener han når han sier: ’Dere skal lete etter meg, men ikke finne meg, for der jeg er, dit kan dere ikke komme’?”"},{"book":"Johannes","chapter":"7","verse":"37","text":"På den siste dagen, som var høydepunktet under løvhyttefesten, ropte Jesus til folket: ”Dersom noen er tørst, kom da til meg og drikk!"},{"book":"Johannes","chapter":"7","verse":"38","text":"Gud har lovet i Skriften7:38 ”Skriften” for jødene er Bibelens første del, den som vi kaller Det gamle testamente. I dette tilfellet sammenfatter Jesus en rekke bibelsteder med tilsvarende innhold., at strømmer av levende vann skal flyte fram fra det innerste hos dem som tror på meg.”"},{"book":"Johannes","chapter":"7","verse":"39","text":"Med levende vann mente han Guds Ånd, som alle de som trodde på ham, skulle få. Ånden hadde ikke kommet ennå, etter som Jesus ikke hadde vendt tilbake til sin herlighet i himmelen."},{"book":"Johannes","chapter":"7","verse":"40","text":"Da folket hørte ham si dette, sa noen: ”Han må være profeten som skal holde fram Guds budskap.7:40 Se Femte Mosebok 18:15,18, der Moses sier at en profet lik ham skal komme.”"},{"book":"Johannes","chapter":"7","verse":"41","text":"Andra sa: ”Han er Messias, den lovede kongen.” En tredje gruppe sa: ”Nei, det kan ikke være ham. Messias skal vel ikke komme fra Galilea!"},{"book":"Johannes","chapter":"7","verse":"42","text":"Har ikke Gud sagt i Skriften at Messias skal tilhøre kong Davids slekt og komme fra Betlehem, byen der David bodde?”7:42 Se Mika 5:2."},{"book":"Johannes","chapter":"7","verse":"43","text":"Folket hadde altså delte meninger om ham."},{"book":"Johannes","chapter":"7","verse":"44","text":"Noen ville også arrestere ham, men ingen rørte ham."},{"book":"Johannes","chapter":"7","verse":"45","text":"Tempelvaktene, som hadde blitt sendt ut for å fange han, vendte nå tilbake til øversteprestene og fariseerne som spurte: ”Hvorfor tok dere ham ikke med hit?”"},{"book":"Johannes","chapter":"7","verse":"46","text":"Vaktene svarte: ”Vi har aldri hørt noe menneske tale som ham!”"},{"book":"Johannes","chapter":"7","verse":"47","text":"”Har dere også blitt villedet?” hånte fariseerne."},{"book":"Johannes","chapter":"7","verse":"48","text":"”Finnes det noen i Det jødiske rådet eller noen av fariseerne som tror at Gud har sendt ham?"},{"book":"Johannes","chapter":"7","verse":"49","text":"At folkemassen gjør det, det er så sin sak, for de kjenner ikke loven7:49 Med loven menes her hele den jødiske Skriften, det vil si. Bibelens første del, den som vi kaller Det gamle testamente., og er en forbannet hop.”"},{"book":"Johannes","chapter":"7","verse":"50","text":"Da protesterte Nikodemus, det medlemmet i Det jødiske rådet som tidligere om natten hadde oppsøkt Jesus. Han sa:"},{"book":"Johannes","chapter":"7","verse":"51","text":"”Er det lovlig å dømme et menneske skyldig før det er blitt holdt rettssak?”"},{"book":"Johannes","chapter":"7","verse":"52","text":"De svarte: ”Er du også fra Galilea, etter som du forsvarer ham? Les i Skriften så får du se at ingen profet kommer fra Galilea.”"},{"book":"Johannes","chapter":"7","verse":"53","text":"Senere gikk alle hjem, hver og en til sitt."}]}