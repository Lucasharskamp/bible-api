{"data":[{"book":"1 Mose","chapter":"2","verse":"1","text":"Eyi ne ɔkwan a Onyankopɔn faa so bɔɔ ɔsoro ne asase ne nea ɛwɔ mu nyinaa."},{"book":"1 Mose","chapter":"2","verse":"2","text":"Eduu da a ɛto so ason no, na Onyankopɔn awie nnwuma a ofii ase yɛe no nyinaa. Enti da a ɛto so ason no, ogyee nʼahome."},{"book":"1 Mose","chapter":"2","verse":"3","text":"Enti Onyankopɔn hyiraa da a ɛto so ason no, na ɔtew ho, efisɛ saa da no na Onyankopɔn gyee nʼahome fii adebɔ nnwuma no nyinaa mu."},{"book":"1 Mose","chapter":"2","verse":"4","text":"Eyi ne ɔsoro ne asasebɔ ho asɛm. Bere a Awurade Nyankopɔn bɔɔ ɔsoro ne asase no."},{"book":"1 Mose","chapter":"2","verse":"5","text":"Na afifide biara nni asase so, na wuram nnua biara nso nni hɔ. Efisɛ, na Awurade Nyankopɔn mmaa osu ntɔɔ wɔ asase so, na onipa nso nni asase so a ɔbɛyɛ so adwuma."},{"book":"1 Mose","chapter":"2","verse":"6","text":"Nanso nsuti puepue fifii asase mu bɛfɔw asase ani nyinaa."},{"book":"1 Mose","chapter":"2","verse":"7","text":"Awurade Nyankopɔn de asase no so dɔte nwen onipa, na ɔhomee nkwa home guu ne hwenem, maa onipa no bɛyɛɛ ɔteasefo."},{"book":"1 Mose","chapter":"2","verse":"8","text":"Afei Awurade Nyankopɔn yɛɛ turo wɔ Eden apuei fam, na ɛhɔ na ɔde onipa a ɔnwen no no tenae."},{"book":"1 Mose","chapter":"2","verse":"9","text":"Awurade Nyankopɔn maa nnua ahorow nyinaa fifi fii asase no mu; nnua a ɛyɛ fɛ na wodi. Na nkwa dua ne papa ne bɔnehu dua sisi turo no mfimfini."},{"book":"1 Mose","chapter":"2","verse":"10","text":"Na asu sen fii Eden bɛfɔw turo no mu afifide no; efi hɔ a, na saa asu no mu apaapae ayɛ nsubɔnten anan."},{"book":"1 Mose","chapter":"2","verse":"11","text":"Wɔtoo asu a apaapae no mu nea edi kan no din Pison. Na ɛkɔntɔn fa Hawila asase a sikakɔkɔɔ wɔ so no so nyinaa."},{"book":"1 Mose","chapter":"2","verse":"12","text":"Na saa asase no so sikakɔkɔɔ ye. Na ɛhyɛ a ɛyɛ huam ne apopobibiribo nso wɔ hɔ."},{"book":"1 Mose","chapter":"2","verse":"13","text":"Asubɔnten a ɛto so abien no din de Gihon. Na ɛno ara na ɛkɔntɔnkɔntɔn fa Kus2.13 Kus—Ɛyɛ Hebri asɛm a ɛkyerɛ ɔmantam te sɛ Sudan anaa Etiopia a ɛwowɔ Apam Dedaw mu no nyinaa. Asubɔnten a wɔbɔ din wɔ ha yi yɛ Nil. Ebinom nso ka se Kus wɔ Mesopotamia. asase ho nyinaa."},{"book":"1 Mose","chapter":"2","verse":"14","text":"Asu a ɛto so abiɛsa no, na wɔfrɛ no Tigris a ɛsen kɔ asase kɛse Asiria apuei fam no. Asu a ɛto so anan no nso, na wɔfrɛ no Eufrate."},{"book":"1 Mose","chapter":"2","verse":"15","text":"Awurade Nyankopɔn faa onipa no de no kɔtenaa Eden turo mu hɔ sɛ ɔnyɛ mu adwuma, na ɔnhwɛ so."},{"book":"1 Mose","chapter":"2","verse":"16","text":"Na Awurade Nyankopɔn bɔɔ onipa no kɔkɔ se, “Wowɔ ho kwan sɛ wudi dua biara so aba wɔ turo yi mu ha;"},{"book":"1 Mose","chapter":"2","verse":"17","text":"nanso wunni ho kwan sɛ wudi papa ne bɔnehu dua no so aba. Da a wubedi no, nea ɛbɛyɛ biara no, wubewu.”"},{"book":"1 Mose","chapter":"2","verse":"18","text":"Afei Awurade Nyankopɔn kae se, “Enye sɛ onipa nko tena; mɛbɔ ɔboafo a ɔfata no ama no.”"},{"book":"1 Mose","chapter":"2","verse":"19","text":"Saa bere no na Awurade Nyankopɔn de mfutuma abɔ wuram mmoa ne wim nnomaa nyinaa. Enti, ɔde wɔn brɛɛ onipa sɛ ɔnhwehwɛ din ko a ɔde bɛtoto wɔn; na din a onipa de too abɔde a nkwa wɔ mu biara no, ɛno ara na ɛyɛɛ din a wɔde frɛɛ no."},{"book":"1 Mose","chapter":"2","verse":"20","text":"Enti onipa totoo nyɛmmoa, wim nnomaa ne wuram mmoa no nyinaa din."},{"book":"1 Mose","chapter":"2","verse":"21","text":"Enti Awurade Nyankopɔn maa onipa daa nnahɔɔ. Bere a onipa daa saa no, oyii ne mfe mu mparow baako, na ɔde honam taree baabi a oyii mparow hɔ no."},{"book":"1 Mose","chapter":"2","verse":"22","text":"Afei Awurade Nyankopɔn de mfe mu mparow baako a oyi fii onipa mu no bɔɔ ɔbea, de no maa onipa no."},{"book":"1 Mose","chapter":"2","verse":"23","text":"Na Adam kae se,"},{"book":"1 Mose","chapter":"2","verse":"24","text":"Eyi nti na ɔbarima gyaw nʼagya ne ne na de ne ho kɔbɔ ne yere ho sɛnea wɔn baanu no bɛyɛ nnipa koro."},{"book":"1 Mose","chapter":"2","verse":"25","text":"Saa bere no, na ɔbarima ne ne yere nyinaa ho da hɔ, nanso na wɔmfɛre."}]}