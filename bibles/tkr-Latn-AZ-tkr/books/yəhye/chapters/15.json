{"data":[{"book":"Yəhye","chapter":"15","verse":"1","text":"– Zı hək'ena tayang vor, Yizda Dekkır bağban."},{"book":"Yəhye","chapter":"15","verse":"2","text":"Zal alyadıyn şagav hidelen gırgın bıtağbı Dekkee gyadaxanbı. Şagav helen bıtağbıme sık'ıldad geed şagav helecenva Mang'vee mətta'anbı."},{"book":"Yəhye","chapter":"15","verse":"3","text":"Zı uvhuyne cuvabıncab şu məttav'uynbı."},{"book":"Yəhye","chapter":"15","verse":"4","text":"Yizde ab aaxve, Zınar vuşde ar axvas. Bıtağ tayangıl idyaxveene, mançisse çiled-alqa şagav heles əxə deş. Şunab Yizde ab idyavxvee, şossed şagav heles əxəs deş."},{"book":"Yəhye","chapter":"15","verse":"5","text":"Tayang Zı vorna, şumee bıtağbı vobunbı. Vuşuyiy Yizde ar, Zınar mang'une ar axu, məxrıng'vee geed şagav heles. Şosse Zı dena vuççud ha'as əxəs deş."},{"book":"Yəhye","chapter":"15","verse":"6","text":"Vuşuyiy Yizde ar idyaxu, qotxu dağeççuyn bıtağ xhinne qeqqvasda. Məxdın bıtağbı sı'ı, ts'ayeeqa dağa'a, manbıd yı'qqı'lqa siyk'al."},{"book":"Yəhye","chapter":"15","verse":"7","text":"Şu Yizde ab axveene, Zı eyhenbıd vuşde ad axveene, şos ıkkanan heqqe, man şos helesın."},{"book":"Yəhye","chapter":"15","verse":"8","text":"Şu geed şagav huveene, Yizın telebabı vuxheene, məxür Yizda Dekkır axtı qa'as."},{"book":"Yəhye","chapter":"15","verse":"9","text":"Dekkıs Zı nəxüriy ıkkan, Zasıb şu həməxüb vukkan. Yizde mühübee aaxve."},{"book":"Yəhye","chapter":"15","verse":"10","text":"Nəxüdiy Zı Dekkın əmırbı ha'a, Mang'une mühübee axva, şunad Yizın əmırbı he'eene, Yizde mühübee aaxvas."},{"book":"Yəhye","chapter":"15","verse":"11","text":"Yizda şadvalla şoqab vuxhecenva in Zı şok'le uvhu. Məxüb şunab şadvalin gyavts'ecen."},{"book":"Yəhye","chapter":"15","verse":"12","text":"Yizda əmr ina vob: Zas şu vukkanan xhinne, şosıb sana-sanbı vukkiykne."},{"book":"Yəhye","chapter":"15","verse":"13","text":"Cuna ı'mı'r hambazaaşinemee huvuyng'ule geeb, şavussecab vukkiykanas vəəxəs deş."},{"book":"Yəhye","chapter":"15","verse":"14","text":"Şu Yizın əmırbı he'eene, manke şu Yizın hambazar vob."},{"book":"Yəhye","chapter":"15","verse":"15","text":"Zı şok'le həmbalarva eyhe deş. Həmbalık'le cune iyesee hucoo ha'a ıxhaycad ats'a deş. Zı şok'le hambazarva eyhe, Dekkıke g'ayxhiyn gırgın Zı şok'le uvhuyn."},{"book":"Yəhye","chapter":"15","verse":"16","text":"Şu Zı g'əyxı' deş, Zı şu g'əvxü gyuvxhu, şu yugun şagav helecenva, vuşun şagav geed axvecenva. Manke şu Yizde doyule Dekkıke hucoo heqqee, Mang'vee şos helesın."},{"book":"Yəhye","chapter":"15","verse":"17","text":"Zı şos ina əmr hoole: sana-sang'us vukkiykne."},{"book":"Yəhye","chapter":"15","verse":"18","text":"– Dyunyeys şu g'ımeebace qeepxhee, şu manke yik'el qale'e, mançile ögiylir Zıniy g'ımece qıxhava."},{"book":"Yəhye","chapter":"15","verse":"19","text":"Şu ine dyunyeynbı vuxhaynbıxhiy, dyunyeys şu çinbıva vukkiykanasınbıniy. Şume ine dyunyeynbı deş vob. Zı şu dyunyeyke g'əvxü. Mançil-allab dyunyeys şu g'ımeebace qeepxha."},{"book":"Yəhye","chapter":"15","verse":"20","text":"Zı şok'le uvhuyn cuvab həşde yik'el qale'e: «Həmbal iyesiyle xərna deş vor». Zalqa yiğbı alli'ıxhee, şolqad allya'asınbı. Zı uvhuyn hı'iynxhiy, şu uvhuynıd ha'asınniy."},{"book":"Yəhye","chapter":"15","verse":"21","text":"Manbışik'le Zı G'axuvuna dyats'ava, man gırgın şok Zal-alla ha'as."},{"book":"Yəhye","chapter":"15","verse":"22","text":"Zı arı manbışik'le ittevhuynxhiy, manbışil bınah vuxhes deşdiy. Həşdeme manbışiqa bınahbışike heepxasın ghal deşin."},{"book":"Yəhye","chapter":"15","verse":"23","text":"Şavuk'leyiy Zı g'ımece, mang'uk'le Yizda Dekkır g'ımece vor."},{"book":"Yəhye","chapter":"15","verse":"24","text":"Zı, mankilqamee manbışde yı'q'nee hı'iyn əlaamatbı hidi'iynxhiy, manbışiqa bınah vuxhes deşdiy. Həşdemee manbışik'le Zı hı'iyn g'acu, Zınar, Yizda Dekkır manbışik'le g'ımeebace qeepxha."},{"book":"Yəhye","chapter":"15","verse":"25","text":"Məxüd cone Q'aanune otk'un: «Manbışis Zı nişilycar-alla g'ımece qıxha»15:25 İnəxüd Zaburee otk'un (34:19).. Məxüdud ıxhayn."},{"book":"Yəhye","chapter":"15","verse":"26","text":"Şosqa vuşun sura Aqqasda qales. Zı Mana Dekkısse g'axıles. Man Dekkıke qöön, hək'en xət qa'an Rı'h vod. Mançin Yizde hək'ee şahaadat haa'as."},{"book":"Yəhye","chapter":"15","verse":"27","text":"Şu q'omançecab Zaka vuxhal-alla, şunab şahaadat ha'as."}]}