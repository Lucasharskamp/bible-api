{"data":[{"book":"Ƙidaya","chapter":"13","verse":"1","text":"Ubangiji ya ce wa Musa,"},{"book":"Ƙidaya","chapter":"13","verse":"2","text":"“Ka aiki waɗansu mutane zuwa ƙasar Kan’ana, wadda nake ba Isra’ilawa. Daga kowace kabila, ka aiki ɗaya daga cikin shugabanninta.”"},{"book":"Ƙidaya","chapter":"13","verse":"3","text":"Saboda haka bisa ga umarnin Ubangiji, Musa ya aike su daga Hamadan Faran. Dukansu kuwa shugabanni ne na Isra’ilawa."},{"book":"Ƙidaya","chapter":"13","verse":"4","text":"Shugabannin kuwa su ne,"},{"book":"Ƙidaya","chapter":"13","verse":"5","text":"Shafat ɗan Hori, daga kabilar Simeyon;"},{"book":"Ƙidaya","chapter":"13","verse":"6","text":"Kaleb ɗan Yefunne, daga kabilar Yahuda;"},{"book":"Ƙidaya","chapter":"13","verse":"7","text":"Igal ɗan Yusuf, daga kabilar Issakar;"},{"book":"Ƙidaya","chapter":"13","verse":"8","text":"Hosheya ɗan Nun, daga kabilar Efraim;"},{"book":"Ƙidaya","chapter":"13","verse":"9","text":"daga kabilar Benyamin, Falti ɗan Rafu;"},{"book":"Ƙidaya","chapter":"13","verse":"10","text":"Gaddiyel ɗan Sodi, daga kabilar Zebulun;"},{"book":"Ƙidaya","chapter":"13","verse":"11","text":"Gaddi ɗan Susi, daga kabilar Manasse (wata kabilar Yusuf);"},{"book":"Ƙidaya","chapter":"13","verse":"12","text":"Ammiyel ɗan Gemalli, daga kabilar Dan;"},{"book":"Ƙidaya","chapter":"13","verse":"13","text":"Setur ɗan Mika’ilu, daga kabilar Asher;"},{"book":"Ƙidaya","chapter":"13","verse":"14","text":"Nabi ɗan Bofsi, daga kabilar Naftali;"},{"book":"Ƙidaya","chapter":"13","verse":"15","text":"Geyuwel ɗan Maki, daga kabilar Gad."},{"book":"Ƙidaya","chapter":"13","verse":"16","text":"Waɗannan su ne sunayen mutanen da Musa ya aika su binciki ƙasar. (Sai Musa ya ba Hosheya ɗan Nun, suna Yoshuwa.)"},{"book":"Ƙidaya","chapter":"13","verse":"17","text":"Sa’ad da Musa ya aike su domin su binciki Kan’ana ya ce, “Ku haura, ku ratsa ta Negeb har zuwa ƙasar tudu."},{"book":"Ƙidaya","chapter":"13","verse":"18","text":"Ku ga yadda ƙasar take, ku ga ko mutanen da suke zama a can ƙarfafa ne, ko raunannu, ko su kima ne, ko kuma suna da yawa."},{"book":"Ƙidaya","chapter":"13","verse":"19","text":"Wace irin ƙasa ce suke zama a ciki, Mai kyau ce, ko mummuna? Waɗanne irin birane ne suke zama a ciki? Suna da katanga, ko babu?"},{"book":"Ƙidaya","chapter":"13","verse":"20","text":"Yaya ƙasar take? Tana da wadata, ko babu? Akwai itatuwa, ko babu? Ku yi iya ƙoƙarinku ku ɗebo daga cikin albarkar ƙasar ku kawo.” (Lokacin farkon nunan inabi ne.)"},{"book":"Ƙidaya","chapter":"13","verse":"21","text":"Saboda haka suka haura, suka binciki ƙasar daga Hamadan Zin har zuwa Rehob, wajen Lebo13.21 Ko kuwa wajen ƙofar zuwa Hamat."},{"book":"Ƙidaya","chapter":"13","verse":"22","text":"Suka kuma haura ta Negeb, suka iso Hebron, inda Ahiman, da Sheshai, da Talmai, zuriyar Anak, suke zama. (An gina Hebron da shekara bakwai kafin a gina Zowan a Masar.)"},{"book":"Ƙidaya","chapter":"13","verse":"23","text":"Da suka iso Kwarin Eshkol,13.23 Eshkol yana nufin cunkus; haka ma a aya 24. sai suka yanko reshe guda na nonon inabi tare da ’ya’yansa cunkus. Mutum biyu suka ɗauka shi rataye a sanda a kafaɗarsu, suka haɗa tare da rumman da kuma ɓaure."},{"book":"Ƙidaya","chapter":"13","verse":"24","text":"Sai aka kira wurin Kwarin Eshkol saboda nonon inabin da suka yi cunkus, wanda Isra’ilawa suka yanko a wurin."},{"book":"Ƙidaya","chapter":"13","verse":"25","text":"A ƙarshen kwana arba’in sai suka komo daga bincikensu."},{"book":"Ƙidaya","chapter":"13","verse":"26","text":"Suka dawo wurin Musa, da Haruna, da dukan jama’ar Isra’ilawa, a Kadesh, a Hamadan Faran. A can suka ba da rahoton ga dukan taron da yake wurin, suka kuma nuna musu amfanin ƙasar."},{"book":"Ƙidaya","chapter":"13","verse":"27","text":"Suka ce wa Musa, “Mun je ƙasar da ka aike mu, ƙasar tana zub da madara da zuma! Ga kuma amfaninta."},{"book":"Ƙidaya","chapter":"13","verse":"28","text":"Amma fa mazaunan can ɗin ƙarfafa ne, an kuma kewaye biranen da manya-manyan katanga. Mun kuma ga zuriyar Anak a can."},{"book":"Ƙidaya","chapter":"13","verse":"29","text":"Amalekawa suna zama a Negeb; Hittiyawa, Yebusiyawa da kuma Amoriyawa, suna zama ne a ƙasar tudu. Kan’aniyawa kuma suna zama kusa da teku da kuma a bakin Urdun.”"},{"book":"Ƙidaya","chapter":"13","verse":"30","text":"Sai Kaleb ya sa mutane suka yi shiru a gaban Musa, sai ya ce, “Ya kamata mu tafi mu mallaki ƙasar, gama lalle za mu iya cinta.”"},{"book":"Ƙidaya","chapter":"13","verse":"31","text":"Amma sauran mutanen da suka je tare da shi, suka ce, “Ba za mu iya kara da mutanen nan ba; sun fi mu ƙarfi.”"},{"book":"Ƙidaya","chapter":"13","verse":"32","text":"Sai suka yaɗa labari marar kyau ga Isra’ilawa game da ƙasar da suka binciko. Suka ce, “Ƙasar da muka ratsa cikinta domin mu leƙi asirinta, tana cinye waɗanda suke zama a cikinta. Dukan mutanen da muka gani a wurin, ƙatti ne."},{"book":"Ƙidaya","chapter":"13","verse":"33","text":"Mun ga Nefilimawa a can (zuriyar Anak sun fito ne daga Nefilim). Sai muka ga kanmu kamar fāra ne kawai, haka kuwa muke a gare su.”"}]}