{"data":[{"book":"Okuva","chapter":"26","verse":"1","text":"“Onookola Weema n’emitanda gy’entimbe kkumi, nga girukiddwa mu wuzi eza linena omulebevu alangiddwa n’ewuzi eza bbululu, ne kakobe, ne myufu. Omutunzi ow’amagezi ennyo akoleremu bakerubi."},{"book":"Okuva","chapter":"26","verse":"2","text":"Emitanda gy’entimbe gyonna gijja kwenkanankana: obuwanvu mita kkumi na bbiri n’ekitundu, n’obugazi mita emu ne desimoolo munaana."},{"book":"Okuva","chapter":"26","verse":"3","text":"Emitanda gy’entimbe etaano onoogigatta wamu, ng’ogisengese gumu ku gunnaagwo, era ne ginnaagyo ettaano ogikole bw’otyo."},{"book":"Okuva","chapter":"26","verse":"4","text":"Otunge eŋŋango eza bbululu ku mukugiro gw’omutanda gw’entimbe ogukomererayo mu kitundu ekimu eky’entimbe ettaano, era okole bw’otyo ne ku ŋŋango ekomererayo mu kitundu ekyokubiri."},{"book":"Okuva","chapter":"26","verse":"5","text":"Otunge eŋŋango amakumi ataano ku mutanda gw’entimbe ogumu, n’eŋŋango endala amakumi ataano ku mukugiro gw’omutanda gw’entimbe mu kitundu ekikomererayo, eŋŋango ezo nga zoolekaganye."},{"book":"Okuva","chapter":"26","verse":"6","text":"Okole ebikwaso amakumi ataano ebya zaabu, okwase wamu emitanda gy’entimbe gyombi n’ebikwaso ebyo, olwo Eweema ya Mukama ebeere wamu nga nnamba."},{"book":"Okuva","chapter":"26","verse":"7","text":"“Okole entimbe kkumi na lumu nga zilukiddwa mu bwoya bw’embuzi, ozibikke ku Weema."},{"book":"Okuva","chapter":"26","verse":"8","text":"Entimbe zonna ekkumi n’olumu zijja kwenkanankana obunene: ng’obuwanvu mita kkumi na ssatu n’ekitundu, n’obugazi mita emu ne desimoolo munaana."},{"book":"Okuva","chapter":"26","verse":"9","text":"Ogatte entimbe ttaano wamu, n’entimbe omukaaga ozigatte wamu. Olutimbe olw’omukaaga oluwetemu mu maaso g’Eweema."},{"book":"Okuva","chapter":"26","verse":"10","text":"Ojja kutunga eŋŋango amakumi ataano ku mukugiro gw’omutanda gw’entimbe ogukomererayo mu kitundu ky’entimbe ekimu, ne ku mukugiro gw’olutimbe olukomererayo mu kitundu ekyokubiri."},{"book":"Okuva","chapter":"26","verse":"11","text":"Okole ebikwaso eby’ekikomo amakumi ataano, obiyise mu ŋŋango, bikwate ekibikka ku Weema, ebeere wamu nga nnamba."},{"book":"Okuva","chapter":"26","verse":"12","text":"Ekitundu ky’entimbe ekisigaddewo ku masuuka g’ebibikka ku Weema kijja kuleebeetera emabega wa Weema."},{"book":"Okuva","chapter":"26","verse":"13","text":"Entimbe z’ekibikka ku Weema mu mbiriizi zombi ziyise Eweema kitundu kya mita emu mu buwanvu. Ebitundu bino byombi bijja kuleebeetera mu mbiriizi zombi eza Weema nga bigibisse."},{"book":"Okuva","chapter":"26","verse":"14","text":"Ekibikka ku Weema okikolereko ekibikkako eky’amaliba g’endiga nga gasiigiddwa erangi emyufu, okwo obikkeko amaliba g’ente ey’omu nnyanja."},{"book":"Okuva","chapter":"26","verse":"15","text":"“Obajje embaawo mu muti gwa akasiya oziyimirize zikole omudaala gw’Eweema kweneetuula."},{"book":"Okuva","chapter":"26","verse":"16","text":"Buli lubaawo lube obuwanvu mita nnya n’ekitundu, ate obugazi sentimita nkaaga mu musanvu."},{"book":"Okuva","chapter":"26","verse":"17","text":"Buli lubaawo oluteekeko obubaawo obuyiseemu bubiri, nga butunulaganye n’embaawo zonna. Embaawo zonna ez’omudaala gw’Eweema ozikole bw’otyo."},{"book":"Okuva","chapter":"26","verse":"18","text":"Okole embaawo amakumi abiri ozisse ku ludda olw’obukiikaddyo obw’Eweema,"},{"book":"Okuva","chapter":"26","verse":"19","text":"era okole entobo eza ffeeza amakumi ana, zibeere wansi w’obubaawo obuyiseemu obubiri ku buli lubaawo."},{"book":"Okuva","chapter":"26","verse":"20","text":"Ku ludda olwa bukiikakkono olw’Eweema okolereyo embaawo amakumi abiri,"},{"book":"Okuva","chapter":"26","verse":"21","text":"n’entobo eza ffeeza amakumi ana, bbiri wansi wa buli lubaawo."},{"book":"Okuva","chapter":"26","verse":"22","text":"Okole embaawo mukaaga oziteeke ku ludda olw’emabega, lwe lw’ebugwanjuba bwa Weema;"},{"book":"Okuva","chapter":"26","verse":"23","text":"era okole embaawo bbiri ez’okussa ku nsonda ku ludda olwo."},{"book":"Okuva","chapter":"26","verse":"24","text":"Ku nsonda zino ebbiri embaawo zombi ozisibe wamu nabansasaana okuviira ddala wansi okutuuka waggulu, ozinyweze n’empeta."},{"book":"Okuva","chapter":"26","verse":"25","text":"Kwe kugamba nti wajja kubeerawo embaawo zonna awamu munaana, n’entobo eza ffeeza kkumi na mukaaga, nga ku buli lubaawo wansi waalwo eriyo bbiri."},{"book":"Okuva","chapter":"26","verse":"26","text":"“Osale buliti mu muti gwa akasiya: buliti ttaano ez’okukozesa ku mbaawo eziri ku lusebenju lwa Weema olumu,"},{"book":"Okuva","chapter":"26","verse":"27","text":"ne buliti ttaano ku mbaawo eziri ku lusebenju lwa Weema olulala, ne buliti ttaano okukozesa ku mbaawo eziri ku ludda olw’emabega wa Weema olw’ebugwanjuba."},{"book":"Okuva","chapter":"26","verse":"28","text":"Omulabba guyite wakati w’embaawo nga guva ku ludda olumu okutuuka ku ludda olulala."},{"book":"Okuva","chapter":"26","verse":"29","text":"Embaawo ozibikkeko zaabu, era okole empeta eza zaabu ozisibise buliti; ne buliti nazo ozibikkeko zaabu."},{"book":"Okuva","chapter":"26","verse":"30","text":"Eweema onoogizimba ng’ogoberera ekifaananyi ekyakulagibwa ng’oli ku lusozi."},{"book":"Okuva","chapter":"26","verse":"31","text":"“Okole eggigi mu wuzi eza bbululu, ne kakobe, ne myufu, ne linena omulebevu alangiddwa; era omukozi omukugu atungiremu bakerubi."},{"book":"Okuva","chapter":"26","verse":"32","text":"Oliwanike n’amalobo aga zaabu ku mpagi nnya ezibajjiddwa mu muti gwa akasiya nga zibikkiddwako zaabu, era nga ziyimiriziddwa mu ntobo eza ffeeza."},{"book":"Okuva","chapter":"26","verse":"33","text":"Eggigi olinyweze n’ebikwaso; olyoke otereeze Essanduuko ey’Endagaano munda waalyo. Eggigi liryoke lyawule Ekifo Ekitukuvu n’Ekifo Ekitukuvu Ennyo.26:33 Ekifo Ekitukuvu Ennyo Kabona Asinga Obukulu yekka ye yakkirizibwanga okuyingira mu Kifo Ekitukuvu Ennyo, omulundi gumu gwokka mu mwaka, era lwe lunaku olw’okutangiririrako"},{"book":"Okuva","chapter":"26","verse":"34","text":"Onosse ekisaanikira, ye ntebe ey’okusaasira ku Ssanduuko ey’Endagaano munda mu Kifo Ekitukuvu Ennyo."},{"book":"Okuva","chapter":"26","verse":"35","text":"Oddire emmeeza ogisse ku ludda olwa ddyo mu kisenge ebweru w’eggigi mu Weema, n’ettaala ogisse ku ludda olwa kkono ng’eyolekedde emmeeza."},{"book":"Okuva","chapter":"26","verse":"36","text":"“Okole olutimbe lw’omu mulyango gw’Eweema mu wuzi eza bbululu, ne kakobe, ne myufu, ne linena omulebevu alangiddwa omulungi; nga byonna bitungiddwa bulungi."},{"book":"Okuva","chapter":"26","verse":"37","text":"Olutimbe olukolere empagi ttaano ng’ozibazze mu muti gwa akasiya, ozibikkeko zaabu, n’amalobo gaalwo gabe zaabu; ogiweeseze entobo ttaano ez’ekikomo.”"}]}