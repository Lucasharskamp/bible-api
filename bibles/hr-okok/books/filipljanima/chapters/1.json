{"data":[{"book":"Filipljanima","chapter":"1","verse":"1","text":"Ovo je pismo od Pavla i Timoteja, slugu Krista Isusa, svima svetima u Kristu Isusu koji su u Filipima te starješinama i đakonima."},{"book":"Filipljanima","chapter":"1","verse":"2","text":"Neka vam je milost i mir od našega Boga Oca i Gospodina Isusa Krista."},{"book":"Filipljanima","chapter":"1","verse":"3","text":"Kad god vas se sjetim, zahvaljujem Bogu."},{"book":"Filipljanima","chapter":"1","verse":"4","text":"U svakoj svojoj molitvi radosno se molim za vas"},{"book":"Filipljanima","chapter":"1","verse":"5","text":"jer ste bili sudionicima navješćivanja Radosne vijesti o Kristu od prvoga dana pa sve do sada."},{"book":"Filipljanima","chapter":"1","verse":"6","text":"Siguran sam da će Bog, koji je započeo dobro djelo među vama, to djelo i dovršiti do dana kad se Isus Krist vrati."},{"book":"Filipljanima","chapter":"1","verse":"7","text":"I pravo je da tako osjećam prema vama. Nosim vas u srcu jer ste sa mnom dijelili Božju milost i kad sam bio u okovima, i u obrani i u utvrđivanju Radosne vijesti."},{"book":"Filipljanima","chapter":"1","verse":"8","text":"Bog mi je svjedok da čeznem za svima vama ljubavlju Isusa Krista."},{"book":"Filipljanima","chapter":"1","verse":"9","text":"Moja je molitva za vas da vaša ljubav još više uzraste, da rastete u znanju i razumijevanju,"},{"book":"Filipljanima","chapter":"1","verse":"10","text":"da znate odabrati najbolje. Tako ćete biti čisti od svake nečistoće i krivnje na Dan Kristova povratka,"},{"book":"Filipljanima","chapter":"1","verse":"11","text":"puni ploda pravednosti koja dolazi po Isusu Kristu."},{"book":"Filipljanima","chapter":"1","verse":"12","text":"Želim, draga braćo, da znate da je sve što mi se ovdje dogodilo pomoglo širenju Radosne vijesti"},{"book":"Filipljanima","chapter":"1","verse":"13","text":"jer ovdje svi, pa čak i carska tjelesna straža, znaju da sam u okovima zbog Krista."},{"book":"Filipljanima","chapter":"1","verse":"14","text":"A i većina braće osmjelila se zbog mojih okova još neustrašivije propovijedati Božju riječ."},{"book":"Filipljanima","chapter":"1","verse":"15","text":"Neki, doduše, propovijedaju iz zavisti i nadmetanja, ali drugi zato iz dobre volje."},{"book":"Filipljanima","chapter":"1","verse":"16","text":"Propovijedaju jer me vole i jer znaju da me je Gospodin doveo ovamo da branim Radosnu vijest."},{"book":"Filipljanima","chapter":"1","verse":"17","text":"Oni drugi pak Krista navješćuju neiskreno, zaradi vlastite koristi. Misle da će mi time još više otežati okove."},{"book":"Filipljanima","chapter":"1","verse":"18","text":"Ali što onda? Bile njihove pobude iskrene ili ne, Krist se navješćuje. Tomu se radujem. A i dalje ću se radovati"},{"book":"Filipljanima","chapter":"1","verse":"19","text":"jer znam da se molite za mene, da mi pomaže Duh Isusa Krista i da ću na koncu biti spašen."},{"book":"Filipljanima","chapter":"1","verse":"20","text":"Živim u žarkoj nadi da me ništa neće smesti, nego da ću uvijek, kao i sada, biti hrabar za Krista i da će se on u meni proslaviti, živio ja ili umro za njega."},{"book":"Filipljanima","chapter":"1","verse":"21","text":"Jer za mene je život Krist, a smrt dobitak."},{"book":"Filipljanima","chapter":"1","verse":"22","text":"Ipak, ako živim u tijelu, plodonosno ću djelovati. Što onda odabrati? Ne znam."},{"book":"Filipljanima","chapter":"1","verse":"23","text":"Razdiru me dvije želje. Želim otići i biti s Kristom. To je mnogo bolje za mene."},{"book":"Filipljanima","chapter":"1","verse":"24","text":"Ali zbog vas je potrebnije da ostanem živjeti u tijelu."},{"book":"Filipljanima","chapter":"1","verse":"25","text":"Uvjeren sam u to. Ostat ću s vama da rastete i radujete se u vjeri."},{"book":"Filipljanima","chapter":"1","verse":"26","text":"Tako ćete se, kad opet dođem k vama, imati još više razloga hvaliti onime što je Krist Isus učinio za mene."},{"book":"Filipljanima","chapter":"1","verse":"27","text":"Samo se ponašajte dostojno evanđelja tako da, došao li vas ja vidjeti ili samo slušao o vama, znam da ste postojani u jednome Duhu i da se jednodušno borite za evanđeosku vjeru"},{"book":"Filipljanima","chapter":"1","verse":"28","text":"te da se ni u čemu ne strašite protivnika. To će im biti Božji znak njihove propasti, a vašega spasenja."},{"book":"Filipljanima","chapter":"1","verse":"29","text":"Jer dana vam je milost ne samo da vjerujete u Krista, nego i da trpite za njega"},{"book":"Filipljanima","chapter":"1","verse":"30","text":"u istoj borbi u kojoj ste me vidjeli i za koju sada čujete da ju vodim."}]}