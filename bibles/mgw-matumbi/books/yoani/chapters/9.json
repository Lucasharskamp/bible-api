{"data":[{"book":"Yoani","chapter":"9","verse":"1","text":"Yesu paabile kapi'ta, aamweni mundu yumo, mbulibuli bu'ka belekwa."},{"book":"Yoani","chapter":"9","verse":"2","text":"Bai, banamasi' ngabannaluya, “Mwalimu! Ywaku' ywapangite sambi, ayu' au abelei bake, mpaka abelekwe mbulibuli?”"},{"book":"Yoani","chapter":"9","verse":"3","text":"Yesu ngaayangwa, “Likowe li' lipitikeli kwa kitumbu sa sambi yake ywembe, wala sambi ya abelei bake, ila aabelekwi mbulibuli li'nga makakala ga Nnu'ngu' gabonekane kagapanga kasi nkati yake."},{"book":"Yoani","chapter":"9","verse":"4","text":"Kubile balo muntwekati, tupalikwa yendelya panga lyengo lya yu'lu' ywanitumike, kwa mwanjaa kilo sendaisa so kotoka panga mundu lyengo."},{"book":"Yoani","chapter":"9","verse":"5","text":"Panibaa mudunia, nenga nga nabweya wa padunia.”"},{"book":"Yoani","chapter":"9","verse":"6","text":"Bu'ka po baya go ngaunia mmata pai', na kuutepengaya ukando kwa mmata gake, ngaampakaya yu'lu' mbulibuli mminyo,"},{"book":"Yoani","chapter":"9","verse":"7","text":"ngammakia, “Uyende ukauluwe mulitanda lya Siloamu.” (Siloamu lombolya, “Ywatumilwe”). Bu'kapo aywo mbulibuli ngayenda uluwa no buyangana kalola."},{"book":"Yoani","chapter":"9","verse":"8","text":"Bai, bapapipi yake na balu' boti babaabile kabammona apo patumbu panga aai nki'ba, kalu'balu'ba ngabatumbwa laluya, “Buli, ayu' nga yu'lu' nki'ba ywaabile katama no lu'balu'ba?”"},{"book":"Yoani","chapter":"9","verse":"9","text":"Bi'ngi' babe ngababaya, “Nga ywembe.” Bi'ngi' baabaite, “Lili! Ila endalandana nakwe.” Lakini yu'lu' ywaabile mbulibuli ngabaya, “Nga nenga!”"},{"book":"Yoani","chapter":"9","verse":"10","text":"Ngabannaluya, “Minyo gako gaatepulilwe kitiwi?”"},{"book":"Yoani","chapter":"9","verse":"11","text":"Naywembe ngaayangwa, “Yu'lu' mundu ywakemelwa Yesu, aatepengiye ukando, nganipakaya muminyo na kunibakia, ‘Uyende ukauluwe mulitanda lya Siloamu.’ Apo nenga nganiyenda uluwa, nganipata lola!”"},{"book":"Yoani","chapter":"9","verse":"12","text":"Ngabannaluya, “Aywo mundu we ai kwaku'?” Naywembe ngayangwa, “Ne ndangiteli!”"},{"book":"Yoani","chapter":"9","verse":"13","text":"Bu'kapo ngabampeleka aywo mundu ywaabile mbulibuli kwa Mafalisayo."},{"book":"Yoani","chapter":"9","verse":"14","text":"Lisu'ba lyo Yesu lyaainyite utu'pi' na kummanjuya minyo mundu ywo, lyaai lisu'ba lya Sabato kwa Ayahudi."},{"book":"Yoani","chapter":"9","verse":"15","text":"Bai, Mafalisayo ngabannaluya kai' mundu ywo, “Ukombwi buli lola?” Naywembe ngaabakia, “Aanipakiye utu'pi' mminyo, nanenga nganiuluwa na nambi'yambi' nendalola.”"},{"book":"Yoani","chapter":"9","verse":"16","text":"Mafalisayo bi'ngi' ngababaya, “Mundu yu' abu'ili kwa Nnu'ngu', kwa mwanjaa akamwali salya ya lisu'ba lya Sabato lya Ayahudi.” Lakini bi'ngi' ngababaya, “Mundu mwene sambi akombwabuli panga myanju kati yi'?” Ngakubaa na ntau nkati yabe."},{"book":"Yoani","chapter":"9","verse":"17","text":"Kwa nyo ngabannaluya kai' yu'lu' ywaai mbulibuli, “Wenga nga wautepulilwe minyo, ubaya buli kwa mundu ywo?” Ngaayangwa, “Ywembe nga nnondoli ywa Nnu'ngu'.”"},{"book":"Yoani","chapter":"9","verse":"18","text":"Lakini api'ndo ba Ayahudi baau'bi'lili panga mundu ywo aai mbulibuli no pata lola mpaka pabaakemike abelei bake,"},{"book":"Yoani","chapter":"9","verse":"19","text":"ngabaalaluya, “Buli, ayu' nga mwana winu ywamubaya aabelekwi mbulibuli? Tumbwe akombwibuli lola?”"},{"book":"Yoani","chapter":"9","verse":"20","text":"Abelei bake ngabayangwa, “Tutangite panga ayu' nga mwana witu, na aabelekwi mbulibuli."},{"book":"Yoani","chapter":"9","verse":"21","text":"Lakini apatike buli lola, tutangiteli, wala ywaantepwile minyo gake tuntangiteli. Munnaluye mwene, ywembe mundu mpi'ndo, endakombwa kwiawanikia.”"},{"book":"Yoani","chapter":"9","verse":"22","text":"Abelei bake baabaite nyo kwa mwanjaa baayogopage api'ndo ba Kiyahudi, bembe bayi'ki'tyanie panga mundu ywoywoti ywaayi'ki'tya panga Yesu nga Kilisitu alu'a bi'ngi'lwa munyumba ya kunnu'ba Nnu'ngu'."},{"book":"Yoani","chapter":"9","verse":"23","text":"Nga kitumbu sa abelei bake baya, “Ywembe mundu mpi'ndo, munnaluye mwene.”"},{"book":"Yoani","chapter":"9","verse":"24","text":"Bai, api'ndo ba Kiyahudi bankemite kai' yu'lu' ywaabile mbulibuli ngabammakia, “Kakape baya nnu'ngi' ya Nnu'ngu'! Twenga tutangite panga mundu yu' ywakutepwile mwene sambi.”"},{"book":"Yoani","chapter":"9","verse":"25","text":"Ywembe ngayangwa, “Nenga ndangiteli panga ywembe mwene sambi. Lakini kili'be simo sanitangite, naai na mbulibuli na nambi'yambi' nendalola.”"},{"book":"Yoani","chapter":"9","verse":"26","text":"Bai, ngabannaluya, “Aakupangi ki'li'? Akutepwi buli minyo gako?”"},{"book":"Yoani","chapter":"9","verse":"27","text":"Aywo mundu ngaayangwa, “Ngita nimmakiangite, mwenga munipi'kanili, kwa ki'li' mupala pi'kania kai'? Buli, na mwenga mupala ba mwabanamasi' bake?”"},{"book":"Yoani","chapter":"9","verse":"28","text":"Lakini bembe ngabampwi'wa kababaya, “Wenga ngawa mwanamasi' wake, twenga twa banamasi' ba Musa."},{"book":"Yoani","chapter":"9","verse":"29","text":"Twenga tutangite panga Nnu'ngu' aalongei na Musa, lakini mundu yu' tutangiteli kwauma!”"},{"book":"Yoani","chapter":"9","verse":"30","text":"Naywembe ngaayangwa, “Ali' likowe lyo sangala, mwenga mutangiteli kwauma, lakini nenga anitepwile minyo gangu'."},{"book":"Yoani","chapter":"9","verse":"31","text":"Tutangite panga Nnu'ngu' aapi'kaniali bandu bene sambi, ila api'kania boti babankilikitya na kunnyu'a."},{"book":"Yoani","chapter":"9","verse":"32","text":"Bu'ka umbilwa dunia, tunayu'wali panga kubile na mundu ywoywoti ywakombwa kuntepwa mundu ywaai mbulibuli bu'ka belekwa kwake."},{"book":"Yoani","chapter":"9","verse":"33","text":"Kenda mundu yu' aumali kwa Nnu'ngu', apelekombwali panga likowe lyolyoti!”"},{"book":"Yoani","chapter":"9","verse":"34","text":"Bembe ngabannyangwa, “Wenga wa mwene sambi bu'ka belekwa kwako! Ukombwabuli kutuyi'gana twenga?” Bai, ngabammi'nga munyumba ya kunnu'ba Nnu'ngu'."},{"book":"Yoani","chapter":"9","verse":"35","text":"Yesu paayu'wine panga bammi'ngite munyumba ya kunnu'ba Nnu'ngu' yu'lu' ywaabile mbulibuli, ngankolya na kunnaluya, “Buli wenga wendakumwu'bi'lya Mwana wa Nnu'ngu'?”"},{"book":"Yoani","chapter":"9","verse":"36","text":"Yu'lu' mundu ngayangwa, “Bwana, nibakia ywembe nga nyai, li'nga nipate kumwu'bi'lya.”"},{"book":"Yoani","chapter":"9","verse":"37","text":"Yesu ngammakia, “Umweni, na nga ywaulongela nakwe nambi'yambi'.”"},{"book":"Yoani","chapter":"9","verse":"38","text":"Bai, yu'lu' mundu ngabaya, “Bwana, nendau'bi'lya!” Ngankilikitya."},{"book":"Yoani","chapter":"9","verse":"39","text":"Yesu ngabaya, “Nenga niisi mudunia li'nga ukumu ipate pangika, ilombolya balu' babakotoka lola bapate lola na babalola babe kimbulibuli.”"},{"book":"Yoani","chapter":"9","verse":"40","text":"Mafalisayo bi'ngi' babaabile pamope naywembe pabaayu'wine mayi'gi'yo go, ngabannaluya, “Buli, na twenga kai' twakimbulibuli?”"},{"book":"Yoani","chapter":"9","verse":"41","text":"Yesu ngaayangwa, “Mukapangage mwa kimbulibuli, mulu'e bali musambi, lakini nambi'yambi' mwenga mubaya, ‘Twenga twendalola,’ apo ilaya panga balo mubile na sambi.”"}]}