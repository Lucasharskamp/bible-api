{"data":[{"book":"प्रेरितान काम","chapter":"20","verse":"1","text":"जेवी देंगो थोब गीयो, तेवी पौलुस विश्वासीह हादिन उत्साह वोड़ायो। एने तान खुबेर लेन तो मकादुनियाम जात रेनो।"},{"book":"प्रेरितान काम","chapter":"20","verse":"2","text":"पौलुस ता आखा देसा माय जाणेन बुखेत, तावाला माणहाह जुलूम उत्साहित केरती लेन अखाया माय पोचनो।"},{"book":"प्रेरितान काम","chapter":"20","verse":"3","text":"पौलुस ताहरी तीन मोयना वोर रिनो, एने जेवी तो डोंडह्‍याम बोहीन सीरीया देसाम जाण्यो ईतो, तेवी यहुदि माणहे ताह मारनेन केरता योजना बाणावणे बाजरियेल एता, तानकेरता पौलुस मकादुनियाम रेन पोशो वोलीन जाणेन निर्णय किऱ्यो।"},{"book":"प्रेरितान काम","chapter":"20","verse":"4","text":"बिरीयान पुरूर्स ने बिटोख सोपत्रुस, थिस्सलुनिक्यो माय रेन अरीस्तर्खुस एने सीकुन्दुस; दिरबेन गयुस; एने आसीया ईलाकान तुखीकुस एने त्रुफिमुस; एने तीमुथीयुस ज्या आखा पौलुसा हेऱ्या एता।"},{"book":"प्रेरितान काम","chapter":"20","verse":"5","text":"पुण ता ओंगाण जात रेना एने त्रोआस माय आमरी वाट जोवते रेना।"},{"book":"प्रेरितान काम","chapter":"20","verse":"6","text":"एने अखमीरी रोटान तिवार निवेरनेन पासाण आमु फिलेपी रेन डोंडह्‍याम बोहीन पाच दिह्यान पासाण त्रोआस माय ता फाय पोच गीया, एने आमु ताहरी हात दिह वोर रेना।"},{"book":"प्रेरितान काम","chapter":"20","verse":"7","text":"जेवी आमु एप्तान पेल्ले दिह हांज पोर रूटो खाणेन केरता एकठा एना। तेवी पौलुस ता हिऱ्यो आदि रात वोर ता हिऱ्यो वातु किरते रिनो, काहाकाय दिहरे दिह जाण्यो ईतो केरीन पौलुस आदि रात वोर हिकवोण दिते रिनो।"},{"book":"प्रेरितान काम","chapter":"20","verse":"8","text":"जी उपेरली खोली माय आमु टोलवायेल एता, ताहरी जुलूम होवटा दिवा हेलेगताला।"},{"book":"प्रेरितान काम","chapter":"20","verse":"9","text":"एने युतूखुस नावान एक जुवान खिड़की हिऱ्यो बोहीन बारी निंद से डोलाणे बाजरियेल ईतो, जेवी पौलुस जुलूम वार वोर बोलते रिनो, ते ताह निंद आव लागी, एने तो तिसरी खोली पोर रेन जाय पोड़नो। एने जेवी ताह उगाड्या, तेवी तो मुरेल ईतो।"},{"book":"प्रेरितान काम","chapter":"20","verse":"10","text":"पुण पौलुस बुंदे उतरीन ता हिऱ्यो विलगी गीयो, एने गेले मिलीन केयो, “बिवो मा; काहाकाय ज्यो उंजु जीवतालोच हे।”"},{"book":"प्रेरितान काम","chapter":"20","verse":"11","text":"ओवतो पौलुस उपेर गीयो रूटो मुड़ीन खादो, एने ता हिऱ्यो उठ्यान वेगोच वोर वातु किरते रिनो, ओवतो ता रेन पौलुस जात रिनो।"},{"book":"प्रेरितान काम","chapter":"20","verse":"12","text":"एने ता जुवानाह ता जीवतालो लावा एने ताह जुलूम उत्साह जुड़नो।"},{"book":"प्रेरितान काम","chapter":"20","verse":"13","text":"आमु पेलुच जाईन डोंडह्या माय बोहीन अस्सुस निही ज्यी विचार से ओंगाण गीया, काय ता रेन आमु पौलुसाह बोहाड़ लेहु। काहाकाय तो खुद ठेरायेल ईतो काय पाय पाये आवुह।"},{"book":"प्रेरितान काम","chapter":"20","verse":"14","text":"जेवी पौलुस अस्सुस माय आमुह मिलनो ते आमु ताह डोंडह्या माय बोहाड़ लेदा, एने मीतुलेन गाव माय जात रेना।"},{"book":"प्रेरितान काम","chapter":"20","verse":"15","text":"ता रेन डोंडह्या माय आमु दिहरे दिह खीयुस हेयरान सामने आवा। एने तान ओगले दिह सामुस गाव माय पोचना, ओवता ओगले दिह मीलेतुस गावा माय आवा।"},{"book":"प्रेरितान काम","chapter":"20","verse":"16","text":"माहु आसीया माय जुलूम दिह रेणे नाय पोड़ी, केरीन इफिसुसाह टेलीन जाणेन पौलुस ठेरायेल ईतो। काहाकाय किहीक बी केरीन पिन्तेकुस्त ने दिह्या तिवारा माय मी यरूशलेम माय रेणे जुवे, ज्यानकेरता तो उतवाल केरतालो।"},{"book":"प्रेरितान काम","chapter":"20","verse":"17","text":"ओवतो पौलुस मीलेतुस गाव रेन इफिसुस माय खुबेर लेय मुकल्यो, एने मोंडलीन डायडायाह हादाड़ लिदो।"},{"book":"प्रेरितान काम","chapter":"20","verse":"18","text":"एने जेवी ता पौलुसा फाय आवा, ते ताह केयो, “तुमू खुद जाणतेह काय जेवी मी आसीया माय पेल्लेच दिह रेन पाय मिल्यो, किहकेरीन मी तुमरी हिऱ्यो पुरी टेम रेन रिनो।"},{"book":"प्रेरितान काम","chapter":"20","verse":"19","text":"मतलब जुलूम गेरबोड़ाय से, एने आहवा गेलावी गेलावीन एने त्यु पारेख माय बी, जो यहुदिन योजनान वोजेसे जी मार पोर आव पुड़ेल एती, मी मालीकान सेवा किरतेच रिनो।"},{"book":"प्रेरितान काम","chapter":"20","verse":"20","text":"एने ज्‍यु ज्‍यु वातु तुमरी बोलायीन केरता एत्यु, त्युह केणेन एने माणहान सामने एने गेरा गेरा हिकाड़नेन केसर नाह सोड्यो।"},{"book":"प्रेरितान काम","chapter":"20","verse":"21","text":"पुण पापा माय रेन मोन फिरावीन बोगवानान उगे वोलो, एने आपणा मालीक यीशु मसी पोर बुरहो केरने ज्यान बाराम यहुदि एने बिगेर यहुदि न्याह मी गोवाय देतालो।"},{"book":"प्रेरितान काम","chapter":"20","verse":"22","text":"पुण एवी दिखो, मी चोखाला जीवान उकुमान गेत यरूशलेम माय जाथु, एने ताहरी माहु काय काय एय तो मालुम नाह।"},{"book":"प्रेरितान काम","chapter":"20","verse":"23","text":"मी ओलोस जाणथो काय एकेक गावा माय माहु चोखालो जीव चेतावणी आपेह, काय जेल एने तेकलीत मारी वाट जोवतेह।"},{"book":"प्रेरितान काम","chapter":"20","verse":"24","text":"20:24 2 तीमुथीयुस 4:7पुण मी मार जीवणान काय किमोत नाह सोमजेत; पुण मी ओलोस होदथु काय मालीक यीशुन होपेल कामाह पुरो केरू, तो काम ज्यो हे काय बोगवानान गीणीन हाजाली खोबरीन गोसणा केरू।”"},{"book":"प्रेरितान काम","chapter":"20","verse":"25","text":"एने एवी दिखो, मी जाणथो, तुमू आखा जा माय मी बोगवानान राज ने पारचार किरते फिरेल ईतो। पुण माहु तुमू पोशा नाय दिखहो।"},{"book":"प्रेरितान काम","chapter":"20","verse":"26","text":"तानकेरता मी आजीन दिह तुमूह गोसणा केरथु, “केदी तुमरे माय रेन एगदो खेतेम एय जाय, ते मी तान जिम्मेदार नाह सोतो।"},{"book":"प्रेरितान काम","chapter":"20","verse":"27","text":"काहाकाय मी बोगवानान आखी योजनाह तुमरी केरता हे तुमूह केणेन केसर नाह सोड्यो।"},{"book":"प्रेरितान काम","chapter":"20","verse":"28","text":"20:28 बोगवान; थोड़ाक लेख माय मालीक लिखेल हे। तान बेटाख ने लुय केरीन; नाहते तान बेटाख ने खुद अर्पण किरेल मोत केरीन।तुमरो एने तुमरा आखा टोलान राखवाली किरते रिवो। चोखालो जीव ताम रेन तुमूह कालजी केरनार ठेरायेल हे काय तुमू बोगवानान ती मोंडलीन राखवाली किरो, जीह बोगवान तान लुयी केरीन वेचातो लियेल हे।"},{"book":"प्रेरितान काम","chapter":"20","verse":"29","text":"मी जाणथो काय मार जाणेन पासाण फाड़ खाणारे कोलवा तुमरी विची माय आवती, एने ता बोला टोलाह नाय सोड़ती।"},{"book":"प्रेरितान काम","chapter":"20","verse":"30","text":"एने ओहली टेम आवी काय तुमरा खुद ने टोला माय रेन ओहला माणहे उठती, जा विश्वासीह तान पासाण खेचणेन केरता जुठी वातु केती।"},{"book":"प्रेरितान काम","chapter":"20","verse":"31","text":"तानकेरता जोगवीन रिवो, एने एर किरो काय मी तीन वोरह्या वोर रात दिह आहवा गाली गालीन एका एकाह हिकाड़ेल हे।”"},{"book":"प्रेरितान काम","chapter":"20","verse":"32","text":"“एने एवी मी तुमूह बोगवान एने तान गीणीन खोबरीन आथाम चोखो केरीन होप देथु, तोस तुमूह बांद सिकेह एने बोगवानान आखा माणहा हेऱ्यो तुमूह बोरकेत आपाड़ सिकेह।"},{"book":"प्रेरितान काम","chapter":"20","verse":"33","text":"मी कुणीन बी होना चांदीन एने फाड़कान लोब नाह किऱ्यो।"},{"book":"प्रेरितान काम","chapter":"20","verse":"34","text":"तुमू खुद जाणतेह काय माहु एने मार हातीन गिरेज पुरी केरनेन केरता मी मार आथा केरीन काम किरेल हे।"},{"book":"प्रेरितान काम","chapter":"20","verse":"35","text":"मी तुमूह आखो काय केरीन देखाड़ेल हे काय तुमू बी इहीचकेरीन केरीन केठीण मेहनेत केरीन कोमजोराह होमालो, एने मालीक यीशुन त्यु वातुह एर मीलो जो तो खुद कियेल हे, ‘लेणेह रेन आपणे हाजो हे।’”"},{"book":"प्रेरितान काम","chapter":"20","verse":"36","text":"इहकेरीन केयीन पौलुस ता हिऱ्यो मांड्या वोलीन आखा विन्ता केऱ्या।"},{"book":"प्रेरितान काम","chapter":"20","verse":"37","text":"तेवी ता आखा जुलूम रेड़ना एने पौलुसान गेले लागीन ताह जुलूम गुल्‍या दिन मोकेल देना।"},{"book":"प्रेरितान काम","chapter":"20","verse":"38","text":"ता खास केरीन ज्यी वातीन केरता दुखी एता, जीह पौलुस कियेल ईतो काय तुमू मारो मुय पोशा नाय दिखहो, एने ता पौलुसाह डोंडह्या हेऱ्या वोर पोचाड़ देना।"}]}