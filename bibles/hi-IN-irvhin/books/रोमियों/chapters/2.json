{"data":[{"book":"रोमियों","chapter":"2","verse":"1","text":"अतः हे दोष लगानेवाले, तू कोई क्यों न हो, तू निरुत्तर है; क्योंकि जिस बात में तू दूसरे पर दोष लगाता है, उसी बात में अपने आपको भी दोषी ठहराता है, इसलिए कि तू जो दोष लगाता है, स्वयं ही वही काम करता है।"},{"book":"रोमियों","chapter":"2","verse":"2","text":"और हम जानते हैं कि ऐसे-ऐसे काम करनेवालों पर परमेश्वर की ओर से सच्चे दण्ड की आज्ञा होती है।"},{"book":"रोमियों","chapter":"2","verse":"3","text":"और हे मनुष्य, तू जो ऐसे-ऐसे काम करनेवालों पर दोष लगाता है, और स्वयं वे ही काम करता है; क्या यह समझता है कि तू परमेश्वर की दण्ड की आज्ञा से बच जाएगा?"},{"book":"रोमियों","chapter":"2","verse":"4","text":"क्या तू उसकी भलाई, और सहनशीलता, और धीरजरूपी धन को तुच्छ जानता है? और क्या यह नहीं समझता कि परमेश्वर की भलाई तुझे मन फिराव को सिखाती है?"},{"book":"रोमियों","chapter":"2","verse":"5","text":"पर अपनी कठोरता और हठीले मन के अनुसार उसके क्रोध के दिन के लिये, जिसमें परमेश्वर का सच्चा न्याय प्रगट होगा, अपने लिये क्रोध कमा रहा है।"},{"book":"रोमियों","chapter":"2","verse":"6","text":"वह हर एक को उसके कामों के अनुसार बदला देगा। (भज. 62:12, नीति. 24:12)"},{"book":"रोमियों","chapter":"2","verse":"7","text":"जो सुकर्म में स्थिर रहकर महिमा, और आदर, और अमरता की खोज में हैं, उन्हें वह अनन्त जीवन देगा;"},{"book":"रोमियों","chapter":"2","verse":"8","text":"पर जो स्वार्थी हैं और सत्य को नहीं मानते, वरन् अधर्म को मानते हैं, उन पर क्रोध और कोप पड़ेगा।"},{"book":"रोमियों","chapter":"2","verse":"9","text":"और क्लेश और संकट हर एक मनुष्य के प्राण पर जो बुरा करता है आएगा, पहले यहूदी पर फिर यूनानी पर;"},{"book":"रोमियों","chapter":"2","verse":"10","text":"परन्तु महिमा और आदर और कल्याण हर एक को मिलेगा, जो भला करता है, पहले यहूदी को फिर यूनानी को।"},{"book":"रोमियों","chapter":"2","verse":"11","text":"क्योंकि परमेश्वर किसी का पक्ष नहीं करता। (व्यव. 10:17, 2 इति. 19:7)"},{"book":"रोमियों","chapter":"2","verse":"12","text":"इसलिए कि जिन्होंने बिना व्यवस्था पाए पाप किया, वे बिना व्यवस्था के नाश भी होंगे, और जिन्होंने व्यवस्था पाकर पाप किया, उनका दण्ड व्यवस्था के अनुसार होगा;"},{"book":"रोमियों","chapter":"2","verse":"13","text":"क्योंकि परमेश्वर के यहाँ व्यवस्था के सुननेवाले धर्मी नहीं, पर व्यवस्था पर चलनेवाले धर्मी ठहराए जाएँगे।"},{"book":"रोमियों","chapter":"2","verse":"14","text":"फिर जब अन्यजाति लोग जिनके पास व्यवस्था नहीं, स्वभाव ही से व्यवस्था की बातों पर चलते हैं, तो व्यवस्था उनके पास न होने पर भी वे अपने लिये आप ही व्यवस्था हैं।"},{"book":"रोमियों","chapter":"2","verse":"15","text":"वे व्यवस्था की बातें अपने-अपने हृदयों में लिखी हुई दिखाते हैं और उनके विवेक भी गवाही देते हैं, और उनकी चिन्ताएँ परस्पर दोष लगाती, या उन्हें निर्दोष ठहराती हैं।"},{"book":"रोमियों","chapter":"2","verse":"16","text":"जिस दिन परमेश्वर मेरे सुसमाचार के अनुसार यीशु मसीह के द्वारा मनुष्यों की गुप्त बातों का न्याय करेगा।"},{"book":"रोमियों","chapter":"2","verse":"17","text":"यदि तू स्वयं को यहूदी कहता है, और व्यवस्था पर भरोसा रखता है, परमेश्वर के विषय में घमण्ड करता है,"},{"book":"रोमियों","chapter":"2","verse":"18","text":"और उसकी इच्छा जानता और व्यवस्था की शिक्षा पाकर उत्तम-उत्तम बातों को प्रिय जानता है;"},{"book":"रोमियों","chapter":"2","verse":"19","text":"यदि तू अपने पर भरोसा रखता है, कि मैं अंधों का अगुआ, और अंधकार में पड़े हुओं की ज्योति,"},{"book":"रोमियों","chapter":"2","verse":"20","text":"और बुद्धिहीनों का सिखानेवाला, और बालकों का उपदेशक हूँ, और ज्ञान, और सत्य का नमूना, जो व्यवस्था में है, मुझे मिला है।"},{"book":"रोमियों","chapter":"2","verse":"21","text":"अतः क्या तू जो औरों को सिखाता है, अपने आपको नहीं सिखाता? क्या तू जो चोरी न करने का उपदेश देता है, आप ही चोरी करता है? (मत्ती 23:3)"},{"book":"रोमियों","chapter":"2","verse":"22","text":"तू जो कहता है, “व्यभिचार न करना,” क्या आप ही व्यभिचार करता है? तू जो मूरतों से घृणा करता है, क्या आप ही मन्दिरों को लूटता है?"},{"book":"रोमियों","chapter":"2","verse":"23","text":"तू जो व्यवस्था के विषय में घमण्ड करता है, क्या व्यवस्था न मानकर, परमेश्वर का अनादर करता है?"},{"book":"रोमियों","chapter":"2","verse":"24","text":"“क्योंकि तुम्हारे कारण अन्यजातियों में परमेश्वर का नाम अपमानित हो रहा है,” जैसा लिखा भी है। (यशा. 52:5, यहे. 36:20)"},{"book":"रोमियों","chapter":"2","verse":"25","text":"यदि तू व्यवस्था पर चले, तो खतने से लाभ तो है, परन्तु यदि तू व्यवस्था को न माने, तो तेरा खतना2:25 खतना: यह वह विशेष अनुष्ठान था जिसके द्वारा अब्राहम की वाचा के सम्बंध को मान्यता दी गई थी बिन खतना की दशा ठहरा। (यिर्म. 4:4)"},{"book":"रोमियों","chapter":"2","verse":"26","text":"तो यदि खतनारहित मनुष्य व्यवस्था की विधियों को माना करे, तो क्या उसकी बिन खतना की दशा खतने के बराबर न गिनी जाएगी?"},{"book":"रोमियों","chapter":"2","verse":"27","text":"और जो मनुष्य शारीरिक रूप से बिन खतना रहा यदि वह व्यवस्था को पूरा करे, तो क्या तुझे जो लेख पाने और खतना किए जाने पर भी व्यवस्था को माना नहीं करता है, दोषी न ठहराएगा?"},{"book":"रोमियों","chapter":"2","verse":"28","text":"क्योंकि वह यहूदी नहीं जो केवल बाहरी रूप में यहूदी है; और न वह खतना है जो प्रगट में है और देह में है।"},{"book":"रोमियों","chapter":"2","verse":"29","text":"पर यहूदी वही है, जो आन्तरिक है; और खतना वही है, जो हृदय का और आत्मा में है; न कि लेख का; ऐसे की प्रशंसा मनुष्यों की ओर से नहीं, परन्तु परमेश्वर की ओर से होती है। (फिलि. 3:3)"}]}