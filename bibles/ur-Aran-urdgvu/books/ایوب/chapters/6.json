{"data":[{"book":"ایوب","chapter":"6","verse":"1","text":"تب ایوب نے جواب دے کر کہا،"},{"book":"ایوب","chapter":"6","verse":"2","text":"”کاش میری رنجیدگی کا وزن کیا جا سکے اور میری مصیبت ترازو میں تولی جا سکے!"},{"book":"ایوب","chapter":"6","verse":"3","text":"کیونکہ وہ سمندر کی ریت سے زیادہ بھاری ہو گئی ہے۔ اِسی لئے میری باتیں بےتُکی سی لگ رہی ہیں۔"},{"book":"ایوب","chapter":"6","verse":"4","text":"کیونکہ قادرِ مطلق کے تیر مجھ میں گڑ گئے ہیں، میری روح اُن کا زہر پی رہی ہے۔ ہاں، اللہ کے ہول ناک حملے میرے خلاف صف آرا ہیں۔"},{"book":"ایوب","chapter":"6","verse":"5","text":"کیا جنگلی گدھا ڈھینچوں ڈھینچوں کرتا ہے جب اُسے گھاس دست یاب ہو؟ یا کیا بَیل ڈکراتا ہے جب اُسے چارا حاصل ہو؟"},{"book":"ایوب","chapter":"6","verse":"6","text":"کیا پھیکا کھانا نمک کے بغیر کھایا جاتا، یا انڈے کی سفیدی6‏:6 انڈے کی سفیدی: یا خطمی کا رس۔  میں ذائقہ ہے؟"},{"book":"ایوب","chapter":"6","verse":"7","text":"ایسی چیز کو مَیں چھوتا بھی نہیں، ایسی خوراک سے مجھے گھن ہی آتی ہے۔"},{"book":"ایوب","chapter":"6","verse":"8","text":"کاش میری گزارش پوری ہو جائے، اللہ میری آرزو پوری کرے!"},{"book":"ایوب","chapter":"6","verse":"9","text":"کاش وہ مجھے کچل دینے کے لئے تیار ہو جائے، وہ اپنا ہاتھ بڑھا کر مجھے ہلاک کرے۔"},{"book":"ایوب","chapter":"6","verse":"10","text":"پھر مجھے کم از کم تسلی ہوتی بلکہ مَیں مستقل درد کے مارے پیچ و تاب کھانے کے باوجود خوشی مناتا کہ مَیں نے قدوس خدا کے فرمانوں کا انکار نہیں کیا۔"},{"book":"ایوب","chapter":"6","verse":"11","text":"میری اِتنی طاقت نہیں کہ مزید انتظار کروں، میرا کیا اچھا انجام ہے کہ صبر کروں؟"},{"book":"ایوب","chapter":"6","verse":"12","text":"کیا مَیں پتھروں جیسا طاقت ور ہوں؟ کیا میرا جسم پیتل جیسا مضبوط ہے؟"},{"book":"ایوب","chapter":"6","verse":"13","text":"نہیں، مجھ سے ہر سہارا چھین لیا گیا ہے، میرے ساتھ ایسا سلوک ہوا ہے کہ کامیابی کا امکان ہی نہیں رہا۔"},{"book":"ایوب","chapter":"6","verse":"14","text":"جو اپنے دوست پر مہربانی کرنے سے انکار کرے وہ اللہ کا خوف ترک کرتا ہے۔"},{"book":"ایوب","chapter":"6","verse":"15","text":"میرے بھائیوں نے وادی کی اُن ندیوں جیسی بےوفائی کی ہے جو برسات کے موسم میں اپنے کناروں سے باہر آ جاتی ہیں۔"},{"book":"ایوب","chapter":"6","verse":"16","text":"اُس وقت وہ برف سے بھر کر گدلی ہو جاتی ہیں،"},{"book":"ایوب","chapter":"6","verse":"17","text":"لیکن عروج تک پہنچتے ہی وہ سوکھ جاتی، تپتی گرمی میں اوجھل ہو جاتی ہیں۔"},{"book":"ایوب","chapter":"6","verse":"18","text":"تب قافلے اپنی راہوں سے ہٹ جاتے ہیں تاکہ پانی مل جائے، لیکن بےفائدہ۔ وہ ریگستان میں پہنچ کر تباہ ہو جاتے ہیں۔"},{"book":"ایوب","chapter":"6","verse":"19","text":"تیما کے قافلے اِس پانی کی تلاش میں رہتے، سبا کے سفر کرنے والے تاجر اُس پر اُمید رکھتے ہیں،"},{"book":"ایوب","chapter":"6","verse":"20","text":"لیکن بےسود۔ جس پر اُنہوں نے اعتماد کیا وہ اُنہیں مایوس کر دیتا ہے۔ جب وہاں پہنچتے ہیں تو شرمندہ ہو جاتے ہیں۔"},{"book":"ایوب","chapter":"6","verse":"21","text":"تم بھی اِتنے ہی بےکار ثابت ہوئے ہو۔ تم ہول ناک بات دیکھ کر دہشت زدہ ہو گئے ہو۔"},{"book":"ایوب","chapter":"6","verse":"22","text":"کیا مَیں نے کہا، ’مجھے تحفہ دے دو، اپنی دولت میں سے میری خاطر رشوت دو،"},{"book":"ایوب","chapter":"6","verse":"23","text":"مجھے دشمن کے ہاتھ سے چھڑاؤ، فدیہ دے کر ظالم کے قبضے سے بچاؤ‘؟"},{"book":"ایوب","chapter":"6","verse":"24","text":"مجھے صاف ہدایت دو تو مَیں مان کر خاموش ہو جاؤں گا۔ مجھے بتاؤ کہ کس بات میں مجھ سے غلطی ہوئی ہے۔"},{"book":"ایوب","chapter":"6","verse":"25","text":"سیدھی راہ کی باتیں کتنی تکلیف دہ ہو سکتی ہیں! لیکن تمہاری ملامت سے مجھے کس قسم کی تربیت حاصل ہو گی؟"},{"book":"ایوب","chapter":"6","verse":"26","text":"کیا تم سمجھتے ہو کہ خالی الفاظ معاملے کو حل کریں گے، گو تم مایوسی میں مبتلا آدمی کی بات نظرانداز کرتے ہو؟"},{"book":"ایوب","chapter":"6","verse":"27","text":"کیا تم یتیم کے لئے بھی قرعہ ڈالتے، اپنے دوست کے لئے بھی سودابازی کرتے ہو؟"},{"book":"ایوب","chapter":"6","verse":"28","text":"لیکن اب خود فیصلہ کرو، مجھ پر نظر ڈال کر سوچ لو۔ اللہ کی قَسم، مَیں تمہارے رُوبرُو جھوٹ نہیں بولتا۔"},{"book":"ایوب","chapter":"6","verse":"29","text":"اپنی غلطی تسلیم کرو تاکہ ناانصافی نہ ہو۔ اپنی غلطی مان لو، کیونکہ اب تک مَیں حق پر ہوں۔"},{"book":"ایوب","chapter":"6","verse":"30","text":"کیا میری زبان جھوٹ بولتی ہے؟ کیا مَیں فریب دہ باتیں پہچان نہیں سکتا؟"}]}