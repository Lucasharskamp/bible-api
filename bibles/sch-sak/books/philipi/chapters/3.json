{"data":[{"book":"Philipi","chapter":"3","verse":"1","text":"Chongkhârnân, ka lâibungngei le sarnungei, Pumapa leh nin inzomna han nin râiminsân roi. Motona ke lei mizieksai avêla miziek hih kei rangin ningchiel om nimaka, ma anga ko tho hah nangni rangin ânlâp uol ani."},{"book":"Philipi","chapter":"3","verse":"2","text":"Neinun saloi tho ngei, uingei, taksa mortan3:2: taksa mor tan ti hih sertan khom ei ti thei lunghâng tho mingei renga han indîn roi."},{"book":"Philipi","chapter":"3","verse":"3","text":"Anni ngei niloiin, eini ngei hih ama Ratha jâra Pathien chubaimûk ngei le Khrista Jisua leh inzoma ringna râisânna man ngei hih kêng sertan diktak eini. Eini chu pêntieng neinuna ei taksônna minngam mak me."},{"book":"Philipi","chapter":"3","verse":"4","text":"Nuom ronga chu kei khom ma anga neinunngei chunga taksônna minngam thei kêng ki ni. Mi dang ngeiin pêntienga neinuna an taksônna minngam theiin an mindonin chu, keima vâng chu ma lampui han ma nêkin abi ko dôn uol ani."},{"book":"Philipi","chapter":"3","verse":"5","text":"Haptakhat ki ni han sertan ki ni. Israelmia inzir ki nia, Benjamin jât mi, Hebrew thisen inthienghiei ki ni. Juda Balam jûina tieng chu Pharisee ki nia,3:5: Rom 11:1; Sin 23:6; 26:5"},{"book":"Philipi","chapter":"3","verse":"6","text":"male koiindang nuomlona tieng asân ningsiet ngâi ke lei ni. Miriemin Balam chongpêkngei jôma adik chang theina tieng chu demnaboi ki ni. 3:6: Sin 8:3; 22:4; 26:9-11"},{"book":"Philipi","chapter":"3","verse":"7","text":"Aniatachu inlâpna ranga ke tel thei neinunngei murdi hah atûn hin Khrista jârin machânin ke be zoi ani."},{"book":"Philipi","chapter":"3","verse":"8","text":"Ma neinunngei vai hah niloiin; ku Pumapa Khrista Jisua rietna luttak jârin neinun murdi khom machân rieiin ke be zoia; ama jârin neinun murdi ko vôrpai leta, Khrista ka man theina rangin mangei nâm hah ânnim, ânnok anghan ke be zoia,"},{"book":"Philipi","chapter":"3","verse":"9","text":"male ama leh inpumkhat tatakna rangin. Balam jôm sika man thei ngâi jât dikna hah keima hin dôn khâi mu-ung. Atûn chu taksônna chunga ânngam, Pathien renga hongsuok ngâi dikna, Khrista taksôn sika pêka om ngâi hah ko dôn zoi ani."},{"book":"Philipi","chapter":"3","verse":"10","text":"Anrênga ku nuom tak chu Khrista rieta, ânthoinôkna sinthotheina riet mindika, a tuongnangei tuongpuia, a thina angin thi rang hih ani."},{"book":"Philipi","chapter":"3","verse":"11","text":"Keimananâk khom thina renga inthoia, ring rangin insabei ki ni."},{"book":"Philipi","chapter":"3","verse":"12","text":"Keima chu ko zoisai ke ani zoi, aninônchu achukphar ko hongni zoi ki tina khom nimak. Khrista Jisua'n ama nanâkin mi lei mansaina râisânman hah ka man thei duoi mo tiin ku rujûl ani."},{"book":"Philipi","chapter":"3","verse":"13","text":"Ani, ka lâibungngei le sarnungei, adiktakin ka man saiin la mindon mu-ung3:13: la mindon mu-ung miziek senkhata chu mahih la mindon tak mu-ung: tiin an dôn ani nikhomrese, neinun khat ko tho ngâi chu, ku nûktienga om neinunngei mingilin motontienga om neinunngei phâk rangin ka pharidôr ko tho ani."},{"book":"Philipi","chapter":"3","verse":"14","text":"Masikin râisânman man rangin tenkung tieng ânjîkzatin ka tâna, hima hih Khrista Jisua sika chungtienga ringna Pathien koina ani."},{"book":"Philipi","chapter":"3","verse":"15","text":"Eini ratha taka mitungsuo ngeiin ei rêngin hima anga mulungrîl munkhat hih ei dôn rang ani. Aniatachu mi senkhatin mulungrîl dang nin dôn duoiin chu Pathien'n nin kôm la minthâr atih."},{"book":"Philipi","chapter":"3","verse":"16","text":"Maha kho angin khom nirse, atûn tena ei lei jûisai balamngei dungjûiin motontieng panin se ei ti u."},{"book":"Philipi","chapter":"3","verse":"17","text":"Ka champuingei, ku nunchan inchupungei ni roi. Nangni ranga minenna dik kin dar ajûipungei hah lunghâng tho ngei roi."},{"book":"Philipi","chapter":"3","verse":"18","text":"Mi tamtak ringnun hah Khrista khros chunga a thina râlin a sin ngeia, tiin motona vêltamtak nangni ke lei ril angin, atûn khom avêlin mitrithi tâkpumin: nangni ki ril ani."},{"book":"Philipi","chapter":"3","verse":"19","text":"Anningei sêna hah amongna chu meidil ania, an pathien hah an taksa ôinangei ani sikin. An inzakna rang hah an inpâkpuia, male hi rammuol neinunngei vai hih an mindon ngâi ani."},{"book":"Philipi","chapter":"3","verse":"20","text":"Nikhomrese, eini chu invân mingei einia, ei Sanminringpu Pumapa Jisua Khrista invân renga a juong rang ôtlaltakin ei ngâk ani."},{"book":"Philipi","chapter":"3","verse":"21","text":"A sinthotheina mangin neinun murdi ama racham nuoia hongchôi thei han, ei takpum thithei adokngei hih thûlin ama takpum roiinpuitak angin minchang ngei atih."}]}