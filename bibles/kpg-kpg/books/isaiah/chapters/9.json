{"data":[{"book":"Isaiah","chapter":"9","verse":"1","text":"Gei di maa gu deai di madagoaa e llele hagammuni gi daha mo nia haingadaa aanei ai."},{"book":"Isaiah","chapter":"9","verse":"2","text":"Digau ala nogo noho i lodo di bouli,"},{"book":"Isaiah","chapter":"9","verse":"3","text":"Meenei Dimaadua, Goe guu wanga gi digaula di tenetene aamua. Goe guu hai digaula gi manawa tenetene. Digaula e tenetene gi au mee ala ne hai, e hai be digau e tenetene i di nadau madagoaa ma gaa hadi tau gai, be e duwweduwwe nadau goloo ala ne kumi i tauwa."},{"book":"Isaiah","chapter":"9","verse":"4","text":"Digaula e tenetene, idimaa, Goe ne oho gi daha nadau mee aamo mee gi de haga daamaha digaula, mono baalanga ala nogo haga mamaawa nadau bakau. Goe gu haga magedaa tenua dela nogo hagahuaidu au daangada, e hai be dau haga magedaa digau dauwa o Midian namua loo."},{"book":"Isaiah","chapter":"9","verse":"5","text":"Digaula ga tenetene, idimaa, nia suud huogodoo o nia gau dauwa ala ne dagadagahi di nadau henua, mo nadau goloo gahu ala gu bigibigi dodo ono gili, gaa kili gi lodo di ahi, gaa ngudu."},{"book":"Isaiah","chapter":"9","verse":"6","text":"Di Tama e haanau mai gi gidaadou!"},{"book":"Isaiah","chapter":"9","verse":"7","text":"Dono mogobuna aamua ga tomo aga,"},{"book":"Isaiah","chapter":"9","verse":"8","text":"Dimaadua gu hagiaga Israel, di hagadili o Jacob."},{"book":"Isaiah","chapter":"9","verse":"9","text":"Nia daangada Israel huogodoo mo digau ala e noho i lodo di waahale Samaria ga iloo bolo ma go Mee dela ne hai di mee deenei. Dolomeenei digaula gu hagamuamua, gu hagapuu, e helekai,"},{"book":"Isaiah","chapter":"9","verse":"10","text":"“Nia hale ne hai gi nia hadu gelegele gu hingahinga, gei gidaadou ga hagaduu aga nia maa gi nia hadugalaa. Nia tanga laagau ‘sycamore’ guu tuu gi lala, malaa, gidaadou ga koodai nia maa gi nia laagau ‘cedar’ humalia huoloo.”"},{"book":"Isaiah","chapter":"9","verse":"11","text":"Dimaadua gu haga ngalungalua nadau hagadaumee bolo gi heebagi gi digaula."},{"book":"Isaiah","chapter":"9","verse":"12","text":"Syria i bahi i dua gei Philistia i bahi i dai guu huge nau ngudu belee holo Israel. Malaa, di hagawelewele Dimaadua la digi dugua, dono lima e holo hua igolo e hagahuaidu digau Israel."},{"book":"Isaiah","chapter":"9","verse":"13","text":"Digau Israel digi huli hoou. Ma e aha maa Dimaadua go di Gowaa Aamua e hagahuaidu digaula, digaula digi huli gi muli gi Mee."},{"book":"Isaiah","chapter":"9","verse":"14","text":"I lodo di laangi e dahi, Dimaadua ga hagahuaidu nia dagi Israel mo digau o di guongo. Mee ga duuduu gi daha nia libogo mo nia hugu digaula."},{"book":"Isaiah","chapter":"9","verse":"15","text":"Digau mmaadua mo digau aamua la aalaa go di libogo, gei di hugu la go nia soukohp agoago tilikai,"},{"book":"Isaiah","chapter":"9","verse":"16","text":"ala e dagi nia daangada gi hula gee, gei e hagahinihini digaula giibeni."},{"book":"Isaiah","chapter":"9","verse":"17","text":"Malaa Tagi ga hagalee dumaalia gi dahi dama daane gii lele gi daha, gei Mee ga hagalee aloho i nia ahina mmade nadau lodo mo nia damagiigi ala guu mmade nadau maadua, idimaa nia daangada huogodoo gu hagalee daumaha gi God gei gu huaidu huoloo. Nadau helehelekai huogodoo le e huaidu huoloo. Malaa, di hagawelewele Dimaadua la digi dugua, dono lima e holo hua igolo e hagahuaidu digaula."},{"book":"Isaiah","chapter":"9","verse":"18","text":"Nia huaidu o nia daangada e ulaula be di ahi dela e dudu ana madageinga mono geinga duduia. E lalaula be di ahi lodo henua dela e hanaga dono huiahi gi nua."},{"book":"Isaiah","chapter":"9","verse":"19","text":"Idimaa i di hagawelewele Dimaadua di Gowaa Aamua, dono hagaduadua le e lalaula be di ahi i lodo tenua hagatau, gaa dudu nia daangada. Tangada nei gii bida madamada humalia i dono huaidina."},{"book":"Isaiah","chapter":"9","verse":"20","text":"I lodo nia madagoaa huogodoo i tenua deelaa, nia daangada e gumigumi ge gai nia hagadilinga mee huogodoo ala ma gaa kida, gei e hagalee maaluu ginai. Digaula gaa gai labelaa nadau dama donu!"},{"book":"Isaiah","chapter":"9","verse":"21","text":"Nia daangada o Manasseh mo nia daangada o Ephraim ga heebagi i nadau mehanga, ga huli ga heebagi gi Judah. Malaa, di hagawelewele o Dimaadua digi hagalawa ina, gei Mee ga dahi aga gaa holo dono lima belee hagaduadua digaula."}]}