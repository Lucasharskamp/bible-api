{"data":[{"book":"ΠΡΟΣ ΤΙΜΟΘΕΟΝ Α","chapter":"5","verse":"1","text":"Πρεσβυτέρῳ μὴ ἐπιπλήξῃς, ἀλλὰ παρακάλει ὡς πατέρα· νεωτέρους, ὡς ἀδελφούς·"},{"book":"ΠΡΟΣ ΤΙΜΟΘΕΟΝ Α","chapter":"5","verse":"2","text":"πρεσβυτέρας, ὡς μητέρας· νεωτέρας, ὡς ἀδελφάς, ἐν πάσῃ ἁγνείᾳ."},{"book":"ΠΡΟΣ ΤΙΜΟΘΕΟΝ Α","chapter":"5","verse":"3","text":"Χήρας τίμα τὰς ὄντως χήρας."},{"book":"ΠΡΟΣ ΤΙΜΟΘΕΟΝ Α","chapter":"5","verse":"4","text":"Εἰ δέ τις χήρα τέκνα ἢ ἔκγονα ἔχει, μανθανέτωσαν πρῶτον τὸν ἴδιον οἶκον εὐσεβεῖν, καὶ ἀμοιβὰς ἀποδιδόναι τοῖς προγόνοις· τοῦτο γάρ ἐστι καλὸν καὶ ἀπόδεκτον ἐνώπιον τοῦ Θεοῦ."},{"book":"ΠΡΟΣ ΤΙΜΟΘΕΟΝ Α","chapter":"5","verse":"5","text":"Ἡ δὲ ὄντως χήρα καὶ μεμονωμένη ἤλπικεν ἐπὶ τὸν Θεόν, καὶ προσμένει ταῖς δεήσεσι καὶ ταῖς προσευχαῖς νυκτὸς καὶ ἡμέρας."},{"book":"ΠΡΟΣ ΤΙΜΟΘΕΟΝ Α","chapter":"5","verse":"6","text":"Ἡ δὲ σπαταλῶσα, ζῶσα τέθνηκε."},{"book":"ΠΡΟΣ ΤΙΜΟΘΕΟΝ Α","chapter":"5","verse":"7","text":"Καὶ ταῦτα παράγγελλε, ἵνα ἀνεπίληπτοι ὦσιν."},{"book":"ΠΡΟΣ ΤΙΜΟΘΕΟΝ Α","chapter":"5","verse":"8","text":"Εἰ δέ τις τῶν ἰδίων καὶ μάλιστα τῶν οἰκείων οὐ προνοεῖ, τὴν πίστιν ἤρνηται, καὶ ἔστιν ἀπίστου χείρων."},{"book":"ΠΡΟΣ ΤΙΜΟΘΕΟΝ Α","chapter":"5","verse":"9","text":"Χήρα καταλεγέσθω μὴ ἔλαττον ἐτῶν ἑξήκοντα, γεγονυῖα ἑνὸς ἀνδρὸς γυνή,"},{"book":"ΠΡΟΣ ΤΙΜΟΘΕΟΝ Α","chapter":"5","verse":"10","text":"ἐν ἔργοις καλοῖς μαρτυρουμένη, εἰ ἐτεκνοτρόφησεν, εἰ ἐξενοδόχησεν, εἰ ἁγίων πόδας ἔνιψεν, εἰ θλιβομένοις ἐπήρκεσεν, εἰ παντὶ ἔργῳ ἀγαθῷ ἐπηκολούθησε."},{"book":"ΠΡΟΣ ΤΙΜΟΘΕΟΝ Α","chapter":"5","verse":"11","text":"Νεωτέρας δὲ χήρας παραιτοῦ· ὅταν γὰρ καταστρηνιάσωσι τοῦ Χριστοῦ, γαμεῖν θέλουσιν,"},{"book":"ΠΡΟΣ ΤΙΜΟΘΕΟΝ Α","chapter":"5","verse":"12","text":"ἔχουσαι κρίμα, ὅτι τὴν πρώτην πίστιν ἠθέτησαν."},{"book":"ΠΡΟΣ ΤΙΜΟΘΕΟΝ Α","chapter":"5","verse":"13","text":"Ἅμα δὲ καὶ ἀργαὶ μανθάνουσι, περιερχόμεναι τὰς οἰκίας, οὐ μόνον δὲ ἀργαί, ἀλλὰ καὶ φλύαροι καὶ περίεργοι, λαλοῦσαι τὰ μὴ δέοντα."},{"book":"ΠΡΟΣ ΤΙΜΟΘΕΟΝ Α","chapter":"5","verse":"14","text":"Βούλομαι οὖν νεωτέρας γαμεῖν, τεκνογονεῖν, οἰκοδεσποτεῖν, μηδεμίαν ἀφορμὴν διδόναι τῷ ἀντικειμένῳ λοιδορίας χάριν."},{"book":"ΠΡΟΣ ΤΙΜΟΘΕΟΝ Α","chapter":"5","verse":"15","text":"Ἤδη γάρ τινες ἐξετράπησαν ὀπίσω τοῦ Σατανᾶ."},{"book":"ΠΡΟΣ ΤΙΜΟΘΕΟΝ Α","chapter":"5","verse":"16","text":"Εἴ τις πιστὸς ἢ πιστὴ ἔχει χήρας, ἐπαρκείτω αὐταῖς, καὶ μὴ βαρείσθω ἡ ἐκκλησία, ἵνα ταῖς ὄντως χήραις ἐπαρκέσῃ."},{"book":"ΠΡΟΣ ΤΙΜΟΘΕΟΝ Α","chapter":"5","verse":"17","text":"Οἱ καλῶς προεστῶτες πρεσβύτεροι διπλῆς τιμῆς ἀξιούσθωσαν, μάλιστα οἱ κοπιῶντες ἐν λόγῳ καὶ διδασκαλίᾳ."},{"book":"ΠΡΟΣ ΤΙΜΟΘΕΟΝ Α","chapter":"5","verse":"18","text":"Λέγει γὰρ ἡ γραφή, Βοῦν ἀλοῶντα οὐ φιμώσεις· καί, Ἄξιος ὁ ἐργάτης τοῦ μισθοῦ αὐτοῦ."},{"book":"ΠΡΟΣ ΤΙΜΟΘΕΟΝ Α","chapter":"5","verse":"19","text":"Κατὰ πρεσβυτέρου κατηγορίαν μὴ παραδέχου, ἐκτὸς εἰ μὴ ἐπὶ δύο ἢ τριῶν μαρτύρων."},{"book":"ΠΡΟΣ ΤΙΜΟΘΕΟΝ Α","chapter":"5","verse":"20","text":"Τοὺς ἁμαρτάνοντας ἐνώπιον πάντων ἔλεγχε, ἵνα καὶ οἱ λοιποὶ φόβον ἔχωσι."},{"book":"ΠΡΟΣ ΤΙΜΟΘΕΟΝ Α","chapter":"5","verse":"21","text":"Διαμαρτύρομαι ἐνώπιον τοῦ Θεοῦ καὶ Κυρίου Ἰησοῦ Χριστοῦ καὶ τῶν ἐκλεκτῶν ἀγγέλων, ἵνα ταῦτα φυλάξῃς χωρὶς προκρίματος, μηδὲν ποιῶν κατὰ πρόσκλισιν."},{"book":"ΠΡΟΣ ΤΙΜΟΘΕΟΝ Α","chapter":"5","verse":"22","text":"Χεῖρας ταχέως μηδενὶ ἐπιτίθει, μηδὲ κοινώνει ἁμαρτίαις ἀλλοτρίαις· σεαυτὸν ἁγνὸν τήρει."},{"book":"ΠΡΟΣ ΤΙΜΟΘΕΟΝ Α","chapter":"5","verse":"23","text":"Μηκέτι ὑδροπότει, ἀλλ᾿ οἴνῳ ὀλίγῳ χρῶ, διὰ τὸν στόμαχόν σου καὶ τὰς πυκνάς σου ἀσθενείας."},{"book":"ΠΡΟΣ ΤΙΜΟΘΕΟΝ Α","chapter":"5","verse":"24","text":"Τινῶν ἀνθρώπων αἱ ἁμαρτίαι πρόδηλοί εἰσι, προάγουσαι εἰς κρίσιν· τισὶ δὲ καὶ ἐπακολουθοῦσιν."},{"book":"ΠΡΟΣ ΤΙΜΟΘΕΟΝ Α","chapter":"5","verse":"25","text":"Ὡσαύτως καὶ τὰ καλὰ ἔργα πρόδηλά ἐστι· καὶ τὰ ἄλλως ἔχοντα κρυβῆναι οὐ δύναται."}]}