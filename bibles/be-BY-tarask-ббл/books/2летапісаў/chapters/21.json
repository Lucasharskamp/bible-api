{"data":[{"book":"2 ЛЕТАПІСАЎ","chapter":"21","verse":"1","text":"І спачыў Ёсафат з бацькамі сваімі, і пахаваны з бацькамі сваімі ў горадзе Давідавым. І зацараваў Ёрам, сын ягоны, замест яго."},{"book":"2 ЛЕТАПІСАЎ","chapter":"21","verse":"2","text":"І ў яго былі браты, сыны Ёсафата: Азарыя і Ехііл, і Захар і Азарыя і Міхаіл і Сафатыя: усе гэтыя сыны Ёсафата, цара Ізраілевага."},{"book":"2 ЛЕТАПІСАЎ","chapter":"21","verse":"3","text":"І даў ім бацька іхні вялікія дарункі срэбрам і золатам і каштоўнасьцямі, разам з умацаванымі гарадамі ў Юдэі; а царства аддаў Ёраму, бо ён першынец."},{"book":"2 ЛЕТАПІСАЎ","chapter":"21","verse":"4","text":"І ўступіў Ёрам на царства бацькі свайго і ўмацаваўся, і ўсьмерціў усіх братоў сваіх мечам і таксама некаторых з князёў Ізраілевых;"},{"book":"2 ЛЕТАПІСАЎ","chapter":"21","verse":"5","text":"трыццаць два гады было Ёраму, калі зацараваў, і восем гадоў цараваў у Ерусаліме;"},{"book":"2 ЛЕТАПІСАЎ","chapter":"21","verse":"6","text":"і хадзіў ён шляхам цароў Ізраільскіх, як рабіў дом Ахаваў, бо дачка Ахава была жонка яго, - і рабіў ён незаўгоднае ў вачах Гасподніх."},{"book":"2 ЛЕТАПІСАЎ","chapter":"21","verse":"7","text":"Аднак жа не хацеў Гасподзь загубіць дом Давідаў дзеля запавета, які заключыў з Давідам, і таму што абяцаў даць яму сьвяцільню і сынам ягоным на ўсе часы."},{"book":"2 ЛЕТАПІСАЎ","chapter":"21","verse":"8","text":"У дні ягоныя выйшаў Эдом з-пад улады Юды, і паставілі над сабою цара."},{"book":"2 ЛЕТАПІСАЎ","chapter":"21","verse":"9","text":"І пайшоў Ёрам з ваеначальнікамі сваімі, і ўсе калясьніцы зь ім; і ўстаўшы ўначы, пабіў Ідумэян, якія акружалі яго, і начальных над калясьніцамі."},{"book":"2 ЛЕТАПІСАЎ","chapter":"21","verse":"10","text":"Аднак выйшаў Эдом з-пад улады Юды да сёньня. У той час выйшла і Ліўна з-пад улады ягонай, бо ён пакінуў Госпада Бога бацькоў сваіх."},{"book":"2 ЛЕТАПІСАЎ","chapter":"21","verse":"11","text":"Таксама вышыні зладзіў ён на гарах Юдэйскіх, і ўвёў у заблуду жыхароў Ерусаліма і спакусіў Юдэю."},{"book":"2 ЛЕТАПІСАЎ","chapter":"21","verse":"12","text":"І прыйшло да яго пісьмо ад Ільлі прарока, у якім было сказана: так кажа Гасподзь Бог Давіда, бацькі твайго: за тое, што ты не пайшоў шляхамі Ёсафата, бацькі твайго, і шляхамі Асы, цара Юдэйскага,"},{"book":"2 ЛЕТАПІСАЎ","chapter":"21","verse":"13","text":"а пайшоў шляхам цароў Ізраільскіх і ўвёў у заблуду Юдэю і жыхароў Ерусаліма, як уводзіў у заблуду дом Ахаваў, а яшчэ і братоў тваіх, дом бацькі твайго, якія лепшыя за цябе, аддаў сьмерці,"},{"book":"2 ЛЕТАПІСАЎ","chapter":"21","verse":"14","text":"за тое вось Гасподзь пабіў паражэньнем вялікім народ твой і сыноў тваіх, і жонак тваіх і ўсю маёмасьць тваю,"},{"book":"2 ЛЕТАПІСАЎ","chapter":"21","verse":"15","text":"а цябе самога - хваробаю моцнаю, хваробаю вантробаў тваіх да таго, што будуць выпадаць вантробы твае ад хваробы дзень у дзень."},{"book":"2 ЛЕТАПІСАЎ","chapter":"21","verse":"16","text":"І ўзбунтаваў Гасподзь супроць Ёрама дух Філістымлянаў і Аравіцянаў, сумежных Эфіопам;"},{"book":"2 ЛЕТАПІСАЎ","chapter":"21","verse":"17","text":"і яны пайшлі на Юдэю і ўварваліся ў яе, і захапілі ўсю маёмасьць, якая была ў доме цара, таксама і сыноў ягоных, і не засталася ў яго сына, акрамя Ахозіі, меншага з сыноў ягоных."},{"book":"2 ЛЕТАПІСАЎ","chapter":"21","verse":"18","text":"А пасля ўсяго гэтага пабіў Гасподзь вантробы яго хваробаю нявылечнаю."},{"book":"2 ЛЕТАПІСАЎ","chapter":"21","verse":"19","text":"Так было дзень у дзень, а пад канец другога года выпалі вантробы ягоныя ад хваробы ягонай, і ён памёр у ліхіх пакутах; і не спаліў дзеля яго народ ягоны пахошчаў, як рабіў гэта дзеля бацькоў ягоных;"},{"book":"2 ЛЕТАПІСАЎ","chapter":"21","verse":"20","text":"трыццаць два гады было яму, калі зацараваў, і восем гадоў валадарыў у Ерусаліме, і адышоў неаплаканы, і пахавалі яго ў горадзе Давідавым, але ня ў царскіх магільніцах."}]}