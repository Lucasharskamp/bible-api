{"data":[{"book":"2 ЛЕТАПІСАЎ","chapter":"10","verse":"1","text":"І пайшоў Раваам у Сіхем, бо ў Сіхем сышліся ўсе Ізраільцяне, каб паставіць яго царом."},{"book":"2 ЛЕТАПІСАЎ","chapter":"10","verse":"2","text":"Калі дачуўся пра гэта Ераваам, сын Наватаў, - ён быў у Егіпце, куды ўцёк ад цара Саламона, - дык вярнуўся Ераваам зь Егіпта."},{"book":"2 ЛЕТАПІСАЎ","chapter":"10","verse":"3","text":"І паслалі і клікалі яго; і прыйшоў Ераваам і ўвесь Ізраіль, і казалі Еравааму так:"},{"book":"2 ЛЕТАПІСАЎ","chapter":"10","verse":"4","text":"бацька твой наклаў на нас цяжкае ярмо; але ты паслабі жорсткую працу бацькі твайго і цяжкае ярмо, якое ён наклаў на нас, і мы будзем служыць табе."},{"book":"2 ЛЕТАПІСАЎ","chapter":"10","verse":"5","text":"І сказаў ім Раваам; праз тры дні прыйдзеце зноў да мяне. І разышоўся народ."},{"book":"2 ЛЕТАПІСАЎ","chapter":"10","verse":"6","text":"І раіўся цар Раваам са старэйшынамі, якія стаялі перад тварам Саламона, бацькі ягонага, пры жыцьці ягоным, і казаў: як вы параіце адказваць народу гэтаму?"},{"book":"2 ЛЕТАПІСАЎ","chapter":"10","verse":"7","text":"Яны сказалі яму: калі ты будзеш добры да народу гэтага і дагодзіш ім і будзеш гаварыць зь імі ласкава, дык яны будуць табе рабамі на ўсе дні."},{"book":"2 ЛЕТАПІСАЎ","chapter":"10","verse":"8","text":"Але ён адкінуў параду старэйшын, якую яны давалі яму, і пачаў раіцца зь людзьмі маладымі, якія вырасьлі разам зь ім, якія стаялі перад тварам ягоным;"},{"book":"2 ЛЕТАПІСАЎ","chapter":"10","verse":"9","text":"і сказаў ім: што вы параіце мне адказваць народу гэтаму, які казаў мне так: паслабі ярмо, якое наклаў на нас бацька твой?"},{"book":"2 ЛЕТАПІСАЎ","chapter":"10","verse":"10","text":"І казалі яму маладыя людзі, якія вырасьлі разам зь ім, і сказалі: бацька твой наклаў на нас цяжкае ярмо, а ты паслабі нам, - так скажы ім: мезенец мой таўсьцейшы за сьцёгны бацькі майго."},{"book":"2 ЛЕТАПІСАЎ","chapter":"10","verse":"11","text":"Бацька мой наклаў на вас цяжкае ярмо, а я павялічу ярмо вашае, бацька мой караў вас бізунамі, а я буду скарпіёнамі."},{"book":"2 ЛЕТАПІСАЎ","chapter":"10","verse":"12","text":"І прыйшоў Ераваам і ўвесь народ да Раваама на трэці дзень, як загадаў цар, сказаўшы: прыйдзеце да мяне зноў праз тры дні."},{"book":"2 ЛЕТАПІСАЎ","chapter":"10","verse":"13","text":"Тады цар адказваў ім сурова, бо пакінуў цар Раваам параду старэйшын, і казаў ім па парадзе маладых людзей так:"},{"book":"2 ЛЕТАПІСАЎ","chapter":"10","verse":"14","text":"бацька мой наклаў на вас цяжкае ярмо, а Я павялічу яго; бацька мой караў вас бізунамі, а я буду скарпіёнамі."},{"book":"2 ЛЕТАПІСАЎ","chapter":"10","verse":"15","text":"І не паслухаўся цар народу, бо так уладжана было ад Бога, каб спраўдзіць Госпаду слова Сваё, якое прамовіў ён праз Ахію Сіламляніна Еравааму, сыну Наватаваму."},{"book":"2 ЛЕТАПІСАЎ","chapter":"10","verse":"16","text":"Калі ўвесь Ізраіль убачыў, што ня слухае яго цар, дык адказваў народ цару, кажучы: якая нам доля ў Давідзе? няма нам долі ў сыне Есэевым; па намётах сваіх, Ізраіль, цяпер ведай свой дом, Давідзе. І разышліся ўсе Ізраільцяне па намётах сваіх."},{"book":"2 ЛЕТАПІСАЎ","chapter":"10","verse":"17","text":"Толькі над сынамі Ізраілевымі, якія жылі ў гарадах Юдавых, застаўся царом Раваам."},{"book":"2 ЛЕТАПІСАЎ","chapter":"10","verse":"18","text":"І паслаў цар Раваам Аданірама, начальніка над зборам даніны, і закідалі яго сыны Ізраілевыя камянямі, і ён памёр. А цар Раваам пасьпяшаўся сесьці на калясьніцу, каб уцячы ў Ерусалім."},{"book":"2 ЛЕТАПІСАЎ","chapter":"10","verse":"19","text":"Так адасобіліся Ізраільцяне ад дома Давідавага да сёньня."}]}