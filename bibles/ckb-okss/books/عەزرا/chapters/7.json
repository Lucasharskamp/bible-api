{"data":[{"book":"عەزرا","chapter":"7","verse":"1","text":"پاش ئەم شتانە و لە سەردەمی پاشایەتی ئەرتەحشەستەی پاشای فارس، عەزرا کە کوڕی سەرایا کوڕی عەزەریا کوڕی حیلقیا"},{"book":"عەزرا","chapter":"7","verse":"2","text":"کوڕی شەلوم کوڕی سادۆق کوڕی ئەحیتوڤ"},{"book":"عەزرا","chapter":"7","verse":"3","text":"کوڕی ئەمەریا کوڕی عەزەریا کوڕی مەرایۆت"},{"book":"عەزرا","chapter":"7","verse":"4","text":"کوڕی زەرەحیا کوڕی عوزی کوڕی بوقی"},{"book":"عەزرا","chapter":"7","verse":"5","text":"کوڕی ئەبیشوەع کوڕی فینەحاس کوڕی ئەلعازاری کوڕی هارونی سەرۆک کاهین بوو،"},{"book":"عەزرا","chapter":"7","verse":"6","text":"ئەم عەزرایە لە بابلەوە سەرکەوت. مامۆستایەکی بە توانا بوو لە تەوراتی موسا، یەزدانی پەروەردگاری ئیسرائیل پێیدابوو. پاشاش هەموو ئەوەی داوای کردبوو پێیدابوو، چونکە یەزدانی پەروەردگاری خۆی لەگەڵی بوو."},{"book":"عەزرا","chapter":"7","verse":"7","text":"هەندێک لە نەوەی ئیسرائیل و لە کاهین و لێڤی و گۆرانیبێژ و دەرگاوان و خزمەتکارانی پەرستگا لەگەڵی بەرەو ئۆرشەلیم سەرکەوتن، لە ساڵی حەوتەمی ئەرتەحشەستەی پاشا."},{"book":"عەزرا","chapter":"7","verse":"8","text":"عەزرا لە مانگی پێنج لە ساڵی حەوتەمی پاشادا گەیشتە ئۆرشەلیم."},{"book":"عەزرا","chapter":"7","verse":"9","text":"لە یەکی مانگی یەکەوە دەستی پێکردبوو لە بابلەوە سەربکەوێت و لە یەکی مانگی پێنجدا گەیشتە ئۆرشەلیم، بەپێی ئەوەی دەستی چاکەی خوداکەی لەسەری بوو،"},{"book":"عەزرا","chapter":"7","verse":"10","text":"چونکە عەزرا بۆ خوێندنی تەوراتی یەزدان و کارکردن پێی تەرخان کردبوو، هەروەها بۆ فێرکردنی فەرز و یاسای تەورات لەناو ئیسرائیلدا."},{"book":"عەزرا","chapter":"7","verse":"11","text":"ئەمەش وێنەی ئەو نامەیەیە کە ئەرتەحشەستەی پاشا دایە عەزرای کاهین و مامۆستای شەریعەت، کە شارەزای فەرمان و فەرزەکانی یەزدان بوو بۆ ئیسرائیل:"},{"book":"عەزرا","chapter":"7","verse":"12","text":"لە ئەرتەحشەستەی پاشای پاشایانەوە،"},{"book":"عەزرا","chapter":"7","verse":"13","text":"لەلایەن منەوە فەرمانێک دەرچووە کە هەرکەسێک لەناو پاشایەتییەکەی من لە گەلی ئیسرائیل و کاهین و لێڤییەکان بیەوێت لەگەڵ تۆ خۆبەخشانە بگەڕێتەوە ئۆرشەلیم، با بگەڕێتەوە."},{"book":"عەزرا","chapter":"7","verse":"14","text":"تۆ لەلایەن پاشا و حەوت ڕاوێژکارەکەیەوە نێردراویت بۆ ئەوەی لە یەهودا و ئۆرشەلیم بکۆڵیتەوە، بەگوێرەی تەوراتی خوداکەت کە بە دەستتەوەیە."},{"book":"عەزرا","chapter":"7","verse":"15","text":"هەروەها نێردراویت بۆ بردنی ئەو زێڕ و زیوەش کە پاشا و ڕاوێژکارەکانی بە ئازادی بەخشیویانە بە خودای ئیسرائیل، ئەوەی نشینگەکەی لە ئۆرشەلیمە،"},{"book":"عەزرا","chapter":"7","verse":"16","text":"لەگەڵ هەموو ئەو زێڕ و زیوەش کە لە هەرێمی بابل بە دەستت دەکەوێت، هەروەها بەخشینە ئازادەکانی گەل و کاهینەکان کە دەیبەخشن بە پەرستگای خودای خۆیان لە ئۆرشەلیم."},{"book":"عەزرا","chapter":"7","verse":"17","text":"دڵنیابە لەوەی بەم زیوە گا و بەران و بەرخی نێر لەگەڵ پێشکەشکراوی دانەوێڵە و شەراب بکڕیت و لەسەر قوربانگاکەی پەرستگای خوداتان کە لە ئۆرشەلیمە پێشکەشیان بکەیت."},{"book":"عەزرا","chapter":"7","verse":"18","text":"هەرچی خۆت و برا جولەکەکانت پێتان باش بوو بە پاشماوەی زێڕ و زیوەکە بیکەن، بەپێی خواستی خودای خۆتان بکەن."},{"book":"عەزرا","chapter":"7","verse":"19","text":"ئەو قاپوقاچاغەش کە بۆ خزمەتی پەرستگای خوداکەت پێت دەدرێت، لەبەردەم خودای ئۆرشەلیم دایبنێ."},{"book":"عەزرا","chapter":"7","verse":"20","text":"پاشماوەی پێویستییەکانی پەرستگای خوداکەت کە بۆت ڕێک دەکەوێت بیدەیت، ئەوا لە گەنجینەکانی پاشاوە بیدە."},{"book":"عەزرا","chapter":"7","verse":"21","text":"لە من، لە ئەرتەحشەستەی پاشاوە، فەرمان دەرچووە بۆ هەموو گەنجینەکانی هەرێمی ئەوبەری فورات کە هەرچی عەزرای کاهین و مامۆستای تەوراتی خودای ئاسمان داواتان لێ دەکات، با بە وردی جێبەجێ بکرێت،"},{"book":"عەزرا","chapter":"7","verse":"22","text":"هەتا سەد تالنت زیو7‏:22 کەمێک زیاتر لە 3,4 تەنی زیو دەبوو.‏ و سەد کۆر7‏:22 سەد کۆر: نزیکەی 16 تەنی گەنم.‏ گەنم و سەد بەت7‏:22 سەد بەت: نزیکەی 2200 لیتر.‏ شەراب و سەد بەت7‏:22 سەد بەت: نزیکەی 2200 لیتر.‏ زەیت و خوێش بەبێ سنوور."},{"book":"عەزرا","chapter":"7","verse":"23","text":"هەرچی خودای ئاسمان فەرمانی پێداوە بە وردی بۆ پەرستگای خودای ئاسمان جێبەجێ بکرێت، چونکە بۆچی تووڕەیی لەسەر شانشینی پاشا و کوڕەکانی بێت؟"},{"book":"عەزرا","chapter":"7","verse":"24","text":"هەروەها پێتان ڕادەگەیەنین کە هەموو کاهین و لێڤی و گۆرانیبێژ و دەرگاوان و خزمەتکارانی پەرستگا و خزمەتکارانی ئەم ماڵەی خودا، ڕێ نادرێت سەرانە و باج و گومرگیان لەسەر بێت."},{"book":"عەزرا","chapter":"7","verse":"25","text":"تۆش ئەی عەزرا، بەپێی دانایی خوداکەت کە هەتە، قازی و دادوەر دابنێ بۆ ئەوەی دادپەروەری بکەن بۆ هەموو ئەو گەلەی هەرێمی ئەوبەری فورات، لە هەموو ئەوانەی فێرکردنەکانی خودات دەزانن، ئەوانەش کە نایزانن، فێریان بکەن."},{"book":"عەزرا","chapter":"7","verse":"26","text":"هەرکەسێکیش کار بە فێرکردنەکانی خوداکەت و فێرکردنەکانی پاشا نەکات، با بە دڵنیاییەوە حوکمی بەسەردا بدرێت، بە سزای مردن یان دوورخستنەوە یان سزای دارایی یان زیندانی."},{"book":"عەزرا","chapter":"7","verse":"27","text":"ستایش بۆ یەزدانی پەروەردگاری باوباپیرانمان کە ئەم شتەی خستە دڵی پاشاوە بۆ شکۆدارکردنی ماڵی یەزدان، ئەوەی لە ئۆرشەلیمە."},{"book":"عەزرا","chapter":"7","verse":"28","text":"لەبەردەم پاشا و ڕاوێژکارەکانی و لەبەردەم هەموو کاربەدەستە توانادارەکانی پاشا بە خۆشەویستییە نەگۆڕەکەی دایپۆشیم، منیش بەهۆی ئەو پشتگیرییەی یەزدانی پەروەردگارم بەهێز بووم، جا لە ئیسرائیل ڕابەرەکانم کۆکردەوە تاوەکو لەگەڵم سەربکەون."}]}