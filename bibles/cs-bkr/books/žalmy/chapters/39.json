{"data":[{"book":"Žalmy","chapter":"39","verse":"1","text":"Přednímu zpěváku Jedutunovi, žalm Davidův."},{"book":"Žalmy","chapter":"39","verse":"2","text":"Řekl jsem: Ostříhati budu cest svých, abych nezhřešil jazykem svým; pojmu v uzdu ústa svá, dokudž bude bezbožník přede mnou."},{"book":"Žalmy","chapter":"39","verse":"3","text":"Mlčením byl jsem k němému podobný, umlčel jsem se i spravedlivého odporu, ale bolest má více zbouřena jest."},{"book":"Žalmy","chapter":"39","verse":"4","text":"Hořelo ve mně srdce mé, roznícen jest oheň v přemyšlování mém, tak že jsem mluvil jazykem svým, řka:"},{"book":"Žalmy","chapter":"39","verse":"5","text":"Dej mi znáti, Hospodine, konec života mého, a odměření dnů mých jaké jest, abych věděl, jak dlouho trvati mám."},{"book":"Žalmy","chapter":"39","verse":"6","text":"Aj, na dlaň odměřil jsi mi dnů, a věk můj jest jako nic před tebou, a jistě žeť není než pouhá marnost každý člověk, jakkoli pevně stojící. Sélah."},{"book":"Žalmy","chapter":"39","verse":"7","text":"Jistě tak pomíjí člověk jako stín, nadarmo zajisté kvaltuje se; shromažďuje, a neví, kdo to pobéře."},{"book":"Žalmy","chapter":"39","verse":"8","text":"Načež bych tedy nyní očekával, Pane? Očekávání mé jest na tebe."},{"book":"Žalmy","chapter":"39","verse":"9","text":"A protož ode všech přestoupení mých vysvoboď mne, za posměch bláznu nevystavuj mne."},{"book":"Žalmy","chapter":"39","verse":"10","text":"Oněměl jsem, a neotevřel úst svých, proto že jsi ty učinil to."},{"book":"Žalmy","chapter":"39","verse":"11","text":"Odejmi ode mne metlu svou, nebo od švihání ruky tvé docela zhynul jsem."},{"book":"Žalmy","chapter":"39","verse":"12","text":"Ty, když žehráním pro nepravost tresceš člověka, hned jako mol k zetlení přivodíš zdárnost jeho; marnost zajisté jest všeliký člověk. Sélah."},{"book":"Žalmy","chapter":"39","verse":"13","text":"Vyslyšiž modlitbu mou, Hospodine, a volání mé přijmi v uši své; neodmlčujž se kvílení mému, nebo jsem příchozí a podruh u tebe, jako i všickni otcové moji."},{"book":"Žalmy","chapter":"39","verse":"14","text":"Ponechej mne, ať se posilím, prvé než bych se odebral, a již zde více nebyl."}]}