{"data":[{"book":"यहेजकेल","chapter":"25","verse":"1","text":"यहोवा का यह वचन मेरे पास पहुँचा:"},{"book":"यहेजकेल","chapter":"25","verse":"2","text":"“हे मनुष्य के सन्तान, अम्मोनियों की ओर मुँह करके उनके विषय में भविष्यद्वाणी कर।"},{"book":"यहेजकेल","chapter":"25","verse":"3","text":"उनसे कह, हे अम्मोनियों, परमेश्वर यहोवा का वचन सुनो, परमेश्वर यहोवा यह कहता है कि तुम ने जो मेरे पवित्रस्थान के विषय जब वह अपवित्र किया गया, और इस्राएल के देश के विषय जब वह उजड़ गया, और यहूदा के घराने के विषय जब वे बँधुआई में गए, अहा, अहा! कहा!"},{"book":"यहेजकेल","chapter":"25","verse":"4","text":"इस कारण देखो, मैं तुम को पुर्वियों के अधिकार में करने पर हूँ; और वे तेरे बीच अपनी छावनियाँ डालेंगे और अपने घर बनाएँगे; वे तेरे फल खाएँगे और तेरा दूध पीएँगे।"},{"book":"यहेजकेल","chapter":"25","verse":"5","text":"और मैं रब्बाह नगर को ऊँटों के रहने और अम्मोनियों के देश को भेड़-बकरियों के बैठने का स्थान कर दूँगा; तब तुम जान लोगे कि मैं यहोवा हूँ।"},{"book":"यहेजकेल","chapter":"25","verse":"6","text":"क्योंकि परमेश्वर यहोवा यह कहता है: तुम ने जो इस्राएल के देश के कारण ताली बजाई और नाचे, और अपने सारे मन के अभिमान से आनन्द किया,"},{"book":"यहेजकेल","chapter":"25","verse":"7","text":"इस कारण देख, मैंने अपना हाथ तेरे ऊपर बढ़ाया है; और तुझको जाति-जाति की लूटकर दूँगा, और देश-देश के लोगों में से तुझे मिटाऊँगा; और देश-देश में से नाश करूँगा। मैं तेरा सत्यानाश कर डालूँगा; तब तू जान लेगा कि मैं यहोवा हूँ।"},{"book":"यहेजकेल","chapter":"25","verse":"8","text":"“परमेश्वर यहोवा यह कहता है: मोआब और सेईर जो कहते हैं, देखो, यहूदा का घराना और सब जातियों के समान हो गया है।"},{"book":"यहेजकेल","chapter":"25","verse":"9","text":"इस कारण देख, मोआब के देश के किनारे के नगरों को बेत्यशीमोत, बालमोन, और किर्यातैम, जो उस देश के शिरोमणि हैं, मैं उनका मार्ग खोलकर25:9 उनका मार्ग खोलकर: नगरों के शत्रुओं के लिए आरक्षित छोड़ दूँगा, उसकी सीमाओं के नगरों के लिए।"},{"book":"यहेजकेल","chapter":"25","verse":"10","text":"उन्हें पुर्वियों के वश में ऐसा कर दूँगा कि वे अम्मोनियों पर चढ़ाई करें; और मैं अम्मोनियों को यहाँ तक उनके अधिकार में कर दूँगा कि जाति-जाति के बीच उनका स्मरण फिर न रहेगा।"},{"book":"यहेजकेल","chapter":"25","verse":"11","text":"मैं मोआब को भी दण्ड दूँगा। और वे जान लेंगे कि मैं यहोवा हूँ।"},{"book":"यहेजकेल","chapter":"25","verse":"12","text":"“परमेश्वर यहोवा यह भी कहता है: एदोम ने जो यहूदा के घराने से पलटा लिया, और उनसे बदला लेकर बड़ा दोषी हो गया है,"},{"book":"यहेजकेल","chapter":"25","verse":"13","text":"इस कारण परमेश्वर यहोवा यह कहता है, मैं एदोम के देश के विरुद्ध अपना हाथ बढ़ाकर उसमें से मनुष्य और पशु दोनों को मिटाऊँगा; और तेमान से लेकर ददान तक उसको उजाड़ कर दूँगा; और वे तलवार से मारे जाएँगे।"},{"book":"यहेजकेल","chapter":"25","verse":"14","text":"मैं अपनी प्रजा इस्राएल के द्वारा एदोम से अपना बदला लूँगा; और वे उस देश में मेरे कोप और जलजलाहट के अनुसार काम करेंगे। तब वे मेरा पलटा लेना जान लेंगे, परमेश्वर यहोवा की यही वाणी है।"},{"book":"यहेजकेल","chapter":"25","verse":"15","text":"“परमेश्वर यहोवा यह कहता है: क्योंकि पलिश्ती लोगों ने पलटा लिया, वरन् अपनी युग-युग की शत्रुता के कारण अपने मन के अभिमान से बदला लिया25:15 बदला लिया: एसाव के साथ याकूब ने जो बुरा किया था यह उसके संदर्भ में है (उत्प. 27:36)  कि नाश करें,"},{"book":"यहेजकेल","chapter":"25","verse":"16","text":"इस कारण परमेश्वर यहोवा यह कहता है, देख, मैं पलिश्तियों के विरुद्ध अपना हाथ बढ़ाने पर हूँ, और करेतियों को मिटा डालूँगा; और समुद्र तट के बचे हुए रहनेवालों को नाश करूँगा।"},{"book":"यहेजकेल","chapter":"25","verse":"17","text":"मैं जलजलाहट के साथ मुकद्दमा लड़कर, उनसे कड़ाई के साथ पलटा लूँगा। और जब मैं उनसे बदला ले लूँगा, तब वे जान लेंगे कि मैं यहोवा हूँ।”"}]}