{"data":[{"book":"הבשורה על-פי יוחנן","chapter":"19","verse":"1","text":"אז לקח פילטוס את ישוע והלקה אותו בשוטים."},{"book":"הבשורה על-פי יוחנן","chapter":"19","verse":"2","text":"החיילים שזרו זר קוצים, הניחוהו על ראשו והלבישו אותו גלימת ארגמן."},{"book":"הבשורה על-פי יוחנן","chapter":"19","verse":"3","text":"”יחי מלך היהודים!“ קראו בלעג, והכו אותו באגרופיהם."},{"book":"הבשורה על-פי יוחנן","chapter":"19","verse":"4","text":"פילטוס יצא אל הקהל ואמר: ”אני מוציא אליכם את ישוע כדי שתדעו שמצאתי אותו חף מפשע!“"},{"book":"הבשורה על-פי יוחנן","chapter":"19","verse":"5","text":"ישוע יצא החוצה, ראשו עטור זר קוצים ולגופו גלימת ארגמן. ”הנה האיש!“ קרא פילטוס."},{"book":"הבשורה על-פי יוחנן","chapter":"19","verse":"6","text":"כאשר ראו אותו ראשי הכוהנים והמשרתים, קראו: ”צלוב אותו! צלוב אותו!“"},{"book":"הבשורה על-פי יוחנן","chapter":"19","verse":"7","text":"”לפי תורתנו עליו למות,“ קראו היהודים, ”כיוון שקרא לעצמו בן־האלוהים.“"},{"book":"הבשורה על-פי יוחנן","chapter":"19","verse":"8","text":"לשמע דברים אלה גבר פחדו של פילטוס."},{"book":"הבשורה על-פי יוחנן","chapter":"19","verse":"9","text":"הוא החזיר את ישוע לבית־הממשל ושאל אותו: ”מאין אתה?“ אולם ישוע לא ענה דבר."},{"book":"הבשורה על-פי יוחנן","chapter":"19","verse":"10","text":"”מדוע אינך עונה לי?“ שאל פילטוס. ”הרי אתה יודע כי יש בכוחי לצלוב אותך או לשחרר אותך!“"},{"book":"הבשורה על-פי יוחנן","chapter":"19","verse":"11","text":"אבל ישוע השיב: ”לולא קיבלת רשות מלמעלה, לא היית יכול לעשות לי דבר. לכן אשמת המסגירים אותי גדולה מאשמתך.“"},{"book":"הבשורה על-פי יוחנן","chapter":"19","verse":"12","text":"כששמע פילטוס דברים אלה ניסה לשחרר את ישוע, אולם היהודים התנגדו ואמרו: ”אם תשחרר אותו תגלה חוסר נאמנות לקיסר, מפני שכל העושה עצמו למלך מורד בקיסר!“"},{"book":"הבשורה על-פי יוחנן","chapter":"19","verse":"13","text":"לשמע דברים אלה שוב הוציא פילטוס אליהם את ישוע, והוא עצמו התיישב על כסא המשפט, במקום שנקרא: ”רצפה“ או ”גבתא“."},{"book":"הבשורה על-פי יוחנן","chapter":"19","verse":"14","text":"כל זה התרחש בערב פסח, בשעה שתים־עשרה בצהריים."},{"book":"הבשורה על-פי יוחנן","chapter":"19","verse":"15","text":"”מה? לצלוב את מלככם?“ שאל פילטוס."},{"book":"הבשורה על-פי יוחנן","chapter":"19","verse":"16","text":"פילטוס נכנע ומסר להם את ישוע כדי שיצלבו אותו."},{"book":"הבשורה על-פי יוחנן","chapter":"19","verse":"17","text":"הם לקחו את ישוע, נתנו לו לשאת את צלבו, וכולם הלכו למקום הנקרא ”גולגותא“ (”מקום הגולגולת“)."},{"book":"הבשורה על-פי יוחנן","chapter":"19","verse":"18","text":"הם צלבו אותו שם יחד עם שני אנשים אחרים – האחד לימינו והשני לשמאלו."},{"book":"הבשורה על-פי יוחנן","chapter":"19","verse":"19","text":"פילטוס כתב שלט בזו הלשון: ”ישוע מנצרת, מלך היהודים“ ותלה אותו על הצלב."},{"book":"הבשורה על-פי יוחנן","chapter":"19","verse":"20","text":"יהודים רבים קראו את הכתוב על השלט, כי ישוע נצלב קרוב לעיר, והשלט נכתב בעברית, ביוונית וברומית."},{"book":"הבשורה על-פי יוחנן","chapter":"19","verse":"21","text":"ראשי הוכהנים ביקשו מפילטוס לתקן את הכתוב: ”אל תכתוב ’מלך היהודים‘, אלא: ’הוא טוען שהוא מלך היהודים‘.“"},{"book":"הבשורה על-פי יוחנן","chapter":"19","verse":"22","text":"”את מה שכתבתי כתבתי“, ענה פילטוס."},{"book":"הבשורה על-פי יוחנן","chapter":"19","verse":"23-24","text":"לאחר שצלבו החיילים את ישוע הם חילקו את בגדיו בין ארבעתם. ”מה נעשה בכותונת?“ שאלו איש את רעהו. הם לא רצו לקרוע אותה, משום שהייתה עשויה מאריג ללא תפרים. ”נערוך הגרלה ונראה מי יזכה בה“, החליטו."},{"book":"הבשורה על-פי יוחנן","chapter":"19","verse":"25","text":"ליד הצלב עמדו אמו, דודתו, מרים אשת קלופס ומרים המגדלית."},{"book":"הבשורה על-פי יוחנן","chapter":"19","verse":"26","text":"כשראה ישוע את אמו עומדת ליד תלמידו האהוב, אמר לה: ”אמא, זהו בנך.“"},{"book":"הבשורה על-פי יוחנן","chapter":"19","verse":"27","text":"ואל תלמידו האהוב אמר: ”זוהי אמך.“ והתלמיד אסף אותה לביתו מאז ואילך."},{"book":"הבשורה על-פי יוחנן","chapter":"19","verse":"28","text":"ישוע ידע שהכל הסתיים, וכדי למלא את הכתוב אמר: ”אני צמא.“"},{"book":"הבשורה על-פי יוחנן","chapter":"19","verse":"29","text":"בקרבת מקום עמד כד מלא חומץ. הם טבלו ספוג בחומץ, תקעו את הספוג בקצה ענף אזוב והגישוהו לפיו."},{"book":"הבשורה על-פי יוחנן","chapter":"19","verse":"30","text":"ישוע טעם מהחומץ וקרא: ”נשלם.“ הוא היטה ראשו הצידה ונפח נשמתו."},{"book":"הבשורה על-פי יוחנן","chapter":"19","verse":"31","text":"הואיל והיה ערב שבת, לפני שבת של פסח, לא רצו מנהיגי היהודים להשאיר את הגופות על הצלבים למשך השבת. על כן ביקשו מפיליטוס לשבור את עצמות רגליהם של הנצלבים, כדי להחיש את מותם וכדי שאפשר יהיה להוריד את הגופות."},{"book":"הבשורה על-פי יוחנן","chapter":"19","verse":"32","text":"החיילים באו ושברו את רגלי השניים שנצלבו לצדי ישוע."},{"book":"הבשורה על-פי יוחנן","chapter":"19","verse":"33","text":"כשניגשו אל ישוע נוכחו שהוא כבר מת, ולכן לא שברו את עצמות רגליו."},{"book":"הבשורה על-פי יוחנן","chapter":"19","verse":"34","text":"אחד החיילים דקר את צידו בחנית, ומיד יצאו דם ומים מגופו."},{"book":"הבשורה על-פי יוחנן","chapter":"19","verse":"35","text":"זה שראה את כל זאת יודע שדבריו נכונים, והוא מספר לכם אותם כדי שתאמינו גם אתם."},{"book":"הבשורה על-פי יוחנן","chapter":"19","verse":"36","text":"כך מלאו החיילים את הכתוב:19‏.36 יט 36 שמות יב 46 ”ועצם לא תשברו בו.“"},{"book":"הבשורה על-פי יוחנן","chapter":"19","verse":"37","text":"ובספר זכריה כתוב:19‏.37 יט 37 זכריה יב 10 ”והביטו אלי את אשר דקרו.“"},{"book":"הבשורה על-פי יוחנן","chapter":"19","verse":"38","text":"לאחר מכן בא אל פילטוס יוסף הרמתי, שהיה תלמידו של ישוע אך שמר על כך בסוד מפחד מנהיגי היהודים, וביקש רשות לקחת את גופתו של ישוע; והרשות ניתנה."},{"book":"הבשורה על-פי יוחנן","chapter":"19","verse":"39","text":"גם נקדימון בא לשם – אותו איש שבא אל ישוע בלילה – והביא איתו כשלושים קילוגרם של מרקחת יקרה העשויה מבשמים ושמנים."},{"book":"הבשורה על-פי יוחנן","chapter":"19","verse":"40","text":"השניים לקחו את גופת ישוע ועטפוה בתכריכים עם בשמים, כמנהג הקבורה היהודית."},{"book":"הבשורה על-פי יוחנן","chapter":"19","verse":"41","text":"קרוב למקום הצליבה היה גן ובו קבר חדש שאיש לא נקבר בו מעולם."},{"book":"הבשורה על-פי יוחנן","chapter":"19","verse":"42","text":"הם קברו בו את ישוע מפני שהיה ערב שבת והקבר היה בקרבת מקום."}]}