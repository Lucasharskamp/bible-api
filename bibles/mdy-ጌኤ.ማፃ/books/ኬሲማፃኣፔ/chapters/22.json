{"data":[{"book":"ኬሲ ማፃኣፔ","chapter":"22","verse":"1","text":"ሃሣ፦ «ፔቴ ዓሲ ፔቴ ጌማይ ሃንጎ ማራይ ዉኡቂ ዔኪ ሹኬቶ፥ ሃንጎ ሻንቼቶ ፔቴ ጌማይ ዛላ ዶንጎ ጌማይ፤ ፔቴ ማራይ ዛላ ዖይዶ ማራይ ጪጎንጎ።"},{"book":"ኬሲ ማፃኣፔ","chapter":"22","verse":"2-4","text":"ዒዚ ዉኡቄ ባኮ ጪጪጎንጎ፤ ጪጋኒ ዳንዳዑዋያ ማዔቶ ጋዓንቴ ዒዚ ዉኡቄ ቆሎ ዛሎ ዻቦ ሚኢሼ ማዓንዳጉዲ ዓይሌ ማዒ ዓሢም ማዾንጎ፤ ዉኡቂንቴ ቆልማ ባይ ዒንዴ፥ ሃሬ፤ ሃሣ ማራይታዖ ሳዛና ዓኣ ጎይሣ ዓኣንቴ ዒዛ ኮራ ጴዼቶ፥ ፔቴ ቆልሞ ዛላ ላምዖ ጳንጬ ማሂ ጪጎንጎ። ፔቴ ዉሲ ዹሚና ዓሲ ማርካ ሙኪ ሃይቄቶ ዒዛ ዎዼ ዓሢ ሼምፖ ዎዼያ ማዒ ዖኦጪንታንዳያ ኮይሱዋሴ፤ ማዺንቴ ባካ ሮኦሪናታቶ ጋዓንቴ፥ ሼምፖ ዎዼያ ማሂ ዒዛ ዖኦጪሳኔ።"},{"book":"ኬሲ ማፃኣፔ","chapter":"22","verse":"5","text":"«ፔቴ ዓሲ ፔኤኮ ቆልሞ ሄንቆ ቤስካ፤ ሃሣ ጎሺ ዓሽካ ማሂ ዓኣንቴ ቆልሞ ዴንዲ ሜሌ ዓሲ ጎሺ ጌሊ ሙዔቶ፥ ፔ ጎዦይዳፓ ሃሣ ጊንሣ ዎይኖ ቱኮ ቤዞይዳፓ ዔካ ባካፓ ዻቦ ጪጎንጎ።"},{"book":"ኬሲ ማፃኣፔ","chapter":"22","verse":"6","text":"«ፔቴ ዓሲ ፔኤኮ ጎዦይዳ ታሚ ዓጋዛ ታማ ካዮ ጊዴና ጌዒ ሜሌ ዓሲ ጎሺ ሄሊ ሃጊ ባባቃላ ሜይታቶዋ ታይዚ ናቲ ጌሦና ሜይ ሙዔቶ፥ ታሞ ዓጌ ዓሢ ዻቦ ጪጎንጎ።"},{"book":"ኬሲ ማፃኣፔ","chapter":"22","verse":"7","text":"«ፔቴ ዓሲ ሜሌ ዓሲኮ ሚኢሼ፤ ሃሣ ቦንቺንቴ ዓንጋሞ ፔ ኮራ ጌሣኒ ዔካዛ፥ ዒዛ ማኣሮይዳፓ ዉሲ ዔኬዖ ዉዛሢ ዓርቂንቲ ጴዼቶ ጳንጬ ማሂ ጪጎንጎ።"},{"book":"ኬሲ ማፃኣፔ","chapter":"22","verse":"8","text":"ዉዛሢ ጴዺባኣቶ ጋዓንቴ ዓንጋሞ ፔ ኮራ ጌሤ ዓሢ ዎጎ ዎጋ ዓሶ ቤርቶ ሺኢኪ ዬያ ዓሢኮ ዓንጋሞ ዉኡቂባኣያ ማዒፆ ጫኣቂ ዔርዞንጎ።"},{"book":"ኬሲ ማፃኣፔ","chapter":"22","verse":"9","text":"«ባይ ዛላ፥ ሃሬ ዛላ፥ ማራይ ዛላንታ ማኣዖ ዛላንታ፤ ሃሣ ዬያጉዲ ዓይጌንዴ ባይቄ ባኣዚኮ ቢያ ላምዖ ዓሲ ዎሊ ዎጌና ዓይሢሴቶ፥ ቆሎኮ ዓዶንሢ ማዒ ዎላ ጎሪንቴ ላምዖ ዓሶንሢ ዎጎ ዎጋ ዓሶ ቤርቶ ሺኢኮንጎ፤ ዎጎ ዎጋ ዓሳ ‹ዻቤኔ› ጌዔ ዓሢ ዒ ዻቤ ዓሢም ጳንጬ ማሂ ጪጎንጎ።"},{"book":"ኬሲ ማፃኣፔ","chapter":"22","verse":"10","text":"«ፔቴ ዓሲ ሜሌ ዓሲኮ ሃሬ፥ ባይ ዒንዴ፥ ማራይ፤ ሃሣ ዬያጉዴያ ዓይጌንዴ ቆልሞታቴያ ቁሪሢና ፔ ኮራ ጌሤንቴ ቆልሞ ሃይቄቶ ጊንሣ ሜቄቶ፤ ሃሣ ቡሪንቲ ዔውቴያ ማዔም፥ ማርካ ዒዛኮ ባኣያ ማዔቶ፥"},{"book":"ኬሲ ማፃኣፔ","chapter":"22","verse":"11","text":"ዬይ ዓሢ ዎጎ ዎጋ ዓሶ ቤርቶ ዓኣዾንጎ፤ ዓሢኮ ቆልሞ ፔኤሮ ዉኡቂባኣያ ማዒፆዋ ናንጊና ናንጋ ጎዳ ቤርታ ጫኣቂ ዔርዞንጎ፤ ቆልሞ ዒ ዉኡቂባኣያ ማዔቶ ቆልሞኮ ዓዴ ዻቦ ዒዛ ዖኦጮፖ፤ ቆልማ ባይቄ ዓሢያ ዻቦ ጪጎፖ።"},{"book":"ኬሲ ማፃኣፔ","chapter":"22","verse":"12","text":"ቆልሞ ዒዚ ዉኡቄያ ማዔቶ ጋዓንቴ ቆልሞኮ ዓዶም ዒንሢ ጉዴያ ማሂ ዒንጎንጎ፤"},{"book":"ኬሲ ማፃኣፔ","chapter":"22","verse":"13","text":"ቆልሞ ቦዖ ሙዔያ ማዔቶ ዓሢ ቦዓ ሙዒ ሃሼ ዶምቦ ማርካሮ ዔኪ ሙኮንጎ፤ ቦዓ ዎዼሢ ዛሎኮ ዻቦ ዒዚ ጪጎፖ።"},{"book":"ኬሲ ማፃኣፔ","chapter":"22","verse":"14","text":"«ፔቴ ዓሲ ሜሌ ዓሲዳፓ ቆልሞ ቁሪሲ ዔካዛ፥ ቆልሞኮ ዓዴባኣ ቤስካ ቆልሞ ሃይቄቶ፤ ሃሣ ሜቄቶ ዒዚ ቁሪሲ ዔኬ ዓሢም ዻቦ ጪጎንጎ፤"},{"book":"ኬሲ ማፃኣፔ","chapter":"22","verse":"15","text":"ጋዓንቴ ዬይ ማዔሢ ቆልሞኮ ዓዴ ዓኣንቴታቶ ዓሢ ዻቦ ጪጋኒ ኮይሱዋሴ፤ ሚኢሼ ጪጊ ጪጊ ማኣዲንታኒ ዔኬያ ማዔቶ ቤርታ ዒንጊንቴ ሚኢሻ ጪጌያ ማዖንጎ።»"},{"book":"ኬሲ ማፃኣፔ","chapter":"22","verse":"16-17","text":"ሃሣ፦ «ፔቴ ዓሲ ፔቴ ኩሙሢ ዉዱሮ ናይ ዎልቄና ዓርቄቶ ማጋጬ ጪጊ ዒዞ ዔኮንጎ፤ ናዖኮ ዓዴ ዒዛም ዒንጋኒ ኮዒባኣቶ ጋዓንቴ ፔቴ ኩሙሢ ዉዱሮ ናይም ዒንጊንታ ዻቦ ሚኢሼና ዎላ ሄኮ ማዓ ሚኢሼ ዻቦ ናዓኮ ዓዶም ጪጎንጎ።"},{"book":"ኬሲ ማፃኣፔ","chapter":"22","verse":"18","text":"«ማርሻ ማርሻ ላኣሊ ዓኣቶ ዎዎዼ፤ 22፡18 ላሚ. ዎማ 18፡10-11።"},{"book":"ኬሲ ማፃኣፔ","chapter":"22","verse":"19","text":"«ቆልሞ ዒኢሳ ዓሲያ ዎዺንቶንጎ። 22፡19 ሌዊ. ዓኬ 18፡23፤ 20፡15-16፤ ላሚ. ዎማ 27፡21።"},{"book":"ኬሲ ማፃኣፔ","chapter":"22","verse":"20","text":"«ታና፥ ናንጊና ናንጋ ጎዳይዳፓ ዓታዛ ሜሌ ዓይጌንዴ ፆኦሲማኣ ማዖም ዒንጎ ባኣዚ ዒንጋ ዓሲ ባይቆንጎ። 22፡20 ላሚ. ዎማ 17፡20።"},{"book":"ኬሲ ማፃኣፔ","chapter":"22","verse":"21","text":"«ዒንሢ ዓጮይዳ ሙኬያ ማዒ ናንጋ ዓሲ ካራ ባይዚ ሜታሲፖቴ፤ ኔኤኒያ ጊብፄ ዓጮይዳ ሙኬ ዓሲ ማዒ ናንጌሢ ጶቂሤ። 22፡21 ኬሲ. ማፃ 23፡9፤ ሌዊ. ዓኬ 19፡33-34፤ ላሚ. ዎማ 24፡17-18፤ 27፡19።"},{"book":"ኬሲ ማፃኣፔ","chapter":"22","verse":"22","text":"ዓኒ ሃይቄ ዜኤሮ ዒንዶ፥ ሃሣ ዓዶና ዒንዶና ሃይቄ ዜኤሪ ናይ ሜታሲፖቴ።"},{"book":"ኬሲ ማፃኣፔ","chapter":"22","verse":"23","text":"ዒንሢ ዬያይዴም ታኣም ዔያታ ዒላቴቶ ታኣኒ፥ ናንጊና ናንጋ ጎዳ ዔያቶኮ ዒላቶ ጎኔና ዋይዛንዳኔ።"},{"book":"ኬሲ ማፃኣፔ","chapter":"22","verse":"24","text":"ዒንሢ ዑፆይዳ ታ ዻጋዺ ዖልዚና ዒንሢ ኩርሲሳንዳኔ፤ ላኣላ ዒንሢኮ ዓኒ ባኣያ፥ ናኣታ ዒንሢኮ ዓዶና ዒንዶና ባኣያ ማዒ ዓታንዳኔ።"},{"book":"ኬሲ ማፃኣፔ","chapter":"22","verse":"25","text":"«ታ ዴሮ ባኣካ ማንቆ ማዒ ናንጋ ፔቴያምታዖ ሚኢሼ ኔ ታልዔቶ ሚኢሼ ታልዒሳ ዓሲጉዲ ሾይቺና ቃሲ ኔኤም ጪጋንዳጉዲ ዒዛ ዖኦጪፖ። 22፡25 ሌዊ. ዓኬ 25፡35-38፤ ላሚ. ዎማ 15፡7-11፤ 23፡19-20።"},{"book":"ኬሲ ማፃኣፔ","chapter":"22","verse":"26","text":"ዓሲ ዔኤቢ ኔኤኮ ዔኬም ዓይሢ ማሂ ዓፒላ ኔ ዔኬ ዓሲ ዓኣቶ፥ ዓባ ጌላንዳሢኮ ቤርታ ዒዛም ማሂ ዒንጌ።"},{"book":"ኬሲ ማፃኣፔ","chapter":"22","verse":"27","text":"ዓይጎሮ ጌዔቶ ጪኢዦሮ ዒዚ ማይንታንዳ ዓፒላ ሜሌ ፔቴታዖ ባኣሢሮ ዒዚ ዓይጎ ማይንቲ ዎርቃኒ ዳንዳዓይ? ታኣኒ ማኣራያ ማዔሢሮ ዒዚ ታ ባንሢ ዒላቴቶ ታ ዒዛም ዋይዛንዳኔ። 22፡27 ላሚ. ዎማ 24፡10-13።"},{"book":"ኬሲ ማፃኣፔ","chapter":"22","verse":"28","text":"«ፆኦሲ22፡28 ፆኦሲ ጌይንቴዛ፦ «ዎጎ ዎጋ ዓሶ ጫሽኪፖ» ጌይንታኒ ዳንዳዓያኬ። ጫሽኪፖ፤ ኔ ዴሮኮ ሱኡጌ ማዔሢማኣ ጋዳንቂፖ። 22፡28 ዳኪ. ማዾ 23፡5።"},{"book":"ኬሲ ማፃኣፔ","chapter":"22","verse":"29","text":"«ኔኤኮ ሃኣኮኮ፥ ዎይኖ ዑዦንታ ሪሚቶ ዛይቶንታኮ ቤርቶ ታኣም ዔኪ ዬዔ፤ ቤርቲ ማዒ ሾይንቴ ዒንሢኮ ዓቲንቆ ናኣቶዋ ታኣም ዔኪ ዬዑዋቴ።"},{"book":"ኬሲ ማፃኣፔ","chapter":"22","verse":"30","text":"ዒንሢኮ ባኣቶና ማራቶናኮ ቤርቲ ሾይንቲ ማዒ ሾይንቴዞንሢ ታኣም ዔኪ ዬዑዋቴ፤ ዬያሮ ቤርቲ ማዒ ሾይንቴ ዓቲንቄ ቢያ ላንካይ ኬሊ ዒንዶና ዎላ ዴዖንጎ፤ ሳላሳ ኬሎና ታኣም ዔኪ ዬዑዋቴ።"},{"book":"ኬሲ ማፃኣፔ","chapter":"22","verse":"31","text":"«ዒንሢ ታ ዴሬ ማዔሢሮ ቦዖ ዎዼ ቆልሞኮ ዓሽኪ ሙዒፖቴ፤ ዬያይዲፆይዳፓ ካኒም ዒንጉዋቴ።» 22፡31 ሌዊ. ዓኬ 17፡15።"}]}