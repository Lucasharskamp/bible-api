{"data":[{"book":"1 Ndị Kọrint","chapter":"1","verse":"1","text":"Pọl, onye a kpọrọ ịbụ onyeozi Jisọs Kraịst site nʼọchịchọ Chineke, na nwanna anyị nwoke Sostenis,"},{"book":"1 Ndị Kọrint","chapter":"1","verse":"2","text":"Ọ bụ unu nzukọ Chineke dị na Kọrint ka a na-edere akwụkwọ a, ndị e doro nsọ nʼime Kraịst Jisọs, na ndị a kpọrọ ibi ndụ dị nsọ, tinyere ndị ahụ niile na-akpọku aha Onyenwe anyị Jisọs Kraịst, onye bụ Onyenwe ha na Onyenwe anyị:"},{"book":"1 Ndị Kọrint","chapter":"1","verse":"3","text":"Ka amara na udo nke sitere na Chineke Nna anyị, na Onyenwe anyị Jisọs Kraịst dịrị unu."},{"book":"1 Ndị Kọrint","chapter":"1","verse":"4","text":"Ana m ekele Chineke ekele nʼihi onyinye amara niile o nyere unu site na Kraịst Jisọs."},{"book":"1 Ndị Kọrint","chapter":"1","verse":"5","text":"Nʼihi na e emeela ka unu baa ụba nʼụzọ niile, nʼime ya, ma nʼokwu unu ma na nghọta unu. O meekwala ka unu nwee nghọta zuru ezu banyere eziokwu niile. Ọ na-emekwa ka unu nwee ike na-ekwupụta okwu banyere oziọma ya."},{"book":"1 Ndị Kọrint","chapter":"1","verse":"6","text":"Nʼihi na ịgba akaebe banyere Kraịst pụtara ihe, guzosiekwa ike na ndụ unu."},{"book":"1 Ndị Kọrint","chapter":"1","verse":"7","text":"Otu ihe si dị, ọ dịghị onyinye mmụọ fọdụrụ unu nke unu na-enweghị, ka unu nọrọ na-eche mgbe Chineke ga-egosipụta Onyenwe anyị Jisọs Kraịst."},{"book":"1 Ndị Kọrint","chapter":"1","verse":"8","text":"Ọ ga-eme ka unu dị ike ruo na mgbe ikpeazụ, meekwa ka unu bụrụ ndị na-enweghị ịta ụta nʼụbọchị Onyenwe anyị Jisọs Kraịst."},{"book":"1 Ndị Kọrint","chapter":"1","verse":"9","text":"Chineke, onye kpọbatara unu ka unu na Ọkpara ya bụ Onyenwe anyị Jisọs Kraịst, na-enwe mmekọrịta kwesiri ntụkwasị obi."},{"book":"1 Ndị Kọrint","chapter":"1","verse":"10","text":"Ụmụnna m, eji m aha Onyenwe anyị Jisọs Kraịst na-arịọ unu, ka unu niile na-ekwekọrịta nʼihe ọbụla unu kwuru, ka nkewa ọbụla gharakwa ịbata nʼetiti unu. Ana m arịọkwa unu ka unu dị nʼotu, nʼechiche obi unu na nʼizu unu."},{"book":"1 Ndị Kọrint","chapter":"1","verse":"11","text":"Nʼihi na ụmụnna m, esi m nʼọnụ ndị si nʼezinaụlọ Kloyi bịara nʼebe a nụta na esemokwu dị nʼetiti unu."},{"book":"1 Ndị Kọrint","chapter":"1","verse":"12","text":"Anụrụ m na ịkpa iche iche abatala nʼetiti unu. Na ụfọdụ nʼime unu na-asị, “Abụ m onye na-eso Pọl”; ndị ọzọ na-asịkwa, “Abụ m onye na-eso Apọlọs”; ndị ọzọkwa na-asị, “Ana m eso Sefas”; ma ndị ọzọ na-asịkwa, “Ọ bụ Kraịst ka m na-eso.”"},{"book":"1 Ndị Kọrint","chapter":"1","verse":"13","text":"Kraịst, ọ dị abụọ? Ọ bụ Pọl ka a kpọgidere nʼobe nʼihi unu? Ọ dị onye e mere baptizim nʼaha Pọl?"},{"book":"1 Ndị Kọrint","chapter":"1","verse":"14","text":"Ana m ekele Chineke ekele na ọ dịghị onye ọbụla nʼime unu m mere baptizim, ewezugakwa Krispọs na Gaiọs."},{"book":"1 Ndị Kọrint","chapter":"1","verse":"15","text":"Ya mere, ọ dịghị onye nʼime unu ga-asị na e mere ya baptizim nʼaha m."},{"book":"1 Ndị Kọrint","chapter":"1","verse":"16","text":"(Ahaa! Emekwara m Stefanas na ezinaụlọ ya baptizim. Ewezuga ndị a, amaghị m ma m ga-echetakwa onye ọzọ m mere baptizim nʼonwe m.)"},{"book":"1 Ndị Kọrint","chapter":"1","verse":"17","text":"Nʼihi na Kraịst ezighị m ime ndị mmadụ baptizim. O zitere m iji okwu dị mfe kwusaa oziọma ya. Ọ bụghị iji okwu oke mmụta na amamihe nke mmadụ ka ike nke obe Kraịst ghara ịbụ ihe efu."},{"book":"1 Ndị Kọrint","chapter":"1","verse":"18","text":"Nʼihi na okwu maka obe bụ ihe nzuzu nye ndị na-efu efu, ma nye anyị ndị a na-azọpụta, ọ bụrụ anyị ike nke Chineke."},{"book":"1 Ndị Kọrint","chapter":"1","verse":"19","text":"E dere ya,"},{"book":"1 Ndị Kọrint","chapter":"1","verse":"20","text":"Olee ebe ndị oke amamihe nọ? Olee ebe ndị ode akwụkwọ nọ? Olee ebe ndị oke ịrụ ụka nke oge a nọ? Chineke o mebeghị ka amamihe nke ụwa a bụrụ ihe efu?"},{"book":"1 Ndị Kọrint","chapter":"1","verse":"21","text":"Ma ebe ọ bụ site nʼamamihe nke Chineke, ụwa enweghị ike ịmata Chineke site na amamihe nke ya, ọ dị Chineke ezi mma isite nʼoziọma nke a na-ekwusa nke ndị mmadụ na-akpọ ihe nzuzu zọpụta ndị kweere."},{"book":"1 Ndị Kọrint","chapter":"1","verse":"22","text":"Ndị Juu chọrọ ịhụ ihe ịrịbama, ndị Griik na-achọkwa amamihe."},{"book":"1 Ndị Kọrint","chapter":"1","verse":"23","text":"Ma anyị onwe anyị na-ekwusa Kraịst, onye a kpọgburu nʼobe, onye bụ ihe mgbochi nʼebe ndị Juu nọ, ma na ntị ndị mba ọzọ, ọ dị ka okwu nzuzu."},{"book":"1 Ndị Kọrint","chapter":"1","verse":"24","text":"Ma nye ndị niile a kpọrọ, ma ndị Juu ma ndị Griik, Kraịst bụ ike nke Chineke bụrụkwa amamihe nke Chineke."},{"book":"1 Ndị Kọrint","chapter":"1","verse":"25","text":"Nʼihi na nzuzu Chineke dị mma karịa amamihe niile nke mmadụ, adịghị ike Chineke dịkwa ukwuu karịa ike niile nke mmadụ."},{"book":"1 Ndị Kọrint","chapter":"1","verse":"26","text":"Ụmụnna m, chetakwanụ ihe unu bụ mgbe a kpọrọ unu. Chetanụ na ọ bụ ole na ole nʼime unu bụ ndị maara ihe nʼusoro ogugo mmadụ, ndị dị ike, na ndị a maara aha ha nʼobodo."},{"book":"1 Ndị Kọrint","chapter":"1","verse":"27","text":"Ma lee na ọ bụ ihe ahụ ụwa gụrụ dịka ihe nzuzu, ka Chineke họrọ iji mee ka ihere mee ndị amamihe. Ọ bụkwa ihe ha gụrụ dịka ihe na-adịghị ike ka Chineke họọrọ iji mee ka ihere mee ndị dị ike."},{"book":"1 Ndị Kọrint","chapter":"1","verse":"28","text":"Nʼihi na Chineke họọrọ ihe dịkarịrị ala nke ụwa, na ihe a jụrụ ajụ, jiri ha mee ka ihe ụwa chere na ọ baghị uru, bụrụ ihe bara uru."},{"book":"1 Ndị Kọrint","chapter":"1","verse":"29","text":"Ka mmadụ ọbụla ghara ịnya isi nʼebe Chineke nọ."},{"book":"1 Ndị Kọrint","chapter":"1","verse":"30","text":"Ma ọ bụ nʼihi ya ka unu ji nọrọ nʼime Kraịst Jisọs, onye ghọrọ isi amamihe nye anyị site na Chineke, nke bụ ezi omume anyị na nke ido anyị nsọ, na onye mgbapụta anyị."},{"book":"1 Ndị Kọrint","chapter":"1","verse":"31","text":"Ya mere, dịka e dere ya nʼakwụkwọ nsọ, “Onye ọbụla na-anya isi, ya nyaa nʼime Onyenwe anyị.”1:31 Jer 9:24"}]}