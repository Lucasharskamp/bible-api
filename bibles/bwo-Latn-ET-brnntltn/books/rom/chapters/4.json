{"data":[{"book":"Rom","chapter":"4","verse":"1","text":"Eshe meetson nonih wottso Abraham daatsre noetetuwo eebi?"},{"book":"Rom","chapter":"4","verse":"2","text":"Abraham kááwu b́wot finona wotink'ere, bín b́ it'et keewo daatsiyank'e b́teshi, ernmó Ik'i shinatse it'o falratse."},{"book":"Rom","chapter":"4","verse":"3","text":"4:3 Aze. 15:6; Gel. 3:6  S'ayin mas'aafo, «Abarham Ik'on amanere, bíamantsonwere kááwu b́wottsok'o wotatniye bísh b́taaweyi» etfe."},{"book":"Rom","chapter":"4","verse":"4","text":"Finiru asho b́ daatsitwo bí angi k'awnts wottsoni bako bísh imet imoniyaliye."},{"book":"Rom","chapter":"4","verse":"5","text":"Asho sheeng fino b́t'ut'alor dab́ morretswotsi Kashitwo Izar Izeweri bíamaniyal bíamantso kááw wotar bísh taawetwe."},{"book":"Rom","chapter":"4","verse":"6","text":"Dawit b́kaaton Ik'o sheeng finalon kááw b́woshit asho awuk'o derek b́wottsok'o b́ kitsor hank'owe bíeti,"},{"book":"Rom","chapter":"4","verse":"7","text":"«Bo daro boosh oorowe eteetsuwotsnat"},{"book":"Rom","chapter":"4","verse":"8","text":"Doonzo b́morro bíats b́taawurawu asho"},{"book":"Rom","chapter":"4","verse":"9","text":"Bére, Dawit b́keewuts deeran gofdamiyetsuwots s'uzsheya? Himó gof damiyerawwotsshe? Gof daamiyerawtsshowere, «Abraham Ik'o bíamanere bíamantsman bísh kááwu wotat b́taaweyi» etrone."},{"book":"Rom","chapter":"4","verse":"10","text":"Eshe Abrahamsh b́imnetiyo kááwu wotat bísh b́taawe awure? Gofo bíamftse shinemó gofo bíamiyake? Gofo bímfetsere shina bako gofo bíamiyakaliye."},{"book":"Rom","chapter":"4","verse":"11","text":"4:11 Aze. 17:10  Abraham gofo bíamfetsere shino b́imnetiyo kááwu wotat b́datsetsok'o kitsosh milikito bísh b́wotituwok'o gofo bí amiye, hanuwere ando gofo boamaawo amanitu jamwots kááwu wotar botaawetuwok'o boosh niho b́wotishe."},{"book":"Rom","chapter":"4","verse":"12","text":"Mank'owere Abraham gof amtsuwotsshor nihe, gof amtsuwotssh niho b́wottsonuwere gof boamtso s'uzosh b́woterawo bí gofo bí amfetsere shino b́detsts imnetiyi shuutso sha'iruwotsshe."},{"book":"Rom","chapter":"4","verse":"13","text":"Abrahamnat b́ naaro datsu b́naatetwok'o Ik'o b́ jangiyi imnetiyon b́daatsts kááwona bako nem kotonaliye."},{"book":"Rom","chapter":"4","verse":"14","text":"4:14 3:18  Ik'o b́jangitsman naatetwots nemo s'eentsde'e kotet ashuwotsi wotiyalma imnetiyo k'awuntso deshatse, b́jangtsonwere k'awntsalke."},{"book":"Rom","chapter":"4","verse":"15","text":"Nemo b́dowet Ik'i faye, ernmó nemo bíaalink'e morro berawuk'ee."},{"book":"Rom","chapter":"4","verse":"16","text":"Mansh Ik'o b́jangitsman bodaats imnetiyona b́ tesh, Ik' jangitsanwere Abraham naar jamwotssh Ik'oki s'aaton imek b́woto arikee. Manúwere nemo shoydek't sha'iru ashuwots s'uzsh b́woterawo Abrahamkok'o amants jamwotsshe, mank'onowere Abraham noúnetssh nihe"},{"book":"Rom","chapter":"4","verse":"17","text":"4:17Aze. 17:5  Abraham jangosh, «Ay ashuwots niho neen woshre» ett guut'ere, bí k'irtsuwotsi tuuzituwonat aalo b́ fa'ok'o woshituwo Izar Izeweri bí amantsotsne."},{"book":"Rom","chapter":"4","verse":"18","text":"4:18 Aze. 15:5  Abrahamsh n naaro ayider ayituwe ett keewetsok'on ay ashi niho b́wotituwok'o bí amananat b́ jang eegoru jangosh wotit keewo bíalefere."},{"book":"Rom","chapter":"4","verse":"19","text":"4:19 Aze. 17:17  B́ idmewo bal natok'o b́teshtsotse b́ meetso b́maawutsotse k'irts ashok'o b́wottsotse shuwo b́falrawonat Sarawwere mahanat gawertsu b́wottsotse shuwo b́falrawok'o b́danaloru b́ imnetiyon maawk woteratse."},{"book":"Rom","chapter":"4","verse":"20","text":"B́ imnetiyon kup' wotat Ik'osh manga b́ imi bako Ik'o bísh b́ jangitsatse aman k'azoon b́jamon hakebaka eraatse."},{"book":"Rom","chapter":"4","verse":"21","text":"Ik'o b́jangitsonowere s'eentsitwo b́wotok'o b́ maac'i s'eenona bíamnefo b́teshi."},{"book":"Rom","chapter":"4","verse":"22","text":"Mansha b́ amantso kááw wotat b́ taaweyi."},{"book":"Rom","chapter":"4","verse":"23","text":"Ernmó, «Kááwu wotat bísh taawere» ett guut't aap'etso Abraham s'uzsh b́woterawo"},{"book":"Rom","chapter":"4","verse":"24","text":"noshorniye, nodoonz Iyesusi k'irotse tuuztso Izar Izeweri amaniruwotssh nooshor no amantso kááwu wotar b́taaweti."},{"book":"Rom","chapter":"4","verse":"25","text":"4:25 Isa. 53:4-5  Nodoonz Iyesuswere no morrosha ett k'irosh beshyat b́imeetsonat nonowere kááw woshosh k'irotse tutsoniye."}]}