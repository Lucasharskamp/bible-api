{"data":[{"book":"1 Kung","chapter":"19","verse":"1","text":"Ahab berättade ingående för [sin fru] Izevel (Isebel) om allt som Elia hade gjort. [Hur baalsprofeterna hade misslyckats tända offerelden medan Elia hade kallat ner eld från himlen, hur Elia bett och det börjat regna efter tre och ett halvt års torka.] Ahab berättade även detaljerna kring hur Elia hade dödat alla profeterna med svärd [gett kommandot att de 450 baalsprofeterna skulle avrättas]."},{"book":"1 Kung","chapter":"19","verse":"2","text":"Då sände Izevel en budbärare med följande varning till Elia: ”Må gudarna [Baal och astartegudinnorna som Isebel tjänade] straffa mig hårt, om jag inte vid den här tiden imorgon har tagit ditt liv på samma sätt som du tog deras liv.”"},{"book":"1 Kung","chapter":"19","verse":"3","text":"Elia såg (blev rädd), stod upp, och sprang för sitt liv. [De tre verben indikerar en snabb handling utan eftertanke. Det Elia såg var meddelandet, men också hur hans förhoppning om att landets ledarskap skulle omvända sig inte går i uppfyllelse.] Han kom till Beer-Sheva i Juda [den sydligaste staden i Juda, 15 mil från Jizreel]. Där lämnade han sin tjänare,"},{"book":"1 Kung","chapter":"19","verse":"4","text":"medan han gick en dagsresa [2-4 mil] ut i öknen. Efter vandringen satte han sig under en ginstbuske och önskade sig döden: ”Nu räcker det. Herre, ta mitt liv på en gång. Jag är inte bättre än mina fäder.”"},{"book":"1 Kung","chapter":"19","verse":"5","text":"Han lade sig sedan ner och föll i sömn under ginstbusken. Plötsligt rörde en ängel (budbärare) vid honom och sade: ”Sätt dig upp och ät.”"},{"book":"1 Kung","chapter":"19","verse":"6","text":"Han såg sig om och där vid hans huvud låg ett nybakat bröd som bakats på glödande stenar och en bägare med vatten. Han åt och drack och lade sig ner igen."},{"book":"1 Kung","chapter":"19","verse":"7","text":"Herrens ängel kom tillbaka igen, rörde vid honom och sade: ”Sätt dig upp och ät, annars blir vägen för lång för dig.”"},{"book":"1 Kung","chapter":"19","verse":"8","text":"Då gick han upp och åt och drack. Måltiden gav honom kraft att gå i fyrtio dagar och nätter tills han nådde Guds berg Horeb. [Elia är fortfarande på flykt. Det tar omkring en vecka att vandra Från Beer-Sheva till berget Horeb. Tankarna förs tillbaka till hur israeliterna vandrade 40 år i öknen, och hur Mose var 40 dagar på berget Horeb, se 2 Mos 34:28.]"},{"book":"1 Kung","chapter":"19","verse":"9","text":"När Elia kom fram [till berget Horeb i öknen Sinai] gick han in i en grotta och vilade där över natten. Plötsligt kom Herrens ord till honom, och han sade: ”Vad gör du här, Elia?”"},{"book":"1 Kung","chapter":"19","verse":"10","text":"Elia svarade: ”Jag har varit helt överlåten (nitälskat med stor nitälskan, varit hänförd) Herren (Jahve), Guden över härskarorna (Elohim Sebaot), även om israeliterna har övergett ditt förbund, rivit ner dina altaren och dödat dina profeter med svärd. Nu är jag ensam kvar, och de är ute efter mitt liv.”"},{"book":"1 Kung","chapter":"19","verse":"11","text":"Herren sade: ”Gå ut och ställ dig på berget inför Herren. Där ska Herren passera förbi dig.”"},{"book":"1 Kung","chapter":"19","verse":"12","text":"Efter jordbävningen kom en eld,"},{"book":"1 Kung","chapter":"19","verse":"13","text":"När Elia hörde detta täckte han ansiktet med sin mantel och gick ut och ställde sig vid ingången till grottan. Då kom en röst till honom och sade: ”Vad gör du här, Elia?”"},{"book":"1 Kung","chapter":"19","verse":"14","text":"Han svarade [igen]: ”Jag har varit helt överlåten (nitälskat med stor nitälskan, varit hänförd) Herren (Jahve), Guden över härskarorna (Elohim Sebaot), även om israeliterna har övergett ditt förbund, rivit ner dina altaren och dödat dina profeter med svärd. Nu är jag ensam kvar, och de är ute efter mitt liv.”"},{"book":"1 Kung","chapter":"19","verse":"15","text":"Herren sade till honom: ”Gå tillbaka samma väg du kom [genom Israel öster om Döda havet och Jordan] och fortsätt till öknen kring Damaskus. När du kommer fram ska du smörja Hasael till kung över Aram (Syrien)."},{"book":"1 Kung","chapter":"19","verse":"16","text":"Jehu, Nimsis son, ska du smörja till kung över Israel. Smörj också Elisha [som betyder ”min Gud är frälsning”], Shafats son, från Avel Mechola [en stad i Jordandalen] till att bli profet och din efterträdare."},{"book":"1 Kung","chapter":"19","verse":"17","text":"Och det ska ske att han som undkommer Chazalels svärd ska Jehu slakta, och han som undkommer från Jehus svärd ska Elisha slakta."},{"book":"1 Kung","chapter":"19","verse":"18","text":"Och jag ska lämna 7 000 i Israel, alla vars knän inte har böjts inför Baal och varje mun som inte har kysst honom.”"},{"book":"1 Kung","chapter":"19","verse":"19","text":"Elia gick därifrån till Elisha, Shafats son. [Mellan berget Horeb i öknen Sinai där Elia befann sig till staden Avel Mecholai i Jordandalen är det 25 mil.] Han fann Elisha på fältet där han plöjde med tolv par oxar. Elisha var vid det sista paret. [Elisha kom från en välbärgad familj som ägde mark och oxar. Som många andra satt han inte sysslolös när han kallades till tjänst. David skötte sin fars får, Sebedeus söner gjorde ordning sina nät, osv.] Elia gick fram och kastade sin mantel över honom."},{"book":"1 Kung","chapter":"19","verse":"20","text":"Elisha lämnade oxarna och sprang efter Elia och sade: ”Låt mig kyssa min far och mor till avsked, sedan följer jag dig.”"},{"book":"1 Kung","chapter":"19","verse":"21","text":"Han [Elisha] gick tillbaka. Sedan tog han de båda oxarna och slaktade dem. Med oket som bränsle tillagade han köttet och gav det åt folket att äta. Sedan bröt han upp och följde Elia som hans tjänare. [Genom att offra oxarna visar han att han förstått allvaret i kallelsen och inte tänker gå tillbaka till sitt gamla liv. Elisha följer nu Elia under tio år och tränas upp i profettjänsten innan manteln lämnas över till honom.]"}]}