{"data":[{"book":"Baʼuu","chapter":"4","verse":"1","text":"Museen, “Yoo isaan, ‘Waaqayyo sitti hin mulʼanne’ jedhanii na amanuu yookaan na dhagaʼuu didan hoo?” jedhee deebise."},{"book":"Baʼuu","chapter":"4","verse":"2","text":"Kana irratti Waaqayyo, “Wanti harka kee keessa jiru sun maali?” jedheen."},{"book":"Baʼuu","chapter":"4","verse":"3","text":"Waaqayyos, “Lafa buusi” jedheen."},{"book":"Baʼuu","chapter":"4","verse":"4","text":"Waaqayyo garuu Museedhaan, “Harka kee hiixadhuutii eegee isaa qabi” jedhe. Museenis hiixatee bofa sana qabe; bofti sunis harka isaa keessatti deebiʼee ulee taʼe."},{"book":"Baʼuu","chapter":"4","verse":"5","text":"Waaqayyos, “kun akka isaan Waaqayyo Waaqni abbootii isaanii, Waaqni Abrahaam, Waaqni Yisihaaq, Waaqni Yaaqoob sitti mulʼate akka amananiif” jedhe."},{"book":"Baʼuu","chapter":"4","verse":"6","text":"Waaqayyos Museedhaan, “Harka kee bobaa kee keessa kaaʼadhu” jedhe. Museenis harka isaa bobaa isaa keessa kaaʼate; yommuu inni baafatettis, kunoo harki isaa lamxii akka cabbii taʼe."},{"book":"Baʼuu","chapter":"4","verse":"7","text":"Innis Museedhaan, “Harka kee deebisii bobaa kee keessa kaaʼadhu” jedhe; Museenis deebisee harka isaa bobaa isaa keessa kaaʼate; yommuu inni baafatettis, kunoo harki isaa deebiʼee akkuma dhagna isaa isa kaanii taʼe."},{"book":"Baʼuu","chapter":"4","verse":"8","text":"Waaqayyos akkana jedhe; “Isaan yoo si amanuu baatanii mallattoo isa jalqabaa fudhachuu didan mallattoo lammaffaa ni amanu taʼa."},{"book":"Baʼuu","chapter":"4","verse":"9","text":"Yoo isaan mallattoo kana lamaan amanuu baatanii si dhagaʼuu didan bishaan laga Abbayyaa budduuqsiitii lafa gogaa irratti dhangalaasi. Bishaan ati lagicha irraa budduuqsite sunis lafa gogaa irratti dhiiga taʼa.”"},{"book":"Baʼuu","chapter":"4","verse":"10","text":"Museenis Waaqayyoon, “Yaa Gooftaa, ani duris taʼu yookaan erga ati garbicha keetti dubbachuu jalqabdee as nama arraba qajeelu miti. Ani nama afaan isaa hidhamee arrabni isaas itti ulfaatuu dha” jedhe."},{"book":"Baʼuu","chapter":"4","verse":"11","text":"Waaqayyos akkana isaan jedhe; “Kan afaan namaa uume eenyu? Kan akka namni arrab-didaa taʼu yookaan duudu godhu eenyu? Kan agartuu ijaa namaaf kennu yookaan jaamsu eenyu? Anuma Waaqayyoo mitii?"},{"book":"Baʼuu","chapter":"4","verse":"12","text":"Amma dhaqi; ani afaan kee wajjin nan taʼa; waan ati jettus sin barsiisa.”"},{"book":"Baʼuu","chapter":"4","verse":"13","text":"Museen garuu, “Yaa Gooftaa, maaloo nama biraa ergi” jedhe."},{"book":"Baʼuu","chapter":"4","verse":"14","text":"Dheekkamsi Waaqayyoos Musee irratti bobaʼe; innis akkana jedhe; “Obboleessi kee Aroon Lewwichi jira mitii? Ani akka inni akka gaariitti dubbatu nan beeka. Kunoo, inni gara kee dhufuutti jira. Inni yommuu si argutti ni gammada."},{"book":"Baʼuu","chapter":"4","verse":"15","text":"Ati isatti dubbatee afaan isaa keessa dubbii ni keessa; anis afaan keetii fi afaan isaa wajjin nan taʼa; waan isin hojjettanis isin nan barsiisa."},{"book":"Baʼuu","chapter":"4","verse":"16","text":"Inni uummatatti siif dubbata; inni afaan siif taʼa; ati immoo isaaf akka Waaqaa ni taata."},{"book":"Baʼuu","chapter":"4","verse":"17","text":"Ati ulee ittiin mallattoo argisiiftu kana harkatti qabadhu.”"},{"book":"Baʼuu","chapter":"4","verse":"18","text":"Museen gara abbaa niitii isaa gara Yetrootti deebiʼee, “Akka ani gara saba koo warra Gibxi jiraatanitti deebiʼee hamma ammaatti lubbuun jiraachuu isaanii arguuf maaloo naa eeyyami” jedheen."},{"book":"Baʼuu","chapter":"4","verse":"19","text":"Waaqayyo Midiyaanitti Museedhaan, “Namoonni si ajjeesuu barbaadan hundi duʼaniiruutii Gibxitti deebiʼi” jedhee ture."},{"book":"Baʼuu","chapter":"4","verse":"20","text":"Kanaafuu Museen niitii isaatii fi ilmaan isaa fuudhatee harree irra kaaʼee Gibxitti deebiʼe. Innis ulee Waaqaa harkatti qabatee ture."},{"book":"Baʼuu","chapter":"4","verse":"21","text":"Waaqayyo Museedhaan akkana jedhe; “Ati yeroo Gibxitti deebitutti dinqiiwwan ani akka ati hojjetuuf humna siif kenne sana hunda fuula Faraʼoon duratti hojjedhu. Ani garuu akka inni saba sana gad hin lakkifne mata jabeessa isa nan godha."},{"book":"Baʼuu","chapter":"4","verse":"22","text":"Ati Faraʼooniin akkana jedhi; ‘Waaqayyo akkana jedha: Israaʼel ilma koo hangafa;"},{"book":"Baʼuu","chapter":"4","verse":"23","text":"anis, “Akka ilmi koo na tajaajiluuf gad lakkisi” jedhee sitti himeera. Ati garuu isa gad lakkisuu didde; kanaafuu, kunoo ani ilma kee hangafa nan ajjeesa.’ ”"},{"book":"Baʼuu","chapter":"4","verse":"24","text":"Waaqayyo karaa irratti iddoo bultiitti Museetti dhufee isa ajjeesuu barbaade."},{"book":"Baʼuu","chapter":"4","verse":"25","text":"Ziphooraa garuu dhagaa qara qabu fudhattee qola dhagna ilma ishee kuttee ittiin miilla Musee tuqxe. Isheenis, “Ati dhugumaan anaaf misirricha dhiigaati” jette."},{"book":"Baʼuu","chapter":"4","verse":"26","text":"Waaqayyos isa dhiise. Yeroo sana isheen waaʼee dhagna qabaatiif, “Misirricha dhiigaa ti” jette."},{"book":"Baʼuu","chapter":"4","verse":"27","text":"Waaqayyos Arooniin, “Ati Musee simachuuf gara gammoojjii dhaqi!” jedhe. Innis dhaqee Tulluu Waaqaa irratti Musee argatee isa dhungate."},{"book":"Baʼuu","chapter":"4","verse":"28","text":"Yeroo sana Museen dubbii Waaqayyo akka inni dubbatuuf isa erge hundaa fi mallattoowwan akka inni hojjetuuf isa ajaje hunda Aroonitti hime."},{"book":"Baʼuu","chapter":"4","verse":"29","text":"Musee fi Aroon maanguddoota Israaʼel hunda walitti qaban;"},{"book":"Baʼuu","chapter":"4","verse":"30","text":"Aroonis waan Waaqayyo Museetti hime hunda jaratti hime. Mallattoowwanis fuula namootaa duratti hojjete;"},{"book":"Baʼuu","chapter":"4","verse":"31","text":"isaanis ni amanan. Jarris yommuu akka Waaqayyo saba Israaʼel ilaalee fi akka inni rakkina isaaniis arge dhagaʼanitti gad jedhanii sagadan."}]}