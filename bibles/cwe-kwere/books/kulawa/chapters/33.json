{"data":[{"book":"Kulawa","chapter":"33","verse":"1","text":"Mndewa Mulungu kamulongela Musa, “Segeleni hano, weye na wanhu wouwalavile kuna iisi ya Misili, muhite kuna iisi yoniwalahile Bulahimu na Isaka na Yakobo, nilonga, ‘Isi ino nizaweng'ha welesi wenu.’"},{"book":"Kulawa","chapter":"33","verse":"2","text":"Nizamtuma msenga wa kuulanga yawalongolele, nizawawinga Wakanaani na Waamoli na Wahiti na Wapelizi na Wahivi na Wayebusi."},{"book":"Kulawa","chapter":"33","verse":"3","text":"Hiteni kuna iisi ili na ulongo unogile. Mbali sizahita hamwe na mweye kwaviya mweye ni wanhu muli na mizoyo midala, muladi sekeniwadanganize muna inzila.”"},{"book":"Kulawa","chapter":"33","verse":"4","text":"Wanhu viwahulike mbuli zino zihile, wandusa kulila kwa usungu na habule munhu yavalile mahambo."},{"book":"Kulawa","chapter":"33","verse":"5","text":"Mana Mndewa Mulungu kamulongela Musa, “Walongele Waisilaili, ‘Mweye ni wanhu muli na mizoyo midala. One nihitile hamwe na mweye kwa lusita, nahadahile kumkomani. Ivo hambuleni mahambo yenu na nizalamula va kutenda.’ ”"},{"book":"Kulawa","chapter":"33","verse":"6","text":"Ivo wanhu wa Isilaili wahambula mahambo yawo kuna mulima wa Holebu."},{"book":"Kulawa","chapter":"33","verse":"7","text":"Musa kakala na chihendo cha kudisola dihema dimwenga na kudisimika kunze ya lago. Hema ijo kaditanga, “Hema da mting'hano.” Munhu yoyose yalondile kumpula Mndewa Mulungu kahita kuna dihema ijo, kunze kutali chidogo na dilago."},{"book":"Kulawa","chapter":"33","verse":"8","text":"Chila lusita Musa viyohita kuna dihema, wanhu wose wema hana ihanhu ha kwingilila muna dihema jake na kumulola Musa mbaka viyengile muna dihema ijo."},{"book":"Kulawa","chapter":"33","verse":"9","text":"Musa viyengile muna dihema, wingu dilingile fana mhanda dihumuluka hasi hana ihanhu hakwingilia hana dihema, Mndewa Mulungu kamulongela Musa kulawa muna diwingu."},{"book":"Kulawa","chapter":"33","verse":"10","text":"Wanhu wose viwawonile wingu dilingile fana mhanda hana ihanhu ha kwingilila hana dihema, chila imwe wawo katambika hana ihanhu baho ha kwingilila."},{"book":"Kulawa","chapter":"33","verse":"11","text":"Vino niivo Mndewa Mulungu viyalongile na Musa chihanga kwa chihanga, fana viya munhu kolonga na mbwiyake. Maabaho Musa kabwela kuna dilago. Yoshua, mwana wa Nuni, mbwanga yoyakalile msang'hani wake, kasigala muna dihema."},{"book":"Kulawa","chapter":"33","verse":"12","text":"Musa kamulongela Mndewa Mulungu, “Kunilongela, ‘Walongoze wanhu wano,’ mbali hunilongele yelihi yondaumtume na niye. Kulonga, ‘Nikumanya kwa zina jako na ninogeligwa na weye.’"},{"book":"Kulawa","chapter":"33","verse":"13","text":"Ivo one kunogeligwa na niye, nilagusile nzila zako, muladi nikumanye na kugendelela kunogelwa na niye. Ukumbuke kuwa wanhu wa kabila dino ni wako.”"},{"book":"Kulawa","chapter":"33","verse":"14","text":"Mndewa Mulungu kalonga, “Niye nizahita na weye, nizakutenda uhumule.”"},{"book":"Kulawa","chapter":"33","verse":"15","text":"Musa kamulongela, “One huhita hamwe na cheye, sekeuchisegeze hanhu hano."},{"book":"Kulawa","chapter":"33","verse":"16","text":"Vino nizavimanyaze kuwa kunogeligwa na niye na wanhu wako, one huhitile hamwe na cheye? Uhahita hamwe na cheye izachitenda niye na wanhu wako kuwa wanhu wa chiiyeka mwa iwanhu wako.”"},{"book":"Kulawa","chapter":"33","verse":"17","text":"Mndewa Mulungu kamulongela Musa, “Nizatenda fana viya viunilongele, kwaviya ninogeligwa na weye na nikumanya kwa zina jako.”"},{"book":"Kulawa","chapter":"33","verse":"18","text":"Musa kalonga, “Nokulamba, nilaguse utunhizo wako.”"},{"book":"Kulawa","chapter":"33","verse":"19","text":"Mndewa Mulungu kamwidika, “Nizafosa haulongozi wako na kukulagusa unovu wangu wose. Niye nizagong'onda zina jangu, ‘Mndewa Mulungu.’ Nizamnogela ija yonilonda kumnogela na nizamuwonela ubazi ija yonilonda kumuwonela ubazi.”"},{"book":"Kulawa","chapter":"33","verse":"20","text":"Mbali kalonga, “Sizakuleka uwone chihanga changu, mana munhu yahaniwona niye hawa mgima.”"},{"book":"Kulawa","chapter":"33","verse":"21","text":"Maabaho Mndewa Mulungu kamulongela Musa, “Hana hanhu habehi yangu, hondaudahe kwima uchanyha ya luwe."},{"book":"Kulawa","chapter":"33","verse":"22","text":"Utunhizo wangu viufosa, nizakuguma muna imbane muuluwe na kukugubika kwa mkono wangu, mbaka vondanifose."},{"book":"Kulawa","chapter":"33","verse":"23","text":"Maabaho nizasegeza mkono wangu na kwizaniwona ichisogo, mbali chihanga changu whizachiwona.”"}]}