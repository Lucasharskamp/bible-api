{"data":[{"book":"Matayo","chapter":"3","verse":"1","text":"Machoba genia Yohana Mmatichi ngapitila papongoti kukilambo cha Kuyudea ngatumbu katangachi bandu."},{"book":"Matayo","chapter":"3","verse":"2","text":"Ngalenga, “Nnapange mabaja ginu. Magambu Kingwana chu kumbengu kibandakile!”"},{"book":"Matayo","chapter":"3","verse":"3","text":"Yohana jwenio, nga ojwannenga Isaya ojwakiba nnondoli jwa Nnoongo apalenga,"},{"book":"Matayo","chapter":"3","verse":"4","text":"Yohana akwinda ngobo ejilokigwe namajuni ga nyama ojwakemigwa ngamia, nu luunga lu limbendela akwinda mukibuno chakwe, chakulya chakwe kikiba maige na buchi gu kupongoti."},{"book":"Matayo","chapter":"3","verse":"5","text":"Bandu kuboka kukilambo cha Kuyelusalemu nu Kuyudea, ni ilambo yoa ibi umbwega ju lukemba lwa Yolidani ngabannyendelela."},{"book":"Matayo","chapter":"3","verse":"6","text":"Ngabalapanga mabaja gabe, na jwenio ngababatichanga mulukemba lwa Yolidani."},{"book":"Matayo","chapter":"3","verse":"7","text":"Nambu Yohana pababonanga Mafalisayo na Masadukayo ajingi bukunhwikalila kupala babatichigwe, ngalenga, “Mangweto machamajoka! Beneke abannengi nhwotwi kujepa lilaka lya Nnoongo eliika?"},{"book":"Matayo","chapter":"3","verse":"8","text":"Ntendange agalaya kutenda nnapangite mabaja."},{"book":"Matayo","chapter":"3","verse":"9","text":"Makaachangaje kutenda nhwotwile kujepa lilaka kukuneme, ‘Awabito ana Ulaimu.’ Nannenge Nnoongo aotwi kagatenda mabwe aga gabe ingota yu Ulaimu."},{"book":"Matayo","chapter":"3","verse":"10","text":"Libago libekigwe pamanhina ga mikongo, kila nkongo gwangapambika ubakupenguligwa nu kuleke pamwoto."},{"book":"Matayo","chapter":"3","verse":"11","text":"Nenga nammatichanga kwa mache kulaya nnapangite mabaja ginu. Nambu ojwapakuika kuboka pangunenga akweti uwecho muno kumbeta ne, nenga kuotoje kupoto ilatu yakwe. Jwenio ammatichanga kwa Uhuke jwa Chwapi na kwa mwoto."},{"book":"Matayo","chapter":"3","verse":"12","text":"Jwenio akamwi kipalwe chakwe chukupete mapemba. Aikongola mapemba nukubeka mukikokwe, nambu mapoi aitinia mwoto gwangaimika.”"},{"book":"Matayo","chapter":"3","verse":"13","text":"Kuboka penie Yesu ngaboka kukilambo chuku Galilaya ngaika mulukemba lwa Yolidani, kupala abatichigwe na Yohana."},{"book":"Matayo","chapter":"3","verse":"14","text":"Nambu Yohana ngatumbu kunkanalila kulenga, nenga mbaligwa kubatichigwa na mwenga, “Lele, mwe nhwika kwango nenga?”"},{"book":"Matayo","chapter":"3","verse":"15","text":"Nambu Yesu ngannyanga, “Ngoe magaleke genia gabe yene. Gambu genia nga agapala Nnoongo.” Penia Yohana ngajeketela."},{"book":"Matayo","chapter":"3","verse":"16","text":"Kuboka pa Yesu kubatichigwa, ngapita umache. Kingobu ucho mbengu ngijiekuka, ngammona Uhuke jwa Nnoongo akauluka anda ngunda nukutola panani jakwe."},{"book":"Matayo","chapter":"3","verse":"17","text":"Lilobe kuboka kumbengu, ngililenga, “Jwenio nga manango, junampala jwanhalalila.”"}]}