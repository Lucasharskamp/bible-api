{"data":[{"book":"Α΄ ΠΡΟΣ ΤΙΜΟΘΕΟΝ","chapter":"2","verse":"1","text":"Παρακαλῶ οὖν πρῶτον πάντων ποιεῖσθαι δεήσεις, προσευχάς, ἐντεύξεις, εὐχαριστίας, ὑπὲρ πάντων ἀνθρώπων,"},{"book":"Α΄ ΠΡΟΣ ΤΙΜΟΘΕΟΝ","chapter":"2","verse":"2","text":"ὑπὲρ βασιλέων καὶ πάντων τῶν ἐν ὑπεροχῇ ὄντων, ἵνα ἤρεμον καὶ ἡσύχιον βίον διάγωμεν ἐν πάσῃ εὐσεβείᾳ καὶ σεμνότητι."},{"book":"Α΄ ΠΡΟΣ ΤΙΜΟΘΕΟΝ","chapter":"2","verse":"3","text":"τοῦτο γὰρ καλὸν καὶ ἀπόδεκτον ἐνώπιον τοῦ σωτῆρος ἡμῶν Θεοῦ,"},{"book":"Α΄ ΠΡΟΣ ΤΙΜΟΘΕΟΝ","chapter":"2","verse":"4","text":"ὃς πάντας ἀνθρώπους θέλει σωθῆναι καὶ εἰς ἐπίγνωσιν ἀληθείας ἐλθεῖν."},{"book":"Α΄ ΠΡΟΣ ΤΙΜΟΘΕΟΝ","chapter":"2","verse":"5","text":"εἷς γὰρ Θεός, εἷς καὶ μεσίτης Θεοῦ καὶ ἀνθρώπων, ἄνθρωπος Χριστὸς Ἰησοῦς,"},{"book":"Α΄ ΠΡΟΣ ΤΙΜΟΘΕΟΝ","chapter":"2","verse":"6","text":"ὁ δοὺς ἑαυτὸν ἀντίλυτρον ὑπὲρ πάντων, τὸ μαρτύριον καιροῖς ἰδίοις,"},{"book":"Α΄ ΠΡΟΣ ΤΙΜΟΘΕΟΝ","chapter":"2","verse":"7","text":"εἰς ὃ ἐτέθην ἐγὼ κήρυξ καὶ ἀπόστολος, — ἀλήθειαν λέγω [ἐν Χριστῷ], οὐ ψεύδομαι, — διδάσκαλος ἐθνῶν ἐν πίστει καὶ ἀληθείᾳ."},{"book":"Α΄ ΠΡΟΣ ΤΙΜΟΘΕΟΝ","chapter":"2","verse":"8","text":"Βούλομαι οὖν προσεύχεσθαι τοὺς ἄνδρας ἐν παντὶ τόπῳ, ἐπαίροντας ὁσίους χεῖρας χωρὶς ὀργῆς καὶ διαλογισμοῦ."},{"book":"Α΄ ΠΡΟΣ ΤΙΜΟΘΕΟΝ","chapter":"2","verse":"9","text":"ὡσαύτως καὶ τὰς γυναῖκας ἐν καταστολῇ κοσμίῳ, μετὰ αἰδοῦς καὶ σωφροσύνης κοσμεῖν ἑαυτάς, μὴ ἐν πλέγμασιν ἢ χρυσῷ ἢ μαργαρίταις ἢ ἱματισμῷ πολυτελεῖ,"},{"book":"Α΄ ΠΡΟΣ ΤΙΜΟΘΕΟΝ","chapter":"2","verse":"10","text":"ἀλλ᾽ ὃ πρέπει γυναιξὶν ἐπαγγελλομέναις θεοσέβειαν, δι᾽ ἔργων ἀγαθῶν."},{"book":"Α΄ ΠΡΟΣ ΤΙΜΟΘΕΟΝ","chapter":"2","verse":"11","text":"Γυνὴ ἐν ἡσυχίᾳ μανθανέτω ἐν πάσῃ ὑποταγῇ·"},{"book":"Α΄ ΠΡΟΣ ΤΙΜΟΘΕΟΝ","chapter":"2","verse":"12","text":"γυναικὶ δὲ διδάσκειν οὐκ ἐπιτρέπω, οὐδὲ αὐθεντεῖν ἀνδρός, ἀλλ᾽ εἶναι ἐν ἡσυχίᾳ."},{"book":"Α΄ ΠΡΟΣ ΤΙΜΟΘΕΟΝ","chapter":"2","verse":"13","text":"Ἀδὰμ γὰρ πρῶτος ἐπλάσθη, εἶτα Εὔα·"},{"book":"Α΄ ΠΡΟΣ ΤΙΜΟΘΕΟΝ","chapter":"2","verse":"14","text":"καὶ Ἀδὰμ οὐκ ἠπατήθη, ἡ δὲ γυνὴ ἀπατηθεῖσα ἐν παραβάσει γέγονε·"},{"book":"Α΄ ΠΡΟΣ ΤΙΜΟΘΕΟΝ","chapter":"2","verse":"15","text":"σωθήσεται δὲ διὰ τῆς τεκνογονίας, ἐὰν μείνωσιν ἐν πίστει καὶ ἀγάπῃ καὶ ἁγιασμῷ μετὰ σωφροσύνης."}]}