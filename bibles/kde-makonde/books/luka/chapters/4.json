{"data":[{"book":"Luka","chapter":"4","verse":"1","text":"Anepo Yesu nkuuya kuhaloka kumuto wa Yoludani akuno aumbajìjwè Umumu Wanaswe. Aneyo Umumu nkunnodya Yesu kuhwena kulilanga."},{"book":"Luka","chapter":"4","verse":"2","text":"Aneko kulilanga Yesu nkulingwa na Ibilisi kwa maduva alubaini. Mmaduva anelo, Yesu nanga panalile chinu chohecho, na palamalidile maduva anelo, nkuva na indala."},{"book":"Luka","chapter":"4","verse":"3","text":"Ibilisi nkunnyaulila Yesu kuchidoni, “Ikàva wako Mwana wanga Nnungu, lihaulile alino liyanga lììve nkate.”"},{"book":"Luka","chapter":"4","verse":"4","text":"Yesu nkunnyang'ula kuchidoni, “Ìnilembwa Mmalemba Lanaswe kuva, ‘Munu akambelama chihi kwa kulya nkate.’4:4 Makumbuso 8:3”"},{"book":"Luka","chapter":"4","verse":"5","text":"Anepo Ibilisi nkumpelekeja Yesu kudedu lichinga lilehu, nkunnanguja kwa pamo ufalume wa kila chilambo."},{"book":"Luka","chapter":"4","verse":"6","text":"Ibilisi nkunnyaulila Yesu kuchidoni, “Nangu nguchinikwing'e mamulaka la kutawala ufalume anewo wammalele na ukulu wake, kwa kuva, vyammalele vìvele mmakono mwangu, na nangu nahulula kumwing'a munu woheyo unintamwa."},{"book":"Luka","chapter":"4","verse":"7","text":"Bahi ukàngwabudu nangu nguchinikwing'e anevyo vyammalele.”"},{"book":"Luka","chapter":"4","verse":"8","text":"Yesu nkunnyang'ula kuchidoni, “Ìnilembwa Mmalemba Lanaswe kuva,"},{"book":"Luka","chapter":"4","verse":"9","text":"Bahi Ibilisi nkumpelekeja Yesu ku Yelusalemu, nkunammika kuchisweswe cha muha namene cha Ing'ande ya Nnungu, nkunyaulila kuchidoni, “Ikàva wako Mwana wa Nnungu, liyahe pahi,"},{"book":"Luka","chapter":"4","verse":"10","text":"kwa kuva, ìnilembwa Mmalemba Lanaswe kuva,"},{"book":"Luka","chapter":"4","verse":"11","text":"na vanang'o vàmbekunyakula mmakono lavo,"},{"book":"Luka","chapter":"4","verse":"12","text":"Henga Yesu nkunnyang'ula kuchidoni, “Ìnilembwa, ‘Unanninge Nang'olo, Nnungu wako.’4:12 Makumbuso 6:16”"},{"book":"Luka","chapter":"4","verse":"13","text":"Bahi Ibilisi pamalidile kunninga Yesu kwa kila namuna, nkunneka kadiki mpaka pánapàtà wasa unji wa kunninga."},{"book":"Luka","chapter":"4","verse":"14","text":"Anepo Yesu nkuuka kulilanga, nkuhwena kwave ku Galilaya akuno aumbajìjwè dimongo dya Umumu Wanaswe, habali dyake nkuyanjala kila pachinu nchilambo anecho."},{"book":"Luka","chapter":"4","verse":"15","text":"Yesu nkuva wavahunda vanu n'ding'ande dyavo dya kunnyuwila Nnungu, na vanu vammalele nkuva uvannombolela."},{"book":"Luka","chapter":"4","verse":"16","text":"Anepo Yesu nkuhwena ku Nasaleti, chijiji chavelekwejije. Palihwikile Liduva lya Kuyewelela, Yesu nkuinjila muing'ande ya kunnyuwila Nnungu, malinga chiunavele nnyambo wake. Nkuimila uchinga avasomele vanu Malemba Lanaswe."},{"book":"Luka","chapter":"4","verse":"17","text":"Nkupewa chitabu changa nabii Isaya. Nkuchihunukula, nkutaha pachinu palembwîje uvila,"},{"book":"Luka","chapter":"4","verse":"18","text":"“Umumu wa Nang'olo àvele pamo na nangu."},{"book":"Luka","chapter":"4","verse":"19","text":"na kuvahaulila vanu kuva mahiku la Nang'olo kulanguja uwambone kwa vanu lànikamola.”4:19 Isaya 61:1-2, Isaya 58:6"},{"book":"Luka","chapter":"4","verse":"20","text":"Anepo Yesu nkuchihinika achila chitabu, nkumwing'a ntumishi wa muing'ande aneyo, nang'e nkuikala. Vanu vammalele vanavele muing'ande ya kunnyuwila Nnungu nkumpalambahija meho."},{"book":"Luka","chapter":"4","verse":"21","text":"Yesu nkuvahaulila kuchidoni, “Alano Malemba, nelo lànitimila pamuchipilikanila.”"},{"book":"Luka","chapter":"4","verse":"22","text":"Anepo vanu vammalele nkunnombolela na kukangana ing'anya ya malove la inema lachilatangola, nkuva uvachidoni, “Kwani ayu akee mwana wanga Yusufu?”"},{"book":"Luka","chapter":"4","verse":"23","text":"Yesu nkuvahaulila kuchidoni, “Nangu nikee na lipamba kuva muchimunguhaulile nlili auno, ‘N'ganga lilamye umwene!’ Uchocho muchimunguhaulile kuva, ‘Lammalele latupilikene kuva ùnilatenda ku Kapelinaumu, latende na apano penu.’ ”"},{"book":"Luka","chapter":"4","verse":"24","text":"Yesu nkuhweneha kutangola wachidoni, “Nangu nìnnyaulila uhiu kuva, nanga nabii akubalîka nkaya yake."},{"book":"Luka","chapter":"4","verse":"25","text":"Nangu nìnnyaulilanga uhiu kuva, mmahiku langa Eliya, nchilambo cha Isilaeli kúvele na anannidi vohe. Na mmahiku anelo imbula ínihungwa uchinga inatonye kwa uhiku wa vyaka vitatu na myedi sita, bahi nkuva na indala nchilambo chammalele."},{"book":"Luka","chapter":"4","verse":"26","text":"Pamo na anelo, Eliya nanga panatumwije kwa anannidi anevo va nchilambo cha Isilaeli. Henga átumwije chihi kwa nannidi wa ku Salepta, nchilambo cha ku Sidoni."},{"book":"Luka","chapter":"4","verse":"27","text":"Na mmahiku langa nabii Elisha, nchilambo cha Isilaeli kúvele na amangundula vohe. Henga álamijwe chihi mmangundula yumo uvanchema Namani wa nchilambo cha ku Siliya.”"},{"book":"Luka","chapter":"4","verse":"28","text":"Vanu vammalele vanavele muing'ande ya kunnyuwila Nnungu, nkuvisa namene pavapilikene malove anelo."},{"book":"Luka","chapter":"4","verse":"29","text":"Nkuimilanga, nkunnyumya Yesu pawelu imanga yavo inadengwije muha lichinga. Nkumpelekeja mpaka nnyenje likobikobi uchinga vammotohije."},{"book":"Luka","chapter":"4","verse":"30","text":"Henga Yesu nkupita ching'ati likuwa, nkuhwena."},{"book":"Luka","chapter":"4","verse":"31","text":"Bahi Yesu nkuhelela mpaka kuimanga ya ku Kapelinaumu, chilambo cha ku Galilaya. Aneko Yesu nkuva wavahunda vanu kila Liduva lya Kuyewelela."},{"book":"Luka","chapter":"4","verse":"32","text":"Vanu vammalele nkukangana namene namuna chachivahunda, kwa kuva, ávahunda muchi munu avêle na mamulaka."},{"book":"Luka","chapter":"4","verse":"33","text":"Na amula muing'ande ya kunnyuwila Nnungu múvele na munu anavele na nanndenga, nkukuta ing'uto wachidoni,"},{"book":"Luka","chapter":"4","verse":"34","text":"“Aaa! Wako Yesu wa ku Nasaleti ùtulembela chani hwetu? Dachi, ùidile unatuwalala? Nangu ǹnikumala wako. Wako nni Wanaswe wanga Nnungu!”"},{"book":"Luka","chapter":"4","verse":"35","text":"Yesu nkunkalipila ayula nanndenga wachidoni, “Nyalala! Mmuke munu ayuno!” Bahi nanndenga nkummatohija ayula munu pahi, muyo mwa vanu, nkummuka bila kummumisa."},{"book":"Luka","chapter":"4","verse":"36","text":"Vanu vammalele nkukangana namene, nkuva uvahaulanila kuchidoni, “Malove alano la namuna ntwani? Kwa kuva, kwa dimongo na mamulaka àvaamulisa anamindenga vauke, na vanang'o vànauka!”"},{"book":"Luka","chapter":"4","verse":"37","text":"Bahi habali dyanga Yesu nkupilikanika kila pachinu nchilambo cha ku Galilaya."},{"book":"Luka","chapter":"4","verse":"38","text":"Yesu nkuhuma amula muing'ande ya kunnyuwila Nnungu, nkuhwena kukaya kwanga Simoni uvanchema Petulo. Nkawake Simoni ánauula namene chidumba, bahi nkunnyuwa Yesu annamye mmahe aneyo."},{"book":"Luka","chapter":"4","verse":"39","text":"Yesu nkunnyengelekela ayula mmahe, nkuchiamulisa chidumba chimmuke, na chidumba nkummuka. Upala ayula mmahe nkuimila, nkutandilika kuvahudumila."},{"book":"Luka","chapter":"4","verse":"40","text":"Liduva palichiswa, vanu vammalele vánavele na alangavao vánavele na magonjo la kila namuna, nkumpelekejija Yesu anevo vagonjo. Na Yesu nkuvavikila makono lake vagonjo vammalele, nkuvalamya."},{"book":"Luka","chapter":"4","verse":"41","text":"Anamindenga vánivauka vanu vohe akuno uvataya lwasu uvachidoni, “Wako nni Mwana wanga Nnungu!”"},{"book":"Luka","chapter":"4","verse":"42","text":"Liduva lipapete ulyamba na mambumbu, Yesu nkuuka paimanga nkuhwena pachinu pakávele na vanu. Likuwa likulungwa lya vanu nkutandilika untaha. Pavammwene nkulinga kun'divila uchinga anauke."},{"book":"Luka","chapter":"4","verse":"43","text":"Henga Yesu nkuvahaulila kuchidoni, “Ngùlembelewa nguhwene na n'dimanga dinji nikavahubilile vanu Malove Lambone la Ufalume wa Nnungu, kwa kuva, ǹnitumwa kwajili ya anelyo.”"},{"book":"Luka","chapter":"4","verse":"44","text":"Bahi Yesu nkuva wavayanjajija vanu Malove Lambone n'ding'ande dya kunnyuwila Nnungu, nchilambo cha ku Yudeya."}]}