{"data":[{"book":"Mose 1","chapter":"17","verse":"1","text":"Esi Abram xɔ ƒe blaasiekɛ-vɔ-asiekɛ la, Yehowa ɖe eɖokui fiae gblɔ nɛ be, “Nyee nye Mawu Ŋusẽkatãtɔ la. Ɖo tom, eye nànɔ agbe abe ale si dze ene."},{"book":"Mose 1","chapter":"17","verse":"2","text":"Maɖo kpe nubabla si le nye kpli wò dome la dzi, eye miadzi ɖe edzi fũu.”"},{"book":"Mose 1","chapter":"17","verse":"3","text":"Abram tsyɔ mo anyi, eye Mawu gblɔ nɛ be,"},{"book":"Mose 1","chapter":"17","verse":"4","text":"“Nye la, esiae nye nye nubabla kpli wò: ànye dukɔ geɖewo fofo.”"},{"book":"Mose 1","chapter":"17","verse":"5","text":"Mawu yi edzi be, “Wò ŋkɔ maganye Abram o, ke boŋ ezu Abraham, elabena meɖo wò dukɔ geɖewo fofoe."},{"book":"Mose 1","chapter":"17","verse":"6","text":"Mana dzidzimevi akpe akpewo wò, eye woazu dukɔ geɖewo! Fiawo anɔ wò dzidzimeviwo dome!"},{"book":"Mose 1","chapter":"17","verse":"7","text":"“Mana nye nubabla nazu nubabla mavɔ le nye kpli wò kple wò dzidzimeviwo dome hena dzidzime siwo gbɔna la, be manye wò Mawu kple Mawu na wò dzidzimeviwo."},{"book":"Mose 1","chapter":"17","verse":"8","text":"Kanaanyigba blibo la, afi si nèle fifia abe amedzro ene la, matsɔe na wò wòanye tɔwò kple wò dzidzimeviwo tɔ tegbetegbe, eye manye woƒe Mawu.”"},{"book":"Mose 1","chapter":"17","verse":"9","text":"Eye Mawu gblɔ na Abraham be, “Ele na wò be nàlé nye nubabla me ɖe asi, wò kple wò dzidzimeviwo le dzidzime siwo ava la me."},{"book":"Mose 1","chapter":"17","verse":"10","text":"Esia nye nye nubabla kpli wò kple wò dzidzimeviwo, nubabla si mialé be na le mia dome lae nye be: Woatso aʋa na ŋutsu sia ŋutsu le mia dome."},{"book":"Mose 1","chapter":"17","verse":"11","text":"Woaɖe miaƒe aʋanuyiwo ɖa. Esia anye dzesi be wò kple wò dzidzimeviwo siaa miexɔ nubabla sia."},{"book":"Mose 1","chapter":"17","verse":"12","text":"Woatso aʋa na ŋutsuvi ɖe sia ɖe le gbe si gbe wodzii la ƒe ŋkeke enyia gbe. Woatso aʋa na wò kluvi siwo nèƒle kple ga alo wo ƒe viwo kple wò ŋutɔ wò dzidzimeviwo siaa. Esia nye nubabla ƒe akpa si anɔ anyi tegbee, eye wòanye dɔdeasi na wò dzidzimeviwo katã."},{"book":"Mose 1","chapter":"17","verse":"13","text":"Ele be woatso aʋa na ame sia ame. Ele be woato mɔ sia nu ade dzesi miaƒe ŋutilã be mianye gomekpɔlawo le nye nubabla mavɔ la me."},{"book":"Mose 1","chapter":"17","verse":"14","text":"Woaɖe ame sia ame si metso aʋa o la ɖa le eƒe ƒometɔwo dome, elabena mewɔ nye nubabla la dzi o.”"},{"book":"Mose 1","chapter":"17","verse":"15","text":"Mawu yi edzi gblɔ na Abraham be, “Womagayɔ srɔ̃wò be Sarai o, ke boŋ woayɔe azɔ be, ‘Sara’ si gɔmee nye ‘Fiavinyɔnu.’"},{"book":"Mose 1","chapter":"17","verse":"16","text":"Mayrae, eye mana wòadzi ŋutsuvi na wò! Ɛ̃, makɔ yayra geɖe ɖe edzi, eye mana wòazu dukɔ geɖewo dada! Fia geɖewo anɔ miaƒe dzidzimeviwo dome.”"},{"book":"Mose 1","chapter":"17","verse":"17","text":"Esi Abraham se nya siawo la, etsyɔ mo anyi ɖe Yehowa ŋkume. Eko nu le eɖokui me le dzimaxɔse ta, hebia eɖokui be, “Ɖe nye ame si xɔ ƒe alafa ɖeka la, magate ŋu azu fofo, eye Sara ame si xɔ ƒe blaasiekɛ la agate ŋu adzi via?”"},{"book":"Mose 1","chapter":"17","verse":"18","text":"Abraham gblɔ na Mawu be, “Meɖe kuku, yra Ismael nam ko!”"},{"book":"Mose 1","chapter":"17","verse":"19","text":"Mawu ɖo eŋu be, “Ao, menye nenemae megblɔ o. Sara adzi ŋutsuvi na wò, eye miana ŋkɔe be, Isak si gɔmee nye ‘Nukoko.’ Mabla nu kple eya kple eƒe dzidzimeviwo tegbetegbe."},{"book":"Mose 1","chapter":"17","verse":"20","text":"Melɔ̃ be mayra Ismael hã abe ale si nèbiae ene. Mana wòadzi asɔ gbɔ, eye wòazu dukɔ gã aɖe. Fiavi ŋutsuvi wuieve anɔ eƒe dzidzimeviwo dome."},{"book":"Mose 1","chapter":"17","verse":"21","text":"Ke nye nubabla le nye kple Isak dome, ame si Sara adzi na wò le ƒe si gbɔna la ƒe ɣe aleawo ɣi.”"},{"book":"Mose 1","chapter":"17","verse":"22","text":"Ale Abraham kple Mawu ƒe dzeɖoɖo wu enu, eye Mawu dzo."},{"book":"Mose 1","chapter":"17","verse":"23","text":"Gbe ma gbe ke la, Abraham tso aʋa na via, Ismael kple ŋutsuvi bubu ɖe sia ɖe si wodzi ɖe eƒe aƒe me alo ƒle kple ga va eƒe aƒe me abe ale si Mawu ɖo nɛ ene."},{"book":"Mose 1","chapter":"17","verse":"24","text":"Le ɣe ma ɣi me la, Abraham xɔ ƒe blaasiekɛ-vɔ-asiekɛ hafi wotso aʋa nɛ,"},{"book":"Mose 1","chapter":"17","verse":"25","text":"eye Via ŋutsuvi, Ismael, xɔ ƒe wuietɔ̃ hafi wotso aʋa nɛ."},{"book":"Mose 1","chapter":"17","verse":"26","text":"Wotso aʋa na Abraham kple Via ŋutsuvi, Ismael, le ŋkeke ɖeka ma dzi."},{"book":"Mose 1","chapter":"17","verse":"27","text":"Eye wotso aʋa na ŋutsu ɖe sia ɖe le Abraham ƒe aƒe me, ame si wodzi le eƒe aƒe me kple kluvi si woƒle le amedzro aɖe si siaa."}]}