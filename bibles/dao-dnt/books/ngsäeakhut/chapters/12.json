{"data":[{"book":"Ngsäea Khut","chapter":"12","verse":"1","text":"Acun üng, sangpuxang Herod12:1: Sangpuxang Herod: Herod Akaripa I, Palestin upki. naw sangcime üngka avange jah mkhuimkha khaia büki."},{"book":"Ngsäea Khut","chapter":"12","verse":"2","text":"Ani naw Johana be Jakop cun kcim am a hnim."},{"book":"Ngsäea Khut","chapter":"12","verse":"3","text":"Acun naw Judahe jah jesaki tia ksing lü Pita pi a va man. (Acuna mhnüp cun nghngen am bawikia muk pawhnaka mhnüpa kyaki)."},{"book":"Ngsäea Khut","chapter":"12","verse":"4","text":"Acunüng Pita man lü thawngim üng ami khyum, yekap xaleikhyuk am a jah ngängsak; kphyawnpawi a päng üng khyangea veia a cehpüi vaia tängki."},{"book":"Ngsäea Khut","chapter":"12","verse":"5","text":"Acunakyase, Pita cun thawngim üng a tak ham; acunüngpi, sangcime naw Pita cun Pamhnama veia aktäa ami ktaiyü pet."},{"book":"Ngsäea Khut","chapter":"12","verse":"6","text":"Herod naw Pita cun khyange vei am lawpüi hama mthan üng, Pita cun yekap nghngih xawia ani keh üng, mthiyüi nghngih am khit u se ipki; K'äihkie naw pi mkawt peia ve u lü mtätkie."},{"book":"Ngsäea Khut","chapter":"12","verse":"7","text":"Acunüng, Bawipaa khankhawngsä mat ngdang law se, thawngim vai lawki. Acunüng, khankhawngsä naw Pita a kphyeng üng va ksün lü, “Akjanga tho lawa” a ti. Acunüng mthiyüie cun a kut üngka naw nghawk lawki he."},{"book":"Ngsäea Khut","chapter":"12","verse":"8","text":"Acunüng, khankhawngsä naw, “Na khapat vawh lü, na khawdawk ngcuma” a ti. Acunüng, Pita naw acukba a pawh. Acunüng, khankhawngsä naw, “Na suisake jih lü, na läk law” a ti."},{"book":"Ngsäea Khut","chapter":"12","verse":"9","text":"Pita naw kco law lü a läk; khankhawngsäa bilaw cun akcanga am sui lü a ngmanga a ngaih."},{"book":"Ngsäea Khut","chapter":"12","verse":"10","text":"Ngäng kcükie ja anghninaka ngängkie a jah hei khe käna, khawk kpunga luhnak vaia mthiksawh va phaki. Acunüng ksawh amät nghmawng law se, lut law u lü lam mat üng ami va ceh üng, khankhawngsä naw Pita cun a cehtak."},{"book":"Ngsäea Khut","chapter":"12","verse":"11","text":"Pita naw a ngsüm law ja, “Bawipa naw khankhawngsä tüi law lü, Heroda kut ja Judah khyangea äpeinak üngka naw, a na küikyan akcanga ka ksingki” a ti."},{"book":"Ngsäea Khut","chapter":"12","verse":"12","text":"Acunüng, ngaikyu khap lü, Makuh ngming naki, Johana nu Mariha ima va citki. Acua ktaiyü u lü khyang khawha a na ngkhämkie."},{"book":"Ngsäea Khut","chapter":"12","verse":"13","text":"Pita naw ksawh a khawk ja Rode ngming naki mpya naw ngai khaia va citki."},{"book":"Ngsäea Khut","chapter":"12","verse":"14","text":"Pitaa kthai a ngjak üng jekyai ngen lü, ksawh pi käh mhmawng lü im k'uma va dawng beki naw, Pita ksawh peia ngdüiki tia a jah va mtheh."},{"book":"Ngsäea Khut","chapter":"12","verse":"15","text":"Acunsepi, amimi naw, “Ng’yaw veki” ami na ti. Acunüng, ani naw, “Pita kcang ni” ti lü a pyen. Amimi naw, “Pitaa khankhawngsä va ni vü” ami ti."},{"book":"Ngsäea Khut","chapter":"12","verse":"16","text":"Acunsepi, Pita naw, khawk law laihlaih se, ami hmawn üng ta Pita hmu u lü aktäa cäi lawki he."},{"book":"Ngsäea Khut","chapter":"12","verse":"17","text":"Acunüng, Pita naw, käh ami khihkheh vaia a kut üng ja kha lü, Bawipa naw thawngim üngka naw a mhlät bea mawng cun a jah mtheh. Acunüng, “Hina ngthu hin, Jakuk ja jumeikie üng jah va mtheh ua” a ti. Acunüng, va kco lü akcea citki."},{"book":"Ngsäea Khut","chapter":"12","verse":"18","text":"Khaw athaih law ja, yekape cun, “Pita hawa veki ni?” ti u lü aktäa ami lu cingki."},{"book":"Ngsäea Khut","chapter":"12","verse":"19","text":"Herod naw Pita a jah suisak, am hmu u. Ngängkie cun jah kthäh lü jah hnim vaia ngthu a jah pet. Acun käna Herod cun Judah khaw üngka naw Ketarih mlüha ju cit lü acua veki."},{"book":"Ngsäea Khut","chapter":"12","verse":"20","text":"Turah ja Sidon khaw khyangea khana aktäa a mlung thüi se veki; acunüng, anini naw bawi im ngängkia khyang, Balatuh cun püi nakie naw, atänga law u lü ngkhawt vaia ami nghuinak, isetiakyaküng, anini cun sangpuxanga khaw üngka eiawk vai ami yaha phäha kyaki."},{"book":"Ngsäea Khut","chapter":"12","verse":"21","text":"Ami xünaka mhnüp üng Herod cun a bawijih jah suisa lü a bawingawhnak üng ngaw lü ami veia ngthu pyenki."},{"book":"Ngsäea Khut","chapter":"12","verse":"22","text":"Acunüng, khyang naküt naw, “Pamhnama kthai ni, nghngicima kthaia am kya naw” ti u lü ngpyangkie."},{"book":"Ngsäea Khut","chapter":"12","verse":"23","text":"Ani naw Pamhnama am leisawngkia kyase, Bawipa khankhawngsä naw kpai se, mkyüt naw ei se thiki."},{"book":"Ngsäea Khut","chapter":"12","verse":"24","text":"Acunsepi, Pamhnama ngthu cun ngthang hü dämdämki."},{"book":"Ngsäea Khut","chapter":"12","verse":"25","text":"Banabah ja Sawluh naw khüibi ani bilaw päng üng, Jerusalem üngkhyüh12:25: üngkhyüh; cangcim avange üngtavai. naw nghlat be ni lü Johan, a ngming kce Makuh ngming naki cun ani hlawnga ani cehpüi."}]}