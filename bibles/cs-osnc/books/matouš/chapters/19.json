{"data":[{"book":"Matouš","chapter":"19","verse":"1","text":"Po tomto hovoru Ježíš odešel do Judska za Jordánem."},{"book":"Matouš","chapter":"19","verse":"2","text":"Mnoho lidí šlo za ním a on uzdravoval nemocné."},{"book":"Matouš","chapter":"19","verse":"3","text":"Přišli za ním i farizejové a chtěli ho vyprovokovat k nějakému výroku, který by mohli použít proti němu. „Může se člověk rozvést z jakéhokoliv důvodu?“ zeptali se."},{"book":"Matouš","chapter":"19","verse":"4-6","text":"On odpověděl: „Nečetli jste v Písmu, že když na počátku Bůh stvořil muže a ženu, ustanovil: Muž opustí své rodiče, připojí se ke své ženě a stanou se jednou bytostí? Nikdo nemá právo rozdělit to, co Bůh spojil.“"},{"book":"Matouš","chapter":"19","verse":"7","text":"Oni však namítali: „Proč tedy Mojžíš řekl, že muž může propustit manželku jednoduše tím, že jí dá rozlukový lístek?“"},{"book":"Matouš","chapter":"19","verse":"8","text":"Ježíš odpověděl: „Toto ustanovení Mojžíšova zákona je ústupkem vaší tvrdosti a nesnášenlivosti. Původní Boží úmysl to však nikdy nebyl."},{"book":"Matouš","chapter":"19","verse":"9","text":"Já vám říkám, že kdo se rozvádí z jiného důvodu, než je cizoložství jeho partnera, a uzavírá nový sňatek, dopouští se sám cizoložství.“"},{"book":"Matouš","chapter":"19","verse":"10","text":"Učedníci mu řekli: „Když mohou nastat takové těžkosti mezi mužem a ženou, pak je lepší se neženit.“"},{"book":"Matouš","chapter":"19","verse":"11","text":"On odpověděl: „Tak jednoduché to není. Je zde nutné porozumět Boží vůli."},{"book":"Matouš","chapter":"19","verse":"12","text":"Jsou tři důvody proto, aby člověk zůstal svobodný: když je k manželství od narození nezpůsobilý, když mu v uzavření sňatku zabránili lidé, nebo když se manželství zřekne dobrovolně pro plnou službu Boží věci. Rozumíte tomu?“"},{"book":"Matouš","chapter":"19","verse":"13","text":"Potom k Ježíšovi nosili malé děti, aby jim žehnal a modlil se za ně. Učedníci však domlouvali těm, kteří děti přivedli, aby Ježíše neobtěžovali."},{"book":"Matouš","chapter":"19","verse":"14","text":"On jim ale řekl: „Nechte je, ať jdou ke mně, a nebraňte jim. Jejich místo je u mne.“"},{"book":"Matouš","chapter":"19","verse":"15","text":"Kladl na ně ruce a žehnal jim. Pak odtud odešel."},{"book":"Matouš","chapter":"19","verse":"16","text":"Za Ježíšem přišel jeden mladý člověk a ptal se ho: „Mistře, jakými dobrými skutky mohu získat věčný život?“"},{"book":"Matouš","chapter":"19","verse":"17","text":"Ježíš mu na to řekl: „Snažíš se být dobrý? To se chceš vyrovnat Bohu, který jediný je skutečně dobrý! Plň jeho přikázání a budeš věčně živ.“"},{"book":"Matouš","chapter":"19","verse":"18","text":"„Která to jsou?“ zeptal se mladý muž."},{"book":"Matouš","chapter":"19","verse":"19","text":"budeš ctít svoje rodiče, své bližní budeš milovat jako sebe!“"},{"book":"Matouš","chapter":"19","verse":"20","text":"Mladík na to řekl: „To všechno jsem vždycky dodržoval. Co mi ještě chybí?“"},{"book":"Matouš","chapter":"19","verse":"21","text":"Ježíš odpověděl: „Chceš-li být dokonalý, jdi a prodej celý svůj majetek a peníze rozdej chudým, a tak budeš mít poklad v nebi. Pak se vrať a staň se mým učedníkem.“"},{"book":"Matouš","chapter":"19","verse":"22","text":"Mladík zesmutněl a zklamaně odešel. Měl totiž velký majetek."},{"book":"Matouš","chapter":"19","verse":"23","text":"Ježíš pak řekl svým učedníkům: „Pro zámožného člověka je velmi nesnadné postavit se na Boží stranu."},{"book":"Matouš","chapter":"19","verse":"24","text":"Kdybych to měl k něčemu přirovnat, pak snáze projde velbloud uchem jehly, nežli bohatý branou Božího království.“"},{"book":"Matouš","chapter":"19","verse":"25","text":"Učedníky to překvapilo a ptali se: „Kdo tedy vůbec může být spasen?“"},{"book":"Matouš","chapter":"19","verse":"26","text":"Ježíš se na ně zadíval a řekl: „V lidských silách to není, ale Bůh dokáže všechno.“"},{"book":"Matouš","chapter":"19","verse":"27","text":"Petr se ozval a řekl: „My jsme se vzdali všeho a jdeme za tebou. Co nás čeká?“"},{"book":"Matouš","chapter":"19","verse":"28","text":"Ježíš odpověděl: „Ujišťuji vás, že až přijdu, abych stvořil nový svět, nad kterým budu panovat v plné slávě, pak vás dvanáct, kteří mne následujete, posadím po svém boku jako soudce celého Izraele."},{"book":"Matouš","chapter":"19","verse":"29","text":"A každému, kdo se vzdá domova, bratrů, sester, otce, matky, manželky, dětí nebo majetku proto, aby šel za mnou, všechno mu mnohokrát vynahradím a bude mít podíl na věčném životě."},{"book":"Matouš","chapter":"19","verse":"30","text":"Mnozí první budou poslední a poslední budou první."}]}