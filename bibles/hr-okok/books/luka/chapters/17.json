{"data":[{"book":"Luka","chapter":"17","verse":"1","text":"Isus reče učenicima: “Napast na zlo je neizbježna, ali teško čovjeku kroz kojega dolazi napast."},{"book":"Luka","chapter":"17","verse":"2","text":"Takvome bi bilo bolje da se strovali u more s mlinskim kamenom oko vrata nego da navede na grijeh jednoga od ovih malenih."},{"book":"Luka","chapter":"17","verse":"3","text":"Upozoravam vas! Ako ti brat vjernik zgriješi, ukori ga pa mu oprosti ako se pokaje."},{"book":"Luka","chapter":"17","verse":"4","text":"Pa ako se i sedam puta na dan ogriješi o tebe i sedam puta ti kaže: ‘Žao mi je’, oprosti mu!”"},{"book":"Luka","chapter":"17","verse":"5","text":"“Treba nam više vjere”, kazaše apostoli Gospodinu. “Reci nam kako da je dobijemo.”"},{"book":"Luka","chapter":"17","verse":"6","text":"“Da imate vjere kao je gorušičino zrno, rekli biste ovoj murvi: ‘Iščupaj se s korijenom i presadi se u more!’ i poslušala bi vas."},{"book":"Luka","chapter":"17","verse":"7","text":"Kad sluga uđe u kuću pošto je orao ili čuvao ovce, neće odmah sjesti i jesti."},{"book":"Luka","chapter":"17","verse":"8","text":"Najprije mora pripraviti jelo gospodaru i poslužiti mu večeru pa tek onda može i sam jesti."},{"book":"Luka","chapter":"17","verse":"9","text":"Sluzi za to i ne zahvale jer samo radi svoj posao."},{"book":"Luka","chapter":"17","verse":"10","text":"Tako i vi kad ste poslušni Bogu recite: ‘Nismo vrijedni hvale. Samo smo sluge koji obavljaju svoju dužnost.’”"},{"book":"Luka","chapter":"17","verse":"11","text":"Putujući dalje prema Jeruzalemu, Isus je išao granicom između Samarije i Galileje."},{"book":"Luka","chapter":"17","verse":"12","text":"Dok je ulazio u neko selo, dođu mu u susret desetorica gubavaca. Zaustave se podalje"},{"book":"Luka","chapter":"17","verse":"13","text":"i počnu vikati: “Isuse, Učitelju, smiluj nam se!”"},{"book":"Luka","chapter":"17","verse":"14","text":"Kad ih opazi, Isus im reče: “Idite i pokažite se svećenicima!” Oni krenu i putem ozdrave od gube."},{"book":"Luka","chapter":"17","verse":"15","text":"Videći da je ozdravio, jedan od njih vrati se slaveći Boga na sav glas."},{"book":"Luka","chapter":"17","verse":"16","text":"Padne ničice na zemlju, Isusu pred noge, zahvaljujući mu. Bio je to neki Samarijanac."},{"book":"Luka","chapter":"17","verse":"17","text":"Isus upita: “Zar nisu desetorica ozdravila? Gdje su ona devetorica?"},{"book":"Luka","chapter":"17","verse":"18","text":"Zar se nijedan od njih nije vratio da dade slavu Bogu osim ovoga tuđinca?”"},{"book":"Luka","chapter":"17","verse":"19","text":"Čovjeku zatim reče: “Ustani i idi. Tvoja te je vjera spasila.”"},{"book":"Luka","chapter":"17","verse":"20","text":"Farizeji upitaju Isusa: “Kada će doći Božje kraljevstvo?”"},{"book":"Luka","chapter":"17","verse":"21","text":"Neće se moći kazati: ‘Evo ga, ovdje je!’ ili ‘Ondje je!’ Božje kraljevstvo je među vama.”"},{"book":"Luka","chapter":"17","verse":"22","text":"Poslije je opet o tome razgovarao s učenicima. “Dolazi vrijeme kada ćete zaželjeti vidjeti Sina Čovječjega barem na jedan dan, ali nećete moći."},{"book":"Luka","chapter":"17","verse":"23","text":"Tada će vam govoriti: ‘Eno ga ondje!’ i ‘Evo, ovdje je!’ ali ne idite i nikamo ne jurite tražeći me."},{"book":"Luka","chapter":"17","verse":"24","text":"Jer dolazak Sina Čovječjega u njegov dan vidjet će se poput munje koja sijevne na jednom kraju obzora, a odbljesne na drugome."},{"book":"Luka","chapter":"17","verse":"25","text":"Ali najprije moram mnogo pretrpjeti i ovaj me naraštaj mora odbaciti."},{"book":"Luka","chapter":"17","verse":"26","text":"Za dolaska Sina Čovječjega bit će kao i u Noino doba."},{"book":"Luka","chapter":"17","verse":"27","text":"Ljudi su jeli i pili, ženili se i udavali sve do dana kada je Noa ušao u korablju. A tada je došao potop i sve ih uništio."},{"book":"Luka","chapter":"17","verse":"28","text":"Bit će slično kao i u Lotovo doba: jeli su i pili, kupovali i prodavali, obrađivali zemlju i gradili"},{"book":"Luka","chapter":"17","verse":"29","text":"sve do jutra kada je Lot otišao iz Sodome. A tada su s neba zapljuštali oganj i sumpor i sve ih uništili."},{"book":"Luka","chapter":"17","verse":"30","text":"Jednako tako ljudi neće ništa slutiti do dana kad će se pojaviti17:30 Ili: objaviti. Sin Čovječji."},{"book":"Luka","chapter":"17","verse":"31","text":"Tko se toga dana nađe na krovu,17:31 Ljudi su se u to doba često odmarali i družili na ravnim krovovima kuća, posebice uvečer kad je bilo svježije. a stvari su mu unutra, neka ne silazi u kuću što uzeti! Tko se zatekne u polju, neka se ne vraća prema gradu!"},{"book":"Luka","chapter":"17","verse":"32","text":"Sjetite se Lotove žene!"},{"book":"Luka","chapter":"17","verse":"33","text":"Tko bude nastojao sačuvati svoj život, izgubit će ga, a tko ga izgubi, sačuvat će ga."},{"book":"Luka","chapter":"17","verse":"34","text":"Kažem vam, od dvoje ljudi koji te noći budu spavali u istoj postelji jedan će se uzeti, a drugi ostaviti."},{"book":"Luka","chapter":"17","verse":"35","text":"Od dviju žena koje budu skupa mljele u mlinu jedna će se uzeti, a druga ostaviti."},{"book":"Luka","chapter":"17","verse":"36","text":"Dvojica će biti u polju; jedan će biti uzet, drugi će ostati.”17:36 Većina rukopisa ne sadrži taj stih."},{"book":"Luka","chapter":"17","verse":"37","text":"“A gdje to, Gospodine?” upitaju učenici."}]}