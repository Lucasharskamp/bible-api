{"data":[{"book":"Matei","chapter":"23","verse":"1","text":"Kuya Yesu kawalongela iwanu na iwanang'ina wake."},{"book":"Matei","chapter":"23","verse":"2","text":"“Iwolangulitsa Ghamalaghitso na Mafarisayo wana ukulu wa kulangulitsa Malaghitso gha Musa."},{"book":"Matei","chapter":"23","verse":"3","text":"Apfo mghakinde na mtende aghala ghose ghawowalongela, lekeni mleke kutenda aghala ghawotenda wawo, kwaapfila ng'awotenda bae aghala ghawolonga."},{"book":"Matei","chapter":"23","verse":"4","text":"Wakowa imitsigho mitito na kuwatwika iwanu mmahegha mwawo. Lekeni wawo iwenyegho ng'awobama bae hata kugholosa chidole na kuinula."},{"book":"Matei","chapter":"23","verse":"5","text":"Ghose ghawotenda, wotenda ili iwanu wawone, kwaapfila wopfala ipfinu ipfandikighwe Ghamalaghitso mne pfihanga pfawo na mne ghamoko ghawo, na wakongetsa utali we ghamaghwanda ghawo."},{"book":"Matei","chapter":"23","verse":"6","text":"Wonoghela kukala hanu hanoghile mne chihungo na kukala mne pfighoda ipfili hambele mne tsing'anda tsa ukulombela."},{"book":"Matei","chapter":"23","verse":"7","text":"Wonoghela kulamsighwa mmasoko na kukemighwa ne iwanu, ‘Mlangulitsi.’"},{"book":"Matei","chapter":"23","verse":"8","text":"Lekeni mwemwe mleke kukemighwa ‘Mlangulitsi,’ kwaapfila mna Mlangulitsi yumwe yaliyeka, na mwemwe mwose mwawandughu."},{"book":"Matei","chapter":"23","verse":"9","text":"Wala mleke kumkema imunu ‘aba’ hano muisi, kwaapfila mna ‘Aba’ yumwe yaliyeka, naye ka kulanga."},{"book":"Matei","chapter":"23","verse":"10","text":"Na mleke kukemighwa ‘Ipfilongotsi’ kwaapfila mna ichilongotsi yumwe yaliyeka, naye Kiristu."},{"book":"Matei","chapter":"23","verse":"11","text":"Na imkulu mghati mwenu kobamighwa yawe mtumwa wenu."},{"book":"Matei","chapter":"23","verse":"12","text":"Na imunu wowose yetenda mkulu, katsotendighwa mdodo, na wowose yetenda mdodo, katsotendighwa mkulu."},{"book":"Matei","chapter":"23","verse":"13","text":"“Mtsoghaya mwemwe yamlangulitsa Ghamalaghitso na Mafarisayo! Mwawang'enye! Kwaapfila mowahindila iwanu libani lya undewa wa kulanga, na mwemwe iwenyegho ng'amkwingila bae, wala ng'amuwalekelela awala iwobama kwingila."},{"book":"Matei","chapter":"23","verse":"14","text":"Mtsoghaya mwemwe yamlangulitsa Ghamalaghitso na Mafarisayo! Mwawang'enye! Mwemwe mwakuja mne tsing'anda tse pfitsuka na kwa ung'enye hamlomba mwolonga mbuli nyingi! Apfo mtsohighighwa ng'ani!"},{"book":"Matei","chapter":"23","verse":"15","text":"“Mtsoghaya, yamlangulitsa Ghamalaghitso na Mafarisayo! Mwawang'enye mwemwe! Mwoloka ibahali na mwakwanga mne isi yose kumtenda imunu yumwe iyaiwinze dini yenu, na ang'aghaluka, mwomtenda yawe na uwetso mala mbili wa ukwingila Jehanamu kubita mwemwe wenyegho"},{"book":"Matei","chapter":"23","verse":"16","text":"“Mtsoghaya mwemwe pfilongotsi pfifita. Mwolonga, ‘Imunu ang'elaha kwe ing'anda ye Imulungu si chinu bae, ila ang'elaha kwe inzahabu ye ing'anda ye Imulungu keyowa.’"},{"book":"Matei","chapter":"23","verse":"17","text":"Mwemwe mwawabotsi na pfifita! Chihi ichinoghile, inzahabu au ing'anda ye Imulungu iitenda inzahabu ideghete?"},{"book":"Matei","chapter":"23","verse":"18","text":"Pfipfila mwolonga, imunu ang'elaha kwa hanu hakutambikila si chinu bae, ila ang'elaha kwa nambiko iili hanu ha kutambikila, ayo keyowa."},{"book":"Matei","chapter":"23","verse":"19","text":"Mwapfifita mwemwe! Chini chikulu nambiko au hanu ha kutambikila hakutenda nambiko ideghete?"},{"book":"Matei","chapter":"23","verse":"20","text":"Apfo ayula yelaha kwa hanu ha kutambikila, kelaha kwa chila chinu ichili mchanya mwake,"},{"book":"Matei","chapter":"23","verse":"21","text":"na ayula yelaha kwe ing'anda ye Imulungu, kelaha kwe ing'anda ayo, na kwa Imulungu iyokala mghati mwake."},{"book":"Matei","chapter":"23","verse":"22","text":"Na ayula yelaha kwa kulanga kelaha kwa chighoda che undewa che Imulungu na kwa Imulungu iyochikalila."},{"book":"Matei","chapter":"23","verse":"23","text":"“Mtsoghaya mwemwe imlangulitsa Ghamalaghitso, na Mafarisayo! Wang'enye! Kwaapfila mwolapfa tsaka ya pfinu pfidodo ka imitsani iinung'ila ghoya, binzali na kalafuu, lekeni mwoleka kutsikinda mbuli ng'ulu tsa Ghamalaghitso ka pfila haki, libatsi ne ukutoghola. Mghatende agha, na mleke kughaleka aghala ghangi."},{"book":"Matei","chapter":"23","verse":"24","text":"Pfilongotsi pfifita! Mwolapfa ng'onzi mne ghamatsi, lekeni mwometsa ingamiya!"},{"book":"Matei","chapter":"23","verse":"25","text":"“Mtsoghaya, mwemwe yamlangulitsa Ghamalaghitso na Mafarisayo! Mwawang'enye, mwohopfugha chikombe na chiha kwa kunze, lekeni mwoleka mghati mmema ipfinu pfampatile kwa kuboka na ubwa."},{"book":"Matei","chapter":"23","verse":"26","text":"Ghwe Mfarisayo chipfita! Tanu wopfughe mghati mwe ichikombe ne ichiha, kuya kunze kutsodegheta."},{"book":"Matei","chapter":"23","verse":"27","text":"“Mtsoghaya, mwemwe yamlangulitsa Ghamalaghitso na Mafarisayo, mwawang'enye, mwighala ne tsikabuli itsibakigwe ichokaa, kunze tsakwoneka tsinogha, lekeni mghati tsimema imipate ye iwanu iwafile na chila chinu chihile."},{"book":"Matei","chapter":"23","verse":"28","text":"Namwe pfipfila, kunze mwakoneka kwe iwanu ka mnogha lekeni mghati mwenu, mmema ung'enye na ghehile."},{"book":"Matei","chapter":"23","verse":"29","text":"“Mtsoghaya, mwemwe yamlangulitsa Ghamalaghitso, na Mafarisayo, mwawang'enye! Mowatsengela tsikabuli manabii na kutsighela unzolingo tsikabuli tse iwanu iwanoghile."},{"book":"Matei","chapter":"23","verse":"30","text":"Namwe mwolonga, ‘Tung'akalile mne ghamatsuwa gha iwabala wetu, tung'alekile kwilunga nawo kuwakoma manabii!’"},{"book":"Matei","chapter":"23","verse":"31","text":"Apfo mwelangusa iwenyegho ka mwa watsukulu wa awala yawawakomile manabii,"},{"book":"Matei","chapter":"23","verse":"32","text":"lelo mghendeletse achila chawatendile iwabala wenu."},{"book":"Matei","chapter":"23","verse":"33","text":"“Mwemwe iwanzoka na iwana we iwanzoka! Mtsohepatse ukuhighighwa Jehanamu?"},{"book":"Matei","chapter":"23","verse":"34","text":"Apfo nowaghalilani manabii, ne iwanu wane nzewele, na iwalangulitsi. Wangi wawo mtsowakoma na wangi mtsowawamba mna misalaba, wangi mtsowatowa pfiboko mne tsing'anda tsenu tse ukulombela na kuwawinga kulawa ghumji ghuno kughenda ghumji ghungi."},{"book":"Matei","chapter":"23","verse":"35","text":"Na idamu ye iwanu iwanoghile ikwitike muisi itsodaighwa kuna mwemwe, kulawa idamu ya Abeli ayula yanoghile, mbaka idamu ya Sakariya imwana wa Balakiya yamumkomile haghati he ing'anda ye Imulungu na hanu he ukulapfila inambiko."},{"book":"Matei","chapter":"23","verse":"36","text":"Nowalongelani ghendo, mweleko ghuno ghutsohighighwa kwaajili ya agho."},{"book":"Matei","chapter":"23","verse":"37","text":"“Ghwe Yerusalemu, Yerusalemu! Ghweghwe yuwakomile manabii na kuwatowa ghamabwe awala iwatumighwe kuna ghweghwe, mala nyingi tsambama kuweka hamwe iwana wako, ka ing'uku pfowafunamila pfitsiya wake kwa ghamabawa ghake, lekeni ghweghwe, ng'aubamile bae."},{"book":"Matei","chapter":"23","verse":"38","text":"Mlole, ing'anda yenu ye Imulungu ilekighwa uchuwa."},{"book":"Matei","chapter":"23","verse":"39","text":"Kwaapfila nowalongelani, ng'amtsombona keli bae mbaka mlonge, ‘Kabalikighwa ayula iyakutsa kwa taghwa lye Imtwatsa.’ ”"}]}