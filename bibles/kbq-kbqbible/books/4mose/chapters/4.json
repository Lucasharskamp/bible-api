{"data":[{"book":"4 Mose","chapter":"4","verse":"1","text":"Anante Ra Anumzamo'a amanage huno Mosesene, Aronikizni zanasmi'ne,"},{"book":"4 Mose","chapter":"4","verse":"2","text":"Kohati agehe'impinti fore hu'naza vahera nagate, famote, hamprinka Livae nagara zamagi'a krenka eri fatgo huo,"},{"book":"4 Mose","chapter":"4","verse":"3","text":"maka 30'a kafureti marerino 50'a kafuma hu'nesaza vahe'ma, seli mono nompima eri'zama eriga hu'nesaza venene'a hampri'o."},{"book":"4 Mose","chapter":"4","verse":"4","text":"Hagi Kohati naga'moza seli nompina hakare zupa amanahu eri'za erigahaze, seli mono nompima, hunagru hunte nomofo agu'afi ruotgema hu'nea zantminte kegava hugahaze."},{"book":"4 Mose","chapter":"4","verse":"5","text":"Hagi Israeli vahe'mo'za kumazmi atre'za vunaku hanageno'a, Aroni'a mofavre naga'ane mareri'za kafanteti tvarave hantiza huhagerafi huvempage vogisia ana tvaravereti eri ano vazigahaze."},{"book":"4 Mose","chapter":"4","verse":"6","text":"Hagi anantera hagerimpi bulimakao akru'anu refinete'za, ana agumpina hokonke tvaravenu refinete'za, tare azota antanintegahaze."},{"book":"4 Mose","chapter":"4","verse":"7","text":"Hagi ana'ma hutesu'za bretima nentaza itamofona hokonke tvarave eri'za tafera hute'za, ofama hu'zantamina ana agofetura nente'za zuompama, kavoma, tima tagi tafe taminena nente'za, bretinena antekeno maka zupa itamofo agofetura mevava hino."},{"book":"4 Mose","chapter":"4","verse":"8","text":"Ana hute'za koranke tvarave reti ana makazana refiteho, ete'za ana agofetura hagerimpi bulimakao afu'mofo ukri'anu refinete'za, tare kaziga kampi erisgahu zota antanintegahaze."},{"book":"4 Mose","chapter":"4","verse":"9","text":"Mago hokonke tvarave eri'za tavi'ma rekru hunte'zamofo zota'ane, lamune, teve anefa resu hu'zane, zuompane, tevemofo masave tintfene, eri'zama eneriza zanena refitegahaze."},{"book":"4 Mose","chapter":"4","verse":"10","text":"Hagi ana maka'zana hagerimpi bulimakao ukri'afi eri anakite'za afunte kofi azotare erinte'za anakintetere hugahaze."},{"book":"4 Mose","chapter":"4","verse":"11","text":"Kolire itamofo agofetura hokonke tvaravenu refitete'za, hagerimpi bulimakaomofo ukrira ana agofetu erinte'za anakite'za, tare vimago zafa antanintegahaze."},{"book":"4 Mose","chapter":"4","verse":"12","text":"Anantera hokonke tvarave masine'za ana maka agu'afi eri'za eneriza zantamina (utensils) anakite'za, ana agofetura hage rimpi bulimakaomofo ukri'areti refitete'za, tare vimago zafa, zafama hu'zana vazintegahaze."},{"book":"4 Mose","chapter":"4","verse":"13","text":"Ana nehu'za, bronsire itaretira (alta) ta'nefara katenetre'za fitu tvarave eri'za ome refitegahaze."},{"book":"4 Mose","chapter":"4","verse":"14","text":"Anazanke hu'za eri'zama eneriza zantamina antesazana tevefi kre kavoma, foku'ma, savolima, zompama, maka itare'ma (alta) me'nea zanena, hagerimpi bulimakao afumofo ukriteti agofetura refite'za anakite'za, zafama hu'za vanaza zafa antanintegahaze."},{"book":"4 Mose","chapter":"4","verse":"15","text":"Aroni'ene ne'mofavre naga'amo'zane seli nomofo agu'afi maka ruotge'ma hu'nea zantamina anakiza erise hutesage'za, ana kumateti hage'za vunaku hanage'za, Kohati ne'mofavre'moza emerigahaze. Hanki ruotge zantamina avako osugahazanki, avakoma hanazana frigahaze. Ama'i ruotge seli nompi me'nea zana, Kohati ne'mofavremoza zamagrake'za eri'za vugahaze."},{"book":"4 Mose","chapter":"4","verse":"16","text":"Hagi pristi ne' Aroni nemofo Eleasa kva hania'zana tavi'mofo masavene, mnanentake zama kremna vu'zane, maka zupa ofa nemiza witi ragane, asomu huzmante'za frenezmantaza masavene, seli nomofo eri'za zantamine, agu'afima maka'za me'neane, hunagru hunte'nea nomofo agu'afi me'nea zanena agrake maka kegava hugahie."},{"book":"4 Mose","chapter":"4","verse":"17","text":"Hagi Ra Anumzamo'a Mosesene, Aronikizni anage huno zanasmi'ne,"},{"book":"4 Mose","chapter":"4","verse":"18","text":"Livae naga nofipintira, Kohati ne'mofavre nagara zamatrenke'za fri hana osiho."},{"book":"4 Mose","chapter":"4","verse":"19","text":"Kohati naga'mo'za ruotge hu'nea zama kege vu kofta hu'za avako huge, hanuza fri hana huzanku Aroni'ene, ne'mofavre naga'amo'za mareri'za erise hutesage'za, eri'za kankamu zamire kofiza vugahaze."},{"book":"4 Mose","chapter":"4","verse":"20","text":"Hu'neanagi Kohati naga'mo'za osi'a knafinena agu'afina mareri'za ruotge'ma hu'nea zantamina onkegahaze. Hanki anazantamima kesuza frigahaze. Ama'i Gersoni naga'moza eri'naza erizamofo naneke."},{"book":"4 Mose","chapter":"4","verse":"21","text":"Hagi Ra Anumzamo amanage huno Mosesena asami'ne."},{"book":"4 Mose","chapter":"4","verse":"22","text":"Gersoni ne'mofavre nagara anazanke hunka zamagia krenka nagate famote, eri fatgo huo,"},{"book":"4 Mose","chapter":"4","verse":"23","text":"maka 30'a kafureti marerino 50'a kafuma hu'nesaza vene'nea, seli mono nompima eri'zama eriga hu'nesaza venene'a hampri'o."},{"book":"4 Mose","chapter":"4","verse":"24","text":"Hagi Gersoni naga'moza, seli mono nomofo agu'afi eri'za eneriza, eri'za vano hanazana amana hugahaze,"},{"book":"4 Mose","chapter":"4","verse":"25","text":"zamagra seli mono nomofo ra tavaravene, agofetu refite'nea tavaravene, hagerimpi bulimakao ukarinu agofetu refite'neane, seli mono nomofo kasante ra tvarave hanti'naza zama'a erigahaze,"},{"book":"4 Mose","chapter":"4","verse":"26","text":"megi'a refite kagi'naza tavaravene, mareri kahante'ene kresramna vu itare (alta) hanti'naza tavaravene, nofi tmine, ana miko eri'za zantamina Gersoni naga'mo'za erigahaze."},{"book":"4 Mose","chapter":"4","verse":"27","text":"Hagi Gersoni naga nofi'mo'za maka'a zupa, Aroni'ene ne'mofavre naga'amozama hanaza kemofo amage ante'za kofi'za vutere hugahaze."},{"book":"4 Mose","chapter":"4","verse":"28","text":"Gersoni naga'mokizmi ne'mofavre'moza seli mono nomofo eri'zama eri'sazana, pristi ne' Aroni nemofo Itamari Merari nagara kegava hu'nena ana eri'zana erigahaze."},{"book":"4 Mose","chapter":"4","verse":"29","text":"Livae nagapinti Merari ne'mofavre nagara, kagra zamagi krenka nagate, famote, eri fatgo huo."},{"book":"4 Mose","chapter":"4","verse":"30","text":"Maka 30'a kafuma hu'nesia vahetetima marerino 50'a kafuma hu'nesaza vahe'ma, seli mono nompima eri'za eriga hu'nesaza venene'a hamprio."},{"book":"4 Mose","chapter":"4","verse":"31","text":"Zamagra amanahu eri'za erigahaze, maka seli mono noma ahegagi'naza zafane, zaza zafane, re trure zafane, rusihu (soket) zafane eri'za vugahaze."},{"book":"4 Mose","chapter":"4","verse":"32","text":"Vahe'ma atru nehazafi retrumare'nea zafane, rusihunte (soket) zafane, nofi tafinteno omo azeri eme azeri hu zafane (pegs), nofi'tamine, maka'a eri'za zane, zamagire zamagire kegava hu'nesaza zane eri'za vugahaze."},{"book":"4 Mose","chapter":"4","verse":"33","text":"Merari naga'mokizmi ne'mofavremo'za seli mono nompi eri'zama zamasmia kante ante'za erigahaze. Hagi pristi ne' Aroni nemofo Itamari kegava ana eri'zana hu'nena erigahaze."},{"book":"4 Mose","chapter":"4","verse":"34","text":"Hige'za Mosese'ene, Aroni'ene, vahe kevure kva hu'naza vahemo'zane, Kohati naga nofira, nagate famote,"},{"book":"4 Mose","chapter":"4","verse":"35","text":"maka 30'a kafureti marerino 50'a kafuma hu'naza vahe'ma, seli mono nompi eri'zama eriga hu'naza vene'nea hampri'za eri fatgo hu'naze."},{"book":"4 Mose","chapter":"4","verse":"36","text":"Ana maka'ma nagate famote hampri'naza venene'a, 2 tausen 750'e."},{"book":"4 Mose","chapter":"4","verse":"37","text":"Ama'i maka Kohati ne'mofavre, seli nomofo agu'afi eri'zama eriga hu'naza vahe zamagi hamprike eri fatgo hu'na'e. Mosese'ene Aronike hampri'ne Ra Anumzamo'ma Mosese asmi'nea kante anteke avaririna'e."},{"book":"4 Mose","chapter":"4","verse":"38","text":"Gersoni ne'mofavrema, nagate famote hamprina'ana,"},{"book":"4 Mose","chapter":"4","verse":"39","text":"maka 30'a kafureti marerino 50'a kafuma hu'nesaza vahe'ma, seli mono nompima eri'zama eriga hu'naza vene'nea,"},{"book":"4 Mose","chapter":"4","verse":"40","text":"maka nagate famote zamagima krene eri fatgoma hu'na'a vene'nea, 2 tausen 630ti'e."},{"book":"4 Mose","chapter":"4","verse":"41","text":"Ra Anumzamo'ma Mosese asmi'nea kante anteke Gersoni ne'mofavre naga seli mono nompi ana maka eri'za eri'naza vene'ne zamagi'a, Mosese'ene Aronike hampri'ne eri fatgo hu'na'e."},{"book":"4 Mose","chapter":"4","verse":"42","text":"Merari mofavre nagate famote hu'za zamagima krente'nazana,"},{"book":"4 Mose","chapter":"4","verse":"43","text":"maka 30'a kafureti marerino 50'a kafuma hu'nesaza vahe'ma, seli mono nompima eri'zama eriga hu'naza vene'ne,"},{"book":"4 Mose","chapter":"4","verse":"44","text":"zamagima nagate famotema hu'za kre'nazana 3tausen 200ti'e"},{"book":"4 Mose","chapter":"4","verse":"45","text":"Ra Anumzamo'ma Mosesema asmi'nea kante anteke Merari ne'mofavre naga seli mono nompima ana maka eri'za eri'naza vene'ne zamagi'a, Mosese'ene Aronike hampri'ne eri fatgo hu'na'e."},{"book":"4 Mose","chapter":"4","verse":"46","text":"Higeno Mosese'ene, Aroni'ene, Israeli vahe'mokizmi kva vahe'mo'za Livae naga nofira, hampri'za nagate famote eri fatgo hu'nazana,"},{"book":"4 Mose","chapter":"4","verse":"47","text":"maka 30'a kafureti marerino 50'a kafuma hu'naza vahe'ma, seli mono nompima eri'zama eneri'za, ana zantamima kofiza vuga vene'nerami hampri'na'e."},{"book":"4 Mose","chapter":"4","verse":"48","text":"Maka Livae venene'a zamagima kre'nazana, 8 tausen 580'e."},{"book":"4 Mose","chapter":"4","verse":"49","text":"Ra Anumzamo'ma Mosesema asmi'nea, kante anteke zanagra seli mono nompi eri'zama e'neriza zantamima kofizama vanaza vahe zamagi'a krente'na'e."}]}