{"data":[{"book":"لوقا","chapter":"17","verse":"1","text":"روزی عیسی به شاگردان خود فرمود: «وسوسهٔ گناه همیشه وجود خواهد داشت، ولی وای به حال کسی که مردم را وسوسه کند."},{"book":"لوقا","chapter":"17","verse":"2","text":"برای او بهتر است که یک سنگ بزرگ دور گردنش آویخته و به دریا انداخته شود تا اینکه باعث لغزش یکی از این کودکان گردد."},{"book":"لوقا","chapter":"17","verse":"3","text":"پس مراقب اعمال و کردار خود باشید!"},{"book":"لوقا","chapter":"17","verse":"4","text":"حتی اگر روزی هفت مرتبه به تو بدی کند، و هر بار نزد تو بازگردد و اظهار پشیمانی کند، او را ببخش!»"},{"book":"لوقا","chapter":"17","verse":"5","text":"رسولان به خداوند گفتند: «ایمان ما را زیاد کن.»"},{"book":"لوقا","chapter":"17","verse":"6","text":"عیسی فرمود: «اگر ایمانی به کوچکی دانۀ خردل نیز داشته باشید، می‌توانید به این درخت توت دستور بدهید که از جایش کنده شده، در دریا کاشته شود، و درخت از دستور شما اطاعت خواهد کرد."},{"book":"لوقا","chapter":"17","verse":"7","text":"«وقتی خدمتکاری از شخم زدن یا گوسفندچرانی به خانه باز می‌گردد، آیا اربابش به او می‌گوید: ”بیا، بنشین و غذا بخور“؟"},{"book":"لوقا","chapter":"17","verse":"8","text":"نه، خواهد گفت: ”شام مرا آماده کن و از من پذیرایی نما؛ و منتظر شو تا من بخورم و بنوشم، بعد تو بخور و بنوش.“"},{"book":"لوقا","chapter":"17","verse":"9","text":"از خدمتکارش تشکر نیز نمی‌کند، زیرا وظیفه‌اش را انجام می‌دهد."},{"book":"لوقا","chapter":"17","verse":"10","text":"به همین صورت، شما نیز وقتی دستورهای مرا اجرا می‌کنید، انتظار تعریف و تمجید نداشته باشید، چون فقط وظیفه خود را انجام داده‌اید.»"},{"book":"لوقا","chapter":"17","verse":"11","text":"عیسی بر سر راه خود به اورشلیم، در مرز بین جلیل و سامره،"},{"book":"لوقا","chapter":"17","verse":"12","text":"وقتی وارد روستایی می‌شد، ناگاه دَه جذامی به او برخوردند. جذامی‌ها، از دور ایستاده،"},{"book":"لوقا","chapter":"17","verse":"13","text":"فریاد زدند: «ای عیسی، ای استاد، بر ما رحم فرما!»"},{"book":"لوقا","chapter":"17","verse":"14","text":"عیسی متوجهٔ آنان شد و فرمود: «نزد کاهنان بروید و خود را به ایشان نشان دهید.» هنگامی که می‌رفتند، آثار جذام از روی بدنشان محو شد."},{"book":"لوقا","chapter":"17","verse":"15","text":"یکی از آنان وقتی دید که شفا یافته است، در حالی که با صدای بلند خدا را شکر می‌کرد، نزد عیسی بازگشت،"},{"book":"لوقا","chapter":"17","verse":"16","text":"و در برابر او بر خاک افتاد و برای لطفی که در حقش کرده بود، از وی تشکر نمود. این شخص، یک سامری بود."},{"book":"لوقا","chapter":"17","verse":"17","text":"عیسی فرمود: «مگر من ده نفر را شفا ندادم؟ پس آن نُه نفر دیگر کجا هستند؟"},{"book":"لوقا","chapter":"17","verse":"18","text":"آیا به‌جز این غریبه، کسی نبود که بازگردد و از خدا تشکر کند؟»"},{"book":"لوقا","chapter":"17","verse":"19","text":"پس به آن مرد فرمود: «برخیز و برو! ایمانت تو را شفا داده است!»"},{"book":"لوقا","chapter":"17","verse":"20","text":"روزی بعضی از فریسیان از عیسی پرسیدند: «ملکوت خدا کی آغاز خواهد شد؟»"},{"book":"لوقا","chapter":"17","verse":"21","text":"و نخواهند گفت که در این گوشه یا آن گوشه زمین آغاز شده است، زیرا ملکوت خدا در میان شماست.»"},{"book":"لوقا","chapter":"17","verse":"22","text":"کمی بعد، در این باره به شاگردان خود فرمود: «زمانی می‌رسد که آرزو خواهید کرد حتی برای یک روز هم که شده، با شما باشم، اما این آرزو برآورده نخواهد شد."},{"book":"لوقا","chapter":"17","verse":"23","text":"به شما خبر خواهد رسید که من بازگشته‌ام و در فلان جا هستم. اما باور نکنید و به دنبال من نگردید."},{"book":"لوقا","chapter":"17","verse":"24","text":"زیرا همان‌طور که صاعقه در یک لحظه می‌درخشد و آسمان را از یک کران تا کران دیگر روشن می‌سازد، پسر انسان نیز در روز آمدنش چنین خواهد بود."},{"book":"لوقا","chapter":"17","verse":"25","text":"اما پیش از آن، لازم است که زحمات بسیاری متحمل گردم و توسط این قوم طرد شوم."},{"book":"لوقا","chapter":"17","verse":"26","text":"«زمان ظهور پسر انسان مانند روزگار نوح خواهد بود."},{"book":"لوقا","chapter":"17","verse":"27","text":"مردم سرگرم عیش و نوش و میهمانی و عروسی بودند تا آن روز که نوح وارد کشتی شد. آنگاه سیل آمد و همه را نابود کرد."},{"book":"لوقا","chapter":"17","verse":"28","text":"«در آن زمان، دنیا مانند زمان لوط خواهد بود که مردم غرق کارهای روزانه‌شان بودند؛ می‌خوردند و می‌نوشیدند؛ خرید و فروش می‌کردند؛ می‌کاشتند و می‌ساختند،"},{"book":"لوقا","chapter":"17","verse":"29","text":"تا صبح روزی که لوط از شهر سدوم بیرون آمد و آتش و گوگرد از آسمان بارید و همه چیز را از بین برد."},{"book":"لوقا","chapter":"17","verse":"30","text":"بله، آمدن پسر انسان نیز چنین خواهد بود."},{"book":"لوقا","chapter":"17","verse":"31","text":"«در آن روز، کسی که بر پشت بام خانه باشد برای بردن اموالشان به داخل خانه باز نگردد؛ و کسی که در مزرعه باشد، به خانه باز نگردد."},{"book":"لوقا","chapter":"17","verse":"32","text":"به خاطر بیاورید بر سر زن لوط چه آمد!"},{"book":"لوقا","chapter":"17","verse":"33","text":"هر که بخواهد جان خود را حفظ کند، آن را از دست خواهد داد؛ اما هر که جانش را از دست بدهد، آن را حفظ خواهد کرد."},{"book":"لوقا","chapter":"17","verse":"34","text":"در آن شب، دو نفر که بر یک تخت خوابیده باشند، یکی بُرده خواهد شد و دیگری خواهد ماند."},{"book":"لوقا","chapter":"17","verse":"35","text":"دو زن که در کنار هم سرگرم آرد کردن گندم باشند، یکی برده خواهد شد و دیگری خواهد ماند."},{"book":"لوقا","chapter":"17","verse":"36","text":"دو مرد نیز که در مزرعه کار می‌کنند، یکی برده شده، و دیگری برجای خواهد ماند.»17‏:36 آیۀ ۳۶ در برخی از نسخه‌های خطی قدیمی نیامده است."},{"book":"لوقا","chapter":"17","verse":"37","text":"شاگردان از عیسی پرسیدند: «خداوندا، به کجا برده خواهند شد؟»"}]}