{"data":[{"book":"2 Kronieken","chapter":"14","verse":"1","text":"Abias ging bij zijn vaderen te ruste, en werd in de Davidstad begraven. Zijn zoon Asa volgde hem op. In zijn dagen had het land tien jaar lang rust."},{"book":"2 Kronieken","chapter":"14","verse":"2","text":"Asa deed wat goed en recht was in de ogen van Jahweh, zijn God:"},{"book":"2 Kronieken","chapter":"14","verse":"3","text":"hij ruimde de vreemde altaren en de offerhoogten op, sloeg de heilige zuilen stuk, hakte de heilige palen om,"},{"book":"2 Kronieken","chapter":"14","verse":"4","text":"en scherpte de Judeërs in, dat zij Jahweh moesten vereren, den God hunner vaderen, en zijn wet en geboden moesten onderhouden."},{"book":"2 Kronieken","chapter":"14","verse":"5","text":"Ook uit alle steden van Juda verwijderde hij de offerhoogten en de reukaltaren. Onder hem had het rijk rust."},{"book":"2 Kronieken","chapter":"14","verse":"6","text":"Daar het land vrede had, en hij in die jaren geen oorlog hoefde te voeren, omdat Jahweh hem rust verleende, bouwde hij verschillende vestingen in Juda."},{"book":"2 Kronieken","chapter":"14","verse":"7","text":"En hij zeide tot Juda: Laat ons deze steden versterken, en ze met een muur en torens, met poorten en grendels omgeven. Nog zijn wij baas in eigen land, omdat wij Jahweh, onzen God, vereren; want omdat wij Hem vereren, schenkt Hij ons rust naar alle kanten. En ze brachten de bouw tot een gelukkig einde."},{"book":"2 Kronieken","chapter":"14","verse":"8","text":"Het leger van Asa bestond uit driehonderdduizend Judeërs, gewapend met schild en lans, en tweehonderdduizend Benjamieten, gewapend met schilden en vertrouwd met de boog; allemaal dappere mannen."},{"book":"2 Kronieken","chapter":"14","verse":"9","text":"Eens rukte Zérach, de Koesjiet, tegen hem op met een leger van een millioen man en driehonderdduizend strijdwagens. Toen hij Maresja had bereikt,"},{"book":"2 Kronieken","chapter":"14","verse":"10","text":"ging Asa hem tegemoet, en zij stelden zich in het dal Sefata bij Maresja in slagorde op."},{"book":"2 Kronieken","chapter":"14","verse":"11","text":"Nu riep Asa tot Jahweh, zijn God, en sprak: Jahweh; Gij alleen kunt helpen in de strijd van een machteloze tegen een sterke! Help ons, Jahweh, onze God; want wij nemen onze toevlucht tot U, en in uw Naam trekken wij tegen dit geweldige leger op, Jahweh, Gij zijt onze God; tegen U is niemand bestand!"},{"book":"2 Kronieken","chapter":"14","verse":"12","text":"En Jahweh bracht de Koesjieten voor Asa de nederlaag toe. De Koesjieten sloegen op de vlucht,"},{"book":"2 Kronieken","chapter":"14","verse":"13","text":"en Asa met zijn manschappen achtervolgden hen tot Gerar. Er sneuvelden zoveel Koesjieten, dat ze zich niet konden herstellen; ze werden door Jahweh en zijn leger volkomen vernietigd. De Judeërs bemachtigden een zeer grote buit,"},{"book":"2 Kronieken","chapter":"14","verse":"14","text":"en overweldigden alle steden in de omgeving van Gerar; zo diep zat de schrik voor Jahweh er in! Zij plunderden al die steden, omdat er veel buit te behalen viel;"},{"book":"2 Kronieken","chapter":"14","verse":"15","text":"zelfs de tenten der veehoeders haalden zij omver, en maakten een groot aantal schapen en kamelen buit. Toen keerden ze naar Jerusalem terug."}]}