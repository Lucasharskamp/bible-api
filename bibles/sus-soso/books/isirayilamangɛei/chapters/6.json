{"data":[{"book":"Isirayila Mangɛe I","chapter":"6","verse":"1","text":"Ɲɛ kɛmɛ naani ɲɛ tongo solomasaxan to dangi kelife Isirayila mini Misira bɔxi ra tɛmui naxɛ, mangɛ Sulemani naxa Alatala xa hɔrɔmɔbanxi ti fɔlɔ Siwi kike kui. Na ɲɛ findixi a xa mangɛya ɲɛ naani nde nan na Isirayila bɔxi xun ma."},{"book":"Isirayila Mangɛe I","chapter":"6","verse":"2","text":"Sulemani Ala xa banxi ti yi maniyɛ xasabi nan na: A kuyɛ ɲɔngɔn ya tongo senni, a gboe ɲɔngɔn ya mɔxɔɲɛn, a ite ɲɔngɔn ya tongo saxan."},{"book":"Isirayila Mangɛe I","chapter":"6","verse":"3","text":"A yatagi buntunyi xa kuyɛ nu lanxi ɲɔngɔn ya mɔxɔɲɛn nan ma, alɔ banxi xa kuyɛ na ki naxɛ. A gboe fan findi ɲɔngɔn ya mɔxɔɲɛn nan na."},{"book":"Isirayila Mangɛe I","chapter":"6","verse":"4","text":"A wundɛrie nu yailanxi banxi xalɛ nan kui, wurie fan nu yailanxi e fari."},{"book":"Isirayila Mangɛe I","chapter":"6","verse":"5","text":"A naxa konkoe fatu hɔrɔmɔbanxi xalɛ rabilinyi."},{"book":"Isirayila Mangɛe I","chapter":"6","verse":"6","text":"Konkoe singee xa gboe nu lanxi ɲɔngɔn ya suuli nan ma. Nee fari konkoe gbɛtɛe naxa dɔxɔ naxee xa gboe nu lanxi ɲɔngɔn ya senni ma. Nee fan fari konkoe gbɛtɛe naxa dɔxɔ naxee xa gboe nu lanxi ɲɔngɔn ya solofere ma. Hɔrɔmɔbanxi xalɛ xa marabinye nu raxurunxi a fuge biri ra, alako konkoee masa wurie mu soma banxi xalɛ kui ki naxɛ."},{"book":"Isirayila Mangɛe I","chapter":"6","verse":"7","text":"E to nu hɔrɔmɔbanxi tima, e nu gɛmɛe rawalima naxee ɲan nu bara masoli geya yire e tongoxi dɛnnaxɛ. Na ki walise yo xui mu nu mɛma hɔrɔmɔbanxi yire, alɔ dɛrɛma, bera, xa na mu a ra walise gbɛtɛ naxan yailanxi wure ra."},{"book":"Isirayila Mangɛe I","chapter":"6","verse":"8","text":"Naadɛ nde nu na banxi yirefanyi ma naxan minima konkoee yire ma. Tede samɛ daaxi nde nu yailanxi banxi kui ma, naxan nu konkoee kui masɔtɔma koore ra."},{"book":"Isirayila Mangɛe I","chapter":"6","verse":"9","text":"E to gɛ banxi tide, Sulemani naxa a raxunma sɛdiri wurie ra."},{"book":"Isirayila Mangɛe I","chapter":"6","verse":"10","text":"Konkoe naxee nu tixi hɔrɔmɔbanxi sɛɛtie ma, e ite ɲɔngɔn ya suuli. Na birin nu xirixi banxi ma sɛdiri wurie ra."},{"book":"Isirayila Mangɛe I","chapter":"6","verse":"11","text":"Alatala naxa a masen mangɛ Sulemani bɛ, a naxɛ,"},{"book":"Isirayila Mangɛe I","chapter":"6","verse":"12","text":"«N xa a fala i bɛ yi banxi tife xa fe ra, xa i sa i ɲɛrɛ n ma kira xɔn ma, xa i sa n ma sɛriyɛ rabatu, xa i sa n ma yaamarie suxu, n nan n ma laayidi rakamalima nɛ i bɛ, n naxan fala i baba Dawuda bɛ."},{"book":"Isirayila Mangɛe I","chapter":"6","verse":"13","text":"Na kui n luma nɛ n ma ɲama tagi, n mu i bɛɲinma abadan.»"},{"book":"Isirayila Mangɛe I","chapter":"6","verse":"14","text":"Sulemani naxa Ala xa hɔrɔmɔbanxi ti, a wali raɲɔn."},{"book":"Isirayila Mangɛe I","chapter":"6","verse":"15","text":"A naxa sɛdiri wuri xebenyie mafatu banxi xalɛe ma a kui, kelife a xalɛ fɔlɛ ma han banxi xunyi ra. A naxa sipirɛ wuri xebenyie mafatu banxi gbaata ma."},{"book":"Isirayila Mangɛe I","chapter":"6","verse":"16","text":"A naxa sɛdiri wuri xebenyie mafatu konkoe ɲɔngɔn ya mɔxɔɲɛn daaxi ma banxi kui dunxui ra, kelife a gbaata ma han fuge. Na nu findixi Yire Sɛniyɛnxi Fisamante nan na."},{"book":"Isirayila Mangɛe I","chapter":"6","verse":"17","text":"Banxi palaa dɔnxɔɛ naxan nu na na yatagi, nu kuya ɲɔngɔn ya tongo naani. Na nu findixi Yire Sɛniyɛnxi nan na."},{"book":"Isirayila Mangɛe I","chapter":"6","verse":"18","text":"Sɛdiri wuri xebenyie naxee nu fatuxi banxi xalɛe ma palaa ma, sansi bogie nun sansi fugee fan nu masolixi e ma. Na ki, gɛmɛ mu nu toma banxi kui ma fefe ma."},{"book":"Isirayila Mangɛe I","chapter":"6","verse":"19","text":"Sulemani naxa Yire Sɛniyɛnxi Fisamante yailan hɔrɔmɔbanxi kui, Alatala xa saatɛ kankira dɔxɔma dɛnnaxɛ."},{"book":"Isirayila Mangɛe I","chapter":"6","verse":"20","text":"Na yire kuya ɲɔngɔn ya mɔxɔɲɛn, a igbo ɲɔngɔn ya mɔxɔɲɛn, a ite ɲɔngɔn ya mɔxɔɲɛn. Xɛɛma nu masoxi na konkoe xalɛe birin ma, a nun sɛrɛxɛbade ma naxan yailanxi sɛdiri wuri ra."},{"book":"Isirayila Mangɛe I","chapter":"6","verse":"21","text":"Mangɛ Sulemani naxa xɛɛma maso na Yire Sɛniyɛnxi Fisamante xalɛe ma. A naxa yɔlɔnxɔnyi xunxuri xɛɛma daaxie gbaku naa sode dɛ ra."},{"book":"Isirayila Mangɛe I","chapter":"6","verse":"22","text":"Ba na ra, a nu bara xɛɛma maso na hɔrɔmɔbanxi xalɛe birin ma, a nun sɛrɛxɛbade ma naxan nu na naa."},{"book":"Isirayila Mangɛe I","chapter":"6","verse":"23","text":"A naxa malekɛ firin misaali masoli wulai oliwi wuri ra. E ite ɲɔngɔn ya fu."},{"book":"Isirayila Mangɛe I","chapter":"6","verse":"24","text":"Malekɛ singe gabutenyi keren xa kuyɛ ɲɔngɔn ya suuli, a gabutenyi firin nde fan xa kuyɛ ɲɔngɔn ya suuli, naxan lanma nɔngɔn fu ma kelife a kɔɔla ma han a yirefanyi ma."},{"book":"Isirayila Mangɛe I","chapter":"6","verse":"25","text":"Boore malekɛ fan gbee lanxi ɲɔngɔn ya fu nan ma. E firinyi nu yailanxi kɛɲa keren nan na."},{"book":"Isirayila Mangɛe I","chapter":"6","verse":"26","text":"E firinyi ite ɲɔngɔn ya fu."},{"book":"Isirayila Mangɛe I","chapter":"6","verse":"27","text":"Sulemani naxa na malekɛe ti Yire Sɛniyɛnxi Fisamante tagi, alako malekɛe gabutenyie xa banxi xalɛe li, e fan xa e boore li banxi tagi."},{"book":"Isirayila Mangɛe I","chapter":"6","verse":"28","text":"Sulemani naxa xɛɛma maso na malekɛ firinyie birin ma."},{"book":"Isirayila Mangɛe I","chapter":"6","verse":"29","text":"A naxa yaamari fi, a e xa malekɛe, tugi bilie, nun wuri fuge tofanyi misaalie masoli banxi xalɛe ma, naxee nu na Yire Sɛniyɛnxi Fisamante nun Yire Sɛniyɛnxi kui."},{"book":"Isirayila Mangɛe I","chapter":"6","verse":"30","text":"A naxa xɛɛma maso banxi gbaata ma na yire firinyie kui."},{"book":"Isirayila Mangɛe I","chapter":"6","verse":"31","text":"A naxa hɔrɔmɔbanxi xa naadɛe yailan wulai oliwi wuri ra. A e gbaku oliwi wuri xebenyie ra naxee xa marabinye mu nu banxi xalɛ gbe lima, fo dɔxɔ naani."},{"book":"Isirayila Mangɛe I","chapter":"6","verse":"32","text":"Na naadɛ firinyie nu yailanxi wulai oliwi wuri nan na. Malekɛ, tugi bili, nun wuri fuge tofanyie misaalie nu masolixi na naadɛe ma. Xɛɛma nu masoxi na naadɛe nun na misaalie ma"},{"book":"Isirayila Mangɛe I","chapter":"6","verse":"33","text":"A naxa na mɔɔli raba naadɛe ma naxee nu na Yire Sɛniyɛnxi ma. E yailanxi oliwi wuri ra, e gbakuxi wuri xebenyie ra naxee mu nu banxi xalɛ xa marabinye lima fo dɔxɔ saxan."},{"book":"Isirayila Mangɛe I","chapter":"6","verse":"34","text":"Naadɛ firinyi gbɛtɛ nu yailanxi sipirɛ wuri ra."},{"book":"Isirayila Mangɛe I","chapter":"6","verse":"35","text":"A naxa yaamari fi e xa malekɛe, tugie, nun sansi fuge tofanyi misaalie masoli e ma. Na dangi xanbi a naxa xɛɛma maso naadɛe nun na misaalie ma."},{"book":"Isirayila Mangɛe I","chapter":"6","verse":"36","text":"A naxa buntunyi yailan gɛmɛ masolixie ra, naxee nu dɔxɔxi safɛ saxan na, a nun sɛdiri wuri safɛ keren na."},{"book":"Isirayila Mangɛe I","chapter":"6","verse":"37","text":"Alatala xa banxi dɔxɔ fɔlɔ Siwi kike nan na, Sulemani xa mangɛya ɲɛ naani nde."},{"book":"Isirayila Mangɛe I","chapter":"6","verse":"38","text":"A naxa ɲɔn Bulu kike ra, kike solomasaxan nde, Sulemani xa mangɛya ɲɛ fu nun keren nde. Na banxi birin ti ɲɛ solofere nan bun ma, a fa lu alɔ Ala nu wama a xɔn ma ki naxɛ."}]}