{"data":[{"book":"VaKorose","chapter":"2","verse":"1","text":"Ndinoda kuti muzive kuti ndiri kurwa sei pamusoro penyu nepaavo vari paRaodhikea, navose vasina kuonana neni pachangu."},{"book":"VaKorose","chapter":"2","verse":"2","text":"Vavariro yangu ndeyokuti vakurudzirwe mumwoyo uye vabatane murudo, kuitira kuti vave nepfuma izere yokunzwisisa kwakakwana, kuti vagoziva chakavanzika chaMwari, iye Kristu,"},{"book":"VaKorose","chapter":"2","verse":"3","text":"maari ndimo makachengetwa pfuma yose youchenjeri nokuziva."},{"book":"VaKorose","chapter":"2","verse":"4","text":"Ndinokuudzai izvi kuitira kuti parege kuva nomunhu anokunyengerai namashoko anobata kumeso."},{"book":"VaKorose","chapter":"2","verse":"5","text":"Nokuti kunyange ndisipo pamuri panyama, mumweya ndinemi uye ndinofara ndichiona kuti mugere zvakanaka sei uye kuti makasimba sei mukutenda kwenyu muna Kristu."},{"book":"VaKorose","chapter":"2","verse":"6","text":"Saka zvino, sezvamakagamuchira Kristu Jesu saShe, rambai muchifamba maari,"},{"book":"VaKorose","chapter":"2","verse":"7","text":"mune midzi uye makavakwa maari, makasimbiswa mukutenda sezvamakadzidziswa, uye muzere nokuvonga."},{"book":"VaKorose","chapter":"2","verse":"8","text":"Muone kuti parege kuva nomunhu anokutapai nokutaura kusina maturo kunonyengera, kunosendamira patsika dzavanhu nezvokuvamba kwenyika ino, asingateveri Kristu."},{"book":"VaKorose","chapter":"2","verse":"9","text":"Nokuti muna Kristu kuzara kwouMwari kunogara maari pamuviri,"},{"book":"VaKorose","chapter":"2","verse":"10","text":"nemiwo makapiwa kuzara uku muna Kristu, iye ari pamusoro poushe hwose nesimba."},{"book":"VaKorose","chapter":"2","verse":"11","text":"Nemiwo makadzingiswa maari, mukubviswa kwomunhu wezvivi, kwete nokudzingiswa kunoitwa namaoko avanhu, asi nokudzingiswa kunoitwa naKristu,"},{"book":"VaKorose","chapter":"2","verse":"12","text":"makavigwa pamwe chete mukubhabhatidzwa uye mukamutswa pamwe chete naye nokutenda kwenyu musimba raMwari, akamumutsa kubva kuvakafa."},{"book":"VaKorose","chapter":"2","verse":"13","text":"Pamakanga makafa muzvivi zvenyu uye nokusadzingiswa kwomunhu wenyu wekare, Mwari akakuitai vapenyu muna Kristu. Akatikanganwira zvivi zvedu zvose,"},{"book":"VaKorose","chapter":"2","verse":"14","text":"akadzima mutemo wakanyorwa, nezvirevo zvawo, uyo wakanga uchirwa nesu uye waimira uchipikisana nesu; akaubvisa, achiuroverera pamuchinjikwa."},{"book":"VaKorose","chapter":"2","verse":"15","text":"Uye akati abvisa ushe namasimba, akazvibudisa pachena, akazvikunda nomuchinjikwa."},{"book":"VaKorose","chapter":"2","verse":"16","text":"Naizvozvo ngakurege kuva nomunhu anokutongai pamusoro pezvamunodya kana kunwa, kana nezvemitambo yechitendero, kupemberera Kugara kwoMwedzi kana zuva reSabata."},{"book":"VaKorose","chapter":"2","verse":"17","text":"Izvi mumvuri wezvinhu zvaizouya, kunyange zvakadaro, chokwadi chinowanikwa muna Kristu."},{"book":"VaKorose","chapter":"2","verse":"18","text":"Musarega munhu upi zvake anofarira kuzvininipisa kwenhema uye kunamata vatumwa achikutorerai mubayiro wenyu. Munhu akadaro anorondedzera zvikuru pamusoro pezvaakaona, uye nokufunga kwake kwenyama anozvikudza pasina."},{"book":"VaKorose","chapter":"2","verse":"19","text":"Akarasika kubva paMusoro, uyo kubva pauri muviri wose, wakasimbiswa uye wakabatanidzwa pamwe chete nemitezo yawo namarunda, unokura sezvinoda Mwari."},{"book":"VaKorose","chapter":"2","verse":"20","text":"Sezvo makafa pamwe chete naKristu kune mitemo yenyika ino, seiko muchiita kunge muchiri vayo, muchizviisa pasi pemitemo yayo inoti:"},{"book":"VaKorose","chapter":"2","verse":"21","text":"“Usabata! Usaravira! Usagunzva!”?"},{"book":"VaKorose","chapter":"2","verse":"22","text":"Izvi zvose zvichaparadzwa nokubata kwazvo, nokuti zvakavakwa pamirayiro yavanhu nokudzidzisa kwavanhu."},{"book":"VaKorose","chapter":"2","verse":"23","text":"Zvirokwazvo mitemo yakadai inoita seino uchenjeri, nokunamata kwavo kwokuzvipa, kuzvininipisa kwavo kwenhema uye nokurwadzisa kwavo muviri, asi zvisingagoni kudzivisa kuchiva kwomuviri."}]}