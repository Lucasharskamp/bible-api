{"data":[{"book":"2 Weche Mag Ndalo","chapter":"29","verse":"1","text":"Hezekia ne ja-higni piero ariyo gabich kane obedo ruoth kendo norito piny kodak Jerusalem kuom higni piero ariyo gochiko. Min mare ne nyinge Abija nyar Zekaria."},{"book":"2 Weche Mag Ndalo","chapter":"29","verse":"2","text":"Notimo gima kare e nyim wangʼ Jehova Nyasaye mana kaka kwar mare Daudi notimo."},{"book":"2 Weche Mag Ndalo","chapter":"29","verse":"3","text":"E dwe mokwongo mar hik lochne mokwongo noyawo dhout hekalu mar Jehova Nyasaye moloso."},{"book":"2 Weche Mag Ndalo","chapter":"29","verse":"4","text":"Noluongo jonabi kod jo-Lawi mondo ochokre e laru ma yo wuok chiengʼ."},{"book":"2 Weche Mag Ndalo","chapter":"29","verse":"5","text":"Kendo nowachonegi niya, “Winjauru un jo-Lawi! Koro pwodhreuru kendo chiwreuru ni hekalu mar Jehova Nyasaye ma Nyasach kwereu. Goluru chilo maricho e kama ler mar lemo."},{"book":"2 Weche Mag Ndalo","chapter":"29","verse":"6","text":"Kwerewa ne ok jo-ratiro; omiyo negitimo richo e nyim wangʼ Jehova Nyasaye, ma Nyasachwa kane giweye. Ne gingʼanyone hekalu mar Jehova Nyasaye, ma giweyo luwe."},{"book":"2 Weche Mag Ndalo","chapter":"29","verse":"7","text":"Bende neginego teyni kendo loro dhout agola kendo ne ok giwangʼo ubani mangʼwe ngʼar kata chiwo misango miwangʼo pep e kama ler mar lemo mar Nyasach Israel."},{"book":"2 Weche Mag Ndalo","chapter":"29","verse":"8","text":"Omiyo mirima osemako Jehova Nyasaye gi jo-Juda kod Jerusalem; kendo nomiyo gibedo gima lich; miwuoro kendo mocha mana kaka uneno giwengeu uwegi."},{"book":"2 Weche Mag Ndalo","chapter":"29","verse":"9","text":"Mano emomiyo kwerewa noneg gi ligangla kendo yawuotwa gi nyiwa gi mondwa oter e twech."},{"book":"2 Weche Mag Ndalo","chapter":"29","verse":"10","text":"Koro adwaro timo singruok gi Jehova Nyasaye, ma Nyasach jo-Israel mondo mi mirimbe mager owuog kuomwa."},{"book":"2 Weche Mag Ndalo","chapter":"29","verse":"11","text":"Un yawuota kik koro ujwangʼe, nikech Jehova Nyasaye oseyierou mondo uchungʼ e nyime kendo utine kuwangʼone ubani.”"},{"book":"2 Weche Mag Ndalo","chapter":"29","verse":"12","text":"Eka jo-Lawi mane ochako tich ne gin:"},{"book":"2 Weche Mag Ndalo","chapter":"29","verse":"13","text":"koa kuom nyikwa Elizafan,"},{"book":"2 Weche Mag Ndalo","chapter":"29","verse":"14","text":"koa kuom nyikwa Heman,"},{"book":"2 Weche Mag Ndalo","chapter":"29","verse":"15","text":"Kane gisechoko owetegi mi gipwodhore eka negidonjo e hekalu mar Jehova Nyasaye mondo gipwodhe kaka ruoth nochiko kaluwore gi wach mar Jehova Nyasaye."},{"book":"2 Weche Mag Ndalo","chapter":"29","verse":"16","text":"Jodolo nodonjo e kama ler mar lemo mar Jehova Nyasaye mondo gipwodhe kendo negikelo e laru gimoro amora mochido mane ginwangʼo e hekalu mar Jehova Nyasaye, eka jo-Lawi notingʼogi ka terogi oko nyaka e Holo mar Kidron."},{"book":"2 Weche Mag Ndalo","chapter":"29","verse":"17","text":"Negichako tich pwodho hekalu chiengʼ mokwongo mar dwe mokwongo to chiengʼ mar aboro mar dweno negichopo e agola mar Jehova Nyasaye. To kuom ndalo aboro mamoko ne gipwodho hekaluno mar Jehova Nyasaye kendo ne gitieke chiengʼ mar apar gauchiel mar dweno."},{"book":"2 Weche Mag Ndalo","chapter":"29","verse":"18","text":"Bangʼe negidhi ir ruoth Hezekia kagiwachone niya, “Wasepwodho hekalu mar Jehova Nyasaye duto kaachiel gi kendo mar misango miwangʼo pep gi gik moko duto mitiyogo e kendono kod mesa makati mopwodhi kod gigene duto."},{"book":"2 Weche Mag Ndalo","chapter":"29","verse":"19","text":"Waseloso kendo pwodho gik moko duto mane ruoth Ahaz ne ogolo oko nikech noweyo luwo Nyasaye kane en ruoth, kendo oseketgi e nyim kendo mar misango miwangʼo mar Jehova Nyasaye.”"},{"book":"2 Weche Mag Ndalo","chapter":"29","verse":"20","text":"Kinyne gokinyi ruoth Hezekia nochoko jodongo mag dala maduongʼ kaachiel kendo negidhi e hekalu mar Jehova Nyasaye."},{"book":"2 Weche Mag Ndalo","chapter":"29","verse":"21","text":"Negikelo rwedhi abiriyo, gi imbe abiriyo gi nyirombe abiriyo kod nywogi abiriyo mondo gichiw kaka misango mar golo richo mar pinyruoth, gi mar kama ler mar lemo kod Juda. Ruoth nochiko jodolo ma nyikwa Harun mondo gichiw gigo e kendo mar misango mar Jehova Nyasaye."},{"book":"2 Weche Mag Ndalo","chapter":"29","verse":"22","text":"Omiyo noyangʼ rwedhigo mi jodolo nokawo remo mokiro e kendo mar misango, bangʼe ne giyangʼo imbe mine gikawo remo ma gikiro e kendo mar misango."},{"book":"2 Weche Mag Ndalo","chapter":"29","verse":"23","text":"Eka nokel nywogi mag misango mar golo richo e nyim ruoth kod joma nochokore mine giyieyo lwetgi kuomgi."},{"book":"2 Weche Mag Ndalo","chapter":"29","verse":"24","text":"Bangʼe jodolo noyangʼogi mi gichiwo rembgi e kendo mar misango kaka misango mar golo richo mondo ochulgo richo mar jo-Israel duto nikech ruoth nochiko mondo ochiw misango miwangʼo pep kod misango mar golo richo ne jo-Israel duto."},{"book":"2 Weche Mag Ndalo","chapter":"29","verse":"25","text":"Noketo jo-Lawi e hekalu mar Jehova Nyasaye momiyogi ongengʼo, gi nyatiti kod orutu kaluwore gi chik Daudi gi mar Gad janen mar ruoth kod mar Nathan janabi. Chikni nogol kod jonabi kowuok kuom Jehova Nyasaye."},{"book":"2 Weche Mag Ndalo","chapter":"29","verse":"26","text":"Omiyo jo-Lawi nochungʼ koikore gi thumbe mag Daudi to jodolo noikore kod turumbete."},{"book":"2 Weche Mag Ndalo","chapter":"29","verse":"27","text":"Hezekia nochiko mondo otim misango miwangʼo pep e kendo mar misango. Kane chiwo misango ochakore, wer ne Jehova Nyasaye bende nochakore ka gigoyo turumbete kod thumbe mag Daudi ruodh Israel."},{"book":"2 Weche Mag Ndalo","chapter":"29","verse":"28","text":"Joma nochokore duto nokulore piny ka gilemo ka jower wer to jogo turumbete goyo turumbete. Mano nodhi nyime nyaka notiek chiwo misango miwangʼo pep."},{"book":"2 Weche Mag Ndalo","chapter":"29","verse":"29","text":"Kane otiek chiwo misango ruoth kod jogo duto mane ni kode nogoyo chonggi piny ka gimiye duongʼ."},{"book":"2 Weche Mag Ndalo","chapter":"29","verse":"30","text":"Ruoth Hezekia gi jodonge nochiko jo-Lawi mondo opak Jehova Nyasaye gi wende mag Daudi kod Asaf janen. Omiyo ne giwero wende pak ka gimor kendo ka gimiye duongʼ."},{"book":"2 Weche Mag Ndalo","chapter":"29","verse":"31","text":"Eka Hezekia nowacho niya, “Koro usechiworu ne Jehova Nyasaye, biuru mondo ukel misengni kod chiwo mag erokamano e hekalu mar Jehova Nyasaye.” Omiyo joma nochokore nokelo misengini kod chiwo mag goyo erokamano kendo jogo duto ma chunygi ne oyie nokelo misango miwangʼo pep."},{"book":"2 Weche Mag Ndalo","chapter":"29","verse":"32","text":"Kar romb misengini miwangʼo pep mane joma ochokore nokelo ne gin rwedhi piero abiriyo, kod imbe mia achiel gi nyiimbe mia ariyo magi duto nochiw kaka misango miwangʼo pep ni Jehova Nyasaye."},{"book":"2 Weche Mag Ndalo","chapter":"29","verse":"33","text":"To jamni mane owal mondo otimgo misengini ni ruoth ne gin rwedhi mia auchiel kod rombe gi diek alufu adek."},{"book":"2 Weche Mag Ndalo","chapter":"29","verse":"34","text":"Kata kamano jodolo ne nok ahinya mane ok nyal yangʼo chiayo mar misango miwangʼo pep; omiyo jowetegi ma jo-Lawi nokonyogi nyaka negitieko tich kendo nyaka jodolo moko notieko pwodhore, nimar jo-Lawi ne jokinda kuom pwodhruokgi moloyo jodolo."},{"book":"2 Weche Mag Ndalo","chapter":"29","verse":"35","text":"Misengini miwangʼo pep ne ngʼeny moloyo kaachiel gi boche miwangʼo mar lalruok kod misango miolo piny mane ochiw kaachiel gi misango miwangʼo pep."},{"book":"2 Weche Mag Ndalo","chapter":"29","verse":"36","text":"Hezekia kod ji duto nobedo mamor kod gima Nyasaye notimone joge, nikech notimo mapiyo."}]}