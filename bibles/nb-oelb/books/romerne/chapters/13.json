{"data":[{"book":"Romerne","chapter":"13","verse":"1","text":"Vær lojale mot myndighetene som styrer i landet, for de er innsatt av Gud. All myndighet har fått sin makt av Gud.13:1 At de har fått makten sin av Gud, betyr ikke at de alltid følger Guds vilje."},{"book":"Romerne","chapter":"13","verse":"2","text":"Den som nekter å være lydig mot landets lover, nekter derfor å være lydige mot Gud og kommer til å bli straffet."},{"book":"Romerne","chapter":"13","verse":"3","text":"Myndighetene er jo ikke noen trussel mot den som gjør godt, men mot den som gjør ondt. Dersom dere vil slippe å være redd for myndighetene, skal dere gjøre det som er godt. Kanskje du da til og med får ros og ære av dem som bestemmer."},{"book":"Romerne","chapter":"13","verse":"4","text":"Myndighetene er innsatt av Gud for å hjelpe oss. Dersom du gjør det som er ondt, bør du naturligvis være redd, for da kommer myndighetene til å straffe deg. Det er for å straffe de onde Gud har bestemt at det skal finnes myndigheter til."},{"book":"Romerne","chapter":"13","verse":"5","text":"Du skal altså være lojal mot landets myndigheter av to grunner: Dels for at du ikke skal bli straffet, og dels for at du skal ha en ren samvittighet."},{"book":"Romerne","chapter":"13","verse":"6","text":"Det er derfor dere betaler skatt, for at myndighetene kan utføre det arbeid som inngår i Guds plan."},{"book":"Romerne","chapter":"13","verse":"7","text":"Betal det dere er skyldige, både skatter og andre avgifter, og vis respekt for alle."},{"book":"Romerne","chapter":"13","verse":"8","text":"Ja, pass på at dere betaler alt dere er skyldige. Men et punkt blir dere aldri ferdige med. Det gjelder forpliktelsen til å elske hverandre. Den som elsker sine medmennesker, oppfyller kravet i Moseloven13:8 Moseloven, eller den jødiske loven, finnes skrevet ned i Første til Femte Mosebok.."},{"book":"Romerne","chapter":"13","verse":"9","text":"Budene som er skrevet ned er: ”Du skal ikke være utro i ekteskapet. Du skal ikke drepe. Du skal ikke stjele. Du skal ikke begjære.” Alle andre bud kan sammenfattes i dette ene: ”Du skal elske dine medmennesker som deg selv.”13:9 Se Andre Mosebok 20:12-16 og Tredje Mosebok 19:18."},{"book":"Romerne","chapter":"13","verse":"10","text":"Den som elsker sine medmennesker, gjør ingen noe ondt. Det er derfor kjærligheten oppfyller de kravene Gud setter i loven."},{"book":"Romerne","chapter":"13","verse":"11","text":"En annen grunn til å leve slik Gud vil, er at den tiden vi har, er begrenset. Våkn opp, for vår endelige frelse er nærmere nå enn da vi begynte å tro."},{"book":"Romerne","chapter":"13","verse":"12","text":"Natten er snart slutt. Dagen da Gud skal frelse oss for evig, nærmer seg. Lev ikke i åndelig mørke, men kast av dere alle onde handlinger som om de var skitne klær. Ta i stedet på dere en rustning som består av gode gjerninger som passer for dem som lever i lyset."},{"book":"Romerne","chapter":"13","verse":"13","text":"Pass på at livet tåler dagslyset. Ikke delta i ville fester, drikk dere ikke fulle, lev ikke i seksuell løssluppenhet og umoral, vær ikke i konflikt med andre mennesker og vær ikke misunnelige."},{"book":"Romerne","chapter":"13","verse":"14","text":"Nei, ta på dere nye rene klær som passer sammen med Herren Jesus Kristus. Pass på at dere ikke blir så opptatt med til å tilfredsstille de menneskelige behovene at dere blir fristet til å gjøre det som er ondt."}]}