{"data":[{"book":"ዮሓኒሴ","chapter":"15","verse":"1","text":"ዬካፓ ዬሱሴ፦ «ዎይኖ ሚፆኮ ጎኔ ፃጳሢ ታናኬ፤ ቱኪ'' ኮሻ''ሢ ታ ዓዶኬ፤"},{"book":"ዮሓኒሴ","chapter":"15","verse":"2","text":"ታ ጊዳ'' ዓኣዖ ዓኣፑዋ ካኣፖ ቢያ ታ ዓዴ ቲቂ ኬኤራንዳኔ፤ ዓኣፖ ዓኣፓ ካኣፖ ጋዓንቴ ሚርጌ ዓኣፓንዳጉዲ ቲቂ ቲቂ ጊኢጊሺ ኮሻ''ንዳኔ።"},{"book":"ዮሓኒሴ","chapter":"15","verse":"3","text":"ታኣኒ ሃሢ ዒንሢም ኬኤዛ ቃኣሎ''ና ሃሢ ዒንሢ ጊኢጊሺ ኮሺ''ንቴዞንሢኬ።"},{"book":"ዮሓኒሴ","chapter":"15","verse":"4","text":"ታኣና ናንጉዋቴ፤ ታኣኒያ ዒንሢና ናንጋንዳኔ፤ ካኣፓ ፃጶይዳ ማዒባኣያታቶ ፔ ቶኦኪና ሌሊ ዓኣፒ ዓኣፓኒ ዳንዳዑዋኣሢጉዲ ዒንሢያ ታኣና ናንጊባኣያታቶ ዓኣፒ ዓኣፓኒ ዳንዳዑዋሴ።"},{"book":"ዮሓኒሴ","chapter":"15","verse":"5","text":"«ታኣኒ ዎይኖ ሚፆኮ ፃጳሢኬ፤ ዒንሢ ካኣፖኬ፤ ሚርጌ ዓኣፒ ዓኣፓንዳሢ ታኣና ናንጋሢና ታኣኒያ ዒዛና ናንጋሢኬ፤ ዓይጎሮ ጌዔቶ ታ ባኣንቴ ዓይጎ ባኣዚ''ያ ዒንሢ ማዻኒ ዳንዳዑዋኣሢሮኬ።"},{"book":"ዮሓኒሴ","chapter":"15","verse":"6","text":"ታኣና ናንጉዋ ካኣፓ ዙላ'' ኬኤሪንቲ ሜላ ካኣፖጉዲኬ፤ ዬካፓ ቡኩሲ፥ ታሚና ሚቺንታንዳኔ።"},{"book":"ዮሓኒሴ","chapter":"15","verse":"7","text":"ታኣና ዒንሢ ናንጌቴ ሃሣ ታ ቃኣላ'' ጋዓ ጎይፆዋ ዒንሢ ናንጋቶ ዒንሢ ኮዔ ባኣዚ'' ሺኢቄቴ ዴንቃንዳኔ።"},{"book":"ዮሓኒሴ","chapter":"15","verse":"8","text":"ሚርጌ ዓኣፒ ዒንሢ ዓኣፓኣና ታ ዓዴ ቦንቺንታኔ፤ ዬያይዲፆና ታኣኮ ጊንፆ ሃንታዞንሢ ማዒፆ ዒንሢ ዔርዛኔ።"},{"book":"ዮሓኒሴ","chapter":"15","verse":"9","text":"ዓዴ ታና ናሽኬሢጉዲ ታኣኒያ ዒንሢ ናሽኬኔ፤ ዬያሮ ታ ናሹሞና ናንጉዋቴ።"},{"book":"ዮሓኒሴ","chapter":"15","verse":"10","text":"ታኣኒ ታ ዓዶኮ ዓይሢፆ ኩንሤሢና ዒዛኮ ናሹሞናኣ ናንጌሢጉዲ ዒንሢያ ታ ዓይሢፆ ኩንሤቶ ታ ናሹሞና ናንጋንዳኔ።"},{"book":"ዮሓኒሴ","chapter":"15","verse":"11","text":"«ሓያ ታ ዒንሢም ኬኤዛሢ ታ ዎዛዼሢጉዲ ዒንሢ ዎዛዻንዳጉዲ ሓሣ ዒንሢኮዋ ዎዛ ዼኤፒ ማዓንዳጉዲኬ።"},{"book":"ዮሓኒሴ","chapter":"15","verse":"12","text":"ታ ዓይሢፃ ታ ዒንሢ ናሽኬሢጉዲ ዒንሢያ ዎሊ ናሽካንዳጉዲኬ።"},{"book":"ዮሓኒሴ","chapter":"15","verse":"13","text":"ዓሲ ፔኤኮ ሼምፓሢ ፔ ላጌ ዛላ ዓኣሢ ዒንጋያይዳፓ ባሻ ናሹሞ ባኣሴ።"},{"book":"ዮሓኒሴ","chapter":"15","verse":"14","text":"ዒንሢያ ታኣኒ ዒንሢ ዓይሣሢ ኩንሤቶ ታኣኮ ላጌኬ።"},{"book":"ዮሓኒሴ","chapter":"15","verse":"15","text":"ዓይሌ'' ፔ ጎዳ ማዻ ባኮ ዔሩዋኣሢሮ ሃይካፓ ሴካ ታ ዒንሢ ታ ዓይሎ'' ጌይንዱዋሴ፤ ጋዓንቴ ታ ዓዶይዳፓ ታ ዋይዜ ባኮ ቢያ ዒንሢም ፔጋሲ ዔርዜሢሮ ታ ዒንሢ ታኣኮ ላጌ ጌዔኔ።"},{"book":"ዮሓኒሴ","chapter":"15","verse":"16","text":"ታ ዒንሢ ዶኦሬያፓዓቴም ዒንሢ ታና ዶኦሪባኣሴ፤ ዴንዲ ዒንሢ ሚርጌ ዓኣፒ ዓኣፓንዳጉዲ፥ ዒንሢኮ ዓኣፓኣ ናንጋያ ማዓንዳጉዲ፥ ታ ዒንሢም ቢታንቶ ዒንጌኔ። ዬያሮ ታ ሱ'ንፆና ዒንሢ ሺኢቃሢ ቢያ ዓዴ ዒንሢም ዒንጋንዳኔ።"},{"book":"ዮሓኒሴ","chapter":"15","verse":"17","text":"ዓካሪ ታ ዒንሢ ዓይሣሢ ዎሊ ዒንሢ ናሽካንዳጉዲኬ» ጌዔኔ።"},{"book":"ዮሓኒሴ","chapter":"15","verse":"18","text":"ሄሊ''ሳዖ ዬሱሴ፦ «ዓጫ'' ዒንሢ ዒፄቶ ዒንሢኮ ቤርታ ታና ዒፄሢ ዔሩዋቴ፤"},{"book":"ዮሓኒሴ","chapter":"15","verse":"19","text":"ዒንሢ ዎንዴ ዓጮ''ሮ ማዔያታቶ ዓጫ'' ፔኤም ማዔሢ ዔሪ ዒንሢ ናሽካንዳያታንቴኬ፤ ዓጮ''ም ዒንሢ ማዒባኣሢሮና ታ ዒንሢ ሃሣ ዓጫ''ፓ ዱማሲ ዶኦሬሢሮ ዓጫ'' ዒንሢ ዒፃኔ።"},{"book":"ዮሓኒሴ","chapter":"15","verse":"20","text":"ዓይሢንቲ ማዻሢ ፔኤኮ ጎዳሢዳፓ ባሹዋሴ ጌይ ታ ዒንሢም ኬኤዜሢ ጶቂሱዋቴ፤ ታና ዔያታ ዒፂ ዳኬያታቶ ዒንሢያ ዔያታ ዒፂ ዳካንዳኔ፤ ታኣኮ ቃኣሎ'' ዔያታ ካፔያታቶ ዒንሢኮዋ ቃኣሎ'' ካፓንዳኔ።"},{"book":"ዮሓኒሴ","chapter":"15","verse":"21","text":"ታና ሎፓ ዳኬሢ ዖናታቴያ ዔያታ ዔሩዋኣሢሮ ታ ዛሎ''ሮ ዬያ ቢያ ዔያታ ማዻንዳኔ።"},{"book":"ዮሓኒሴ","chapter":"15","verse":"22","text":"ታኣኒ ሙኪ ዔያቶም ዎንዴ ኬኤዚባኣያታቴ ጎሜ ዔያቶኮ ማዓዓታንቴ፤ ሃሢ ዔያታ ፔኤኮ ጎሞ ዛሎ'' ‹ኑ ዔሪባኣሴ› ጋዓንዳ ባኣዚ'' ባኣሴ።"},{"book":"ዮሓኒሴ","chapter":"15","verse":"23","text":"ታና ዒፃሢ ታ ዓዶ ዒፃኔ፤"},{"book":"ዮሓኒሴ","chapter":"15","verse":"24","text":"ሜሌ'' ዓሲ ማዺባኣ ማዾ ዔያቶኮ ባኣካ'' ታ ማዺባኣያ ማዔቶ ጎሜ ዔያቶኮ ማዒንዱዋያታንቴ ሃሢ ሃያ ፆኦሲ ዎልቄና ማዺንቴ ዓኮ ባኮ ዔያታ ዛጌኔ፤ ጋዓንቴ ታናንታ ታ ዓዶንታ ዔያታ ዒፄኔ።"},{"book":"ዮሓኒሴ","chapter":"15","verse":"25","text":"ዬይ ያዺ ማዔሢ፦ ‹ዔኤቢ ታ ፑርቲሴ ባኣዚ'' ባኣንቴ ታና ዒፄኔ› ጌይንቲ ዔያቶኮ ዎጎይዳ ፃኣፒንቴ ቃኣላ'' ኩማንዳጉዲኬ።"},{"book":"ዮሓኒሴ","chapter":"15","verse":"26","text":"«ጋዓንቴ ዓዶይዳፓ ኬስካያ ሃሣ ታኣኒያ ዓዶ ኮራፓ ዳካንዳ፥ ጎኑሞ ዔርዛ ዓያኖ ማዔ፥ ዶዲሻሢ ሙካዖ ታ ዛሎ'' ዒ ማርካዻንዳኔ።"},{"book":"ዮሓኒሴ","chapter":"15","verse":"27","text":"ዒንሢያ ቤርታፓ ዓርቃዖ ታኣና ዎላ'' ዓኣሢሮ ታኣም ዒንሢ ማርካዻንዳኔ» ጌዔኔ።"}]}