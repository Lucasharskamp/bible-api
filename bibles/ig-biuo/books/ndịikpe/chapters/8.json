{"data":[{"book":"Ndị Ikpe","chapter":"8","verse":"1","text":"Ndị Ifrem jụrụ Gidiọn ajụjụ sị ya, “Gịnị mere i ji meso anyị mmeso dị otu a? Ọ bụ gịnị mere i zighị ozi kpọ anyị mgbe ị gara ibuso ndị Midia agha?” Ha tara ya ụta nke ukwuu."},{"book":"Ndị Ikpe","chapter":"8","verse":"2","text":"Ma Gidiọn zaghachiri ha sị, “Gịnị ka m rụpụtara e ji atụnyere nke unu. Ọ bụ na ntụtụkọta ihe ubi Ifrem adịghị mma karịa owuwe ihe ubi nke Abieza?"},{"book":"Ndị Ikpe","chapter":"8","verse":"3","text":"Chineke nyefere unu Oreb na Zeeb, ndị ndu Midia, nʼaka. Gịnị ka m rụpụtara a ga-eji tụnyere nke unu?” Okwu a mere ka ọnụma ha nʼebe ọ nọ dajụọ."},{"book":"Ndị Ikpe","chapter":"8","verse":"4","text":"Nʼoge a, Gidiọn gabigara, gafee osimiri Jọdan, ya na narị ndị agha atọ so ya. Ike gwụrụ ha nke ukwuu ma ha nọgidere na-achụsi ndị iro ha ọsọ ike."},{"book":"Ndị Ikpe","chapter":"8","verse":"5","text":"Ọ sịrị ndị ikom Sukọt, “Nyetụnụ ndị agha m achịcha nʼihi na ike gwụrụ ha. Ana m na-achụso Zeba na Zalmuna, ndị eze Midia ọsọ.”"},{"book":"Ndị Ikpe","chapter":"8","verse":"6","text":"Ma ndịisi Sukọt sịrị, “Anyị ga-esi aṅaa nye ndị agha gị achịcha? Ijidela Zeba na Zalmuna nʼaka gị?”"},{"book":"Ndị Ikpe","chapter":"8","verse":"7","text":"Mgbe ahụ, Gidiọn zaghachiri, “Nʼihi nke a, mgbe Onyenwe anyị nyefere m Zeba na Zalmuna nʼaka, aga m eji ogwu na ụga na-epu nʼọzara dọkasịa unu ahụ.”"},{"book":"Ndị Ikpe","chapter":"8","verse":"8","text":"O sitere nʼebe ahụ gaa Peniel8:8 Ebe Jekọb gbasoro Chineke mgba Jen 32:30-31 rịọkwaa ndị obodo ahụ otu arịrịọ ahụ. Ma otu ụdị ọsịsa ahụ ndị Sukọt nyere ka ndị Peniel nyekwara."},{"book":"Ndị Ikpe","chapter":"8","verse":"9","text":"Ya mere, ọ gwara ndị ikom Peniel sị, “Mgbe m nwere mmeri lọta, aga m akwatu ụlọ elu a.”"},{"book":"Ndị Ikpe","chapter":"8","verse":"10","text":"Nʼoge a, Zeba na Zalmuna na puku ndị agha iri na ise fọdụụrụ ha nọ na Kako. Ndị a bụ naanị ndị agha fọdụrụ nʼime usuu ndị agha ndị Midia niile. Nʼihi na ọnụọgụgụ ndị agha e gburu egbu dị narị puku na iri puku abụọ."},{"book":"Ndị Ikpe","chapter":"8","verse":"11","text":"Gidiọn rigoro site ụzọ ndị na-achị anụ ụlọ nke dị nʼọwụwa anyanwụ obodo Nọba na Jogbeha, bịakwasị ndị agha ahụ na mberede nʼihi na ha nọ nʼatụghị egwu ihe ọbụla ime ha."},{"book":"Ndị Ikpe","chapter":"8","verse":"12","text":"Zeba na Zalmuna, eze abụọ ndị Midia, gbapụrụ ọsọ, ma Gidiọn na ndị agha ya chụgidere ha ọsọ, jide ha. Ha gweriri ndị agha ha niile."},{"book":"Ndị Ikpe","chapter":"8","verse":"13","text":"Emesịa, Gidiọn nwa Joash, sitere nʼokporoụzọ Heres lọta agha ahụ."},{"book":"Ndị Ikpe","chapter":"8","verse":"14","text":"Nʼebe ahụ ka Gidiọn nọ jide otu nwokorobịa onye Sukọt. O jụrụ ya ajụjụ, nwokorobịa ahụ depụtakwaara ya aha ndịisi obodo Sukọt. Ha dị iri asaa na asaa, ndị okenye obodo ahụ."},{"book":"Ndị Ikpe","chapter":"8","verse":"15","text":"Mgbe Gidiọn bịaruru obodo Sukọt, ọ gwara ha okwu sị, “Ngwa leenụ Zeba na Zalmuna ndị unu kparịrị m maka ha, kwuo sị, ‘Ijidela Zeba na Zalmuna nʼaka gị ugbu a nke mere na anyị ga-enye ndị ikom gị ike gwụrụ achịcha?’ ”"},{"book":"Ndị Ikpe","chapter":"8","verse":"16","text":"O jidere ndị okenye obodo ahụ, were ogwu na ụga taa ndị ikom Sukọt ahụhụ ime ka ha mara ihe."},{"book":"Ndị Ikpe","chapter":"8","verse":"17","text":"Ọ kwaturu ụlọ elu Peniel gbukwaa ndị ikom obodo ahụ niile."},{"book":"Ndị Ikpe","chapter":"8","verse":"18","text":"Mgbe ahụ, ọ jụrụ Zeba na Zalmuna, “Ndị ikom dị aṅaa ka unu gburu na Taboa?”"},{"book":"Ndị Ikpe","chapter":"8","verse":"19","text":"Gidiọn zaghachiri sị, “Ndị ahụ bụ ụmụnne m ndị ikom, ndị nke nne m mụrụ. Ugbu a, Onyenwe anyị nʼonwe ya maara na a sị na unu egbughị ha, agaraghị m egbu unu.”"},{"book":"Ndị Ikpe","chapter":"8","verse":"20","text":"O chigharịrị gwa Jeta, ọkpara ya, sị ya, “Gbuo ha!” Ma Jeta amịpụtaghị mma, nʼihi na ọ bụ naanị nwokorobịa. Ọ tụrụ egwu igbu ha."},{"book":"Ndị Ikpe","chapter":"8","verse":"21","text":"Zeba na Zalmuna, gwara Gidiọn okwu sị, “Jiri aka gị gbuo anyị. ‘A hụ dimkpa, a hụ ike ya.’ ” Nʼihi nke a, Gidiọn were aka ya gbuo ha, chịkọrọkwa ihe olu niile ha nyakwasịrị ịnyịnya kamel ha nʼolu."},{"book":"Ndị Ikpe","chapter":"8","verse":"22","text":"Mgbe ahụ, ndị Izrel gwara Gidiọn sị ya, “Bịa ka ị bụrụ eze anyị! Gị na ụmụ gị ndị ikom, na ezinaụlọ gị niile, ga-abụ ndị ga-achị, nʼihi na ị gbapụtala anyị site nʼaka usuu ndị agha Midia.”"},{"book":"Ndị Ikpe","chapter":"8","verse":"23","text":"Ma Gidiọn gwara ha okwu sị, “Mụ onwe m na ụmụ m agaghị abụ eze unu, nʼihi na Onyenwe anyị Chineke bụ eze unu.”"},{"book":"Ndị Ikpe","chapter":"8","verse":"24","text":"Ọ sịrị, “Enwere m otu arịrịọ m ga-arịọ unu. Onye ọbụla nʼime unu nye m ọlantị site nʼoke unu nwetara site nʼihe nkwata nʼagha.” (Ọ bụ omenaala ndị Ishmel niile iyi ọlantị ọlaedo.)"},{"book":"Ndị Ikpe","chapter":"8","verse":"25","text":"Ha jiri obi ụtọ kwenye, gbasaa akwa nʼala, tinyechaa ọlantị ha nʼime ya. Onye ọbụla nʼime ha mere nke a."},{"book":"Ndị Ikpe","chapter":"8","verse":"26","text":"Ịdị arọ nke ọlantị ọlaedo ndị a bụ otu puku na narị shekel asaa, na-agụnyeghị ihe ịchọ mma ndị ọzọ, na ihe olu, na uwe odo odo ndị eze Midia na-eyi, na ihe olu dị nʼolu ịnyịnya kamel ha."},{"book":"Ndị Ikpe","chapter":"8","verse":"27","text":"Gidiọn jiri ọlaedo ahụ niile kpụọ efọọd debe ya nʼOfra, nʼobodo nke aka ya. Ma mgbe na-adịghị anya, ụmụ Izrel niile malitere ịgbaso na ife ihe ahụ ofufe. Nʼụzọ dị otu a, ọ ghọọrọ Gidiọn na ezinaụlọ ya ihe ịma nʼọnya."},{"book":"Ndị Ikpe","chapter":"8","verse":"28","text":"Otu a ka Midia si ghọọ ndị Izrel meriri emeri. Midia eweliteghị isi ya ọzọ. Nʼihi nke a, Izrel biri nʼudo iri afọ anọ, nʼụbọchị niile Gidiọn dị ndụ."},{"book":"Ndị Ikpe","chapter":"8","verse":"29","text":"Jerub-Baal, nwa Joash laghachiri nʼụlọ nke aka ya, biri nʼebe ahụ."},{"book":"Ndị Ikpe","chapter":"8","verse":"30","text":"Ọ mụtakwara iri ụmụ ndị ikom asaa, nʼihi na ọ lụrụ ọtụtụ ndị inyom."},{"book":"Ndị Ikpe","chapter":"8","verse":"31","text":"O nwekwara iko nwanyị nʼobodo Shekem, onye mụtaara ya nwa nwoke aha ya bụ Abimelek."},{"book":"Ndị Ikpe","chapter":"8","verse":"32","text":"Mgbe ihe ndị a gasịrị, Gidiọn nwa Joash, nwụrụ, mgbe ọ kasịrị nka nke ukwu. E liri ya nʼili nna ya Joash nʼobodo Ofra, nʼala Abieza."},{"book":"Ndị Ikpe","chapter":"8","verse":"33","text":"Ọ dịghị anya ka Gidiọn nwụsịrị, ụmụ Izrel laghachiri azụ bido ife chi Baal. Ha guzobere Baal-Berit8:33 Baal-Berit bụ arụsị, ụlọ ya dị nʼobodo Shekem. ka ọ bụrụ chi ha."},{"book":"Ndị Ikpe","chapter":"8","verse":"34","text":"Ma ụmụ Izrel echetaghị Onyenwe anyị Chineke ha, onye napụtara ha site nʼaka ndị iro ha niile gbara ha gburugburu."},{"book":"Ndị Ikpe","chapter":"8","verse":"35","text":"Ha ekwesighịkwa ntụkwasị obi nye ezinaụlọ Jerub-Baal (ya bụ Gidiọn) dịka ezi ihe niile o mere ha si dị."}]}