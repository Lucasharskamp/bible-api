{"data":[{"book":"Itendwa","chapter":"28","verse":"1","text":"Aputuika kujomo tengela, ngutumanya kutenda kichelu che kikemigwa Malita."},{"book":"Itendwa","chapter":"28","verse":"2","text":"Bandu ba penia bakiba maganja muno na twenga. Ula jakiba jakatumbula koma na bakiba na malili, kuyenie ngabakoya mwoto, ngubutupokela."},{"book":"Itendwa","chapter":"28","verse":"3","text":"Paulo ngalokota nhwigo nchokochoko gwa anju na ngakolake pamwoto. Penia, magambu ga mwoto, lijoka ngilipita muanju mola ngilinnyengelela Paulo mukuboko."},{"book":"Itendwa","chapter":"28","verse":"4","text":"Bandu ba penia apabilibona lijoka linyengali mukuboko jakwe ngabalengelana, “Pangaje mundu ojo nkomi, iganukube akombwike mubaali, haki jannekaje ajendeke kulama.”"},{"book":"Itendwa","chapter":"28","verse":"5","text":"Nambu Paulo ngalimichila lijoka lyenie pamwoto na apotekigwije ati kachoko."},{"book":"Itendwa","chapter":"28","verse":"6","text":"Bandu bala ngabalolela jwenio atupe andaje kingobucho kabi agwile pae nu kuwe. Kuboka pa kulendela kwa kingobu muno panga lola kutenda Paulo champatite kile chochoa chela changa pemelela, ngabaailicha mawacho gabe ngabalenga, “Jwenio nnoongo!”"},{"book":"Itendwa","chapter":"28","verse":"7","text":"Papipi na penia pakiba na nng'onda gwa Pubulio, nkolongwa jwa kichilu chela. Pubulio ngatupokela kwambone, kwa machoba matatu takiba takageni mundu."},{"book":"Itendwa","chapter":"28","verse":"8","text":"Awamundu Pubulio bakiba pikindanda, atamwe, bakweti mbenduka nu kualicha. Paulo ngajenda muchumbi chabe, nganng'ongalela Nnoongo, ngabeka maboko gakwe panani jabe, ngannamia."},{"book":"Itendwa","chapter":"28","verse":"9","text":"Kingobu apagapitila genia, bandu akatamwe bange boa ba kichilu chenie ngabaika ngabalamiigwa."},{"book":"Itendwa","chapter":"28","verse":"10","text":"Bandu ngubutupe hupo ndu na kingobu pututumbula kabena mwanja, ngababeka nkati ja meli machulupu agatagapaile."},{"book":"Itendwa","chapter":"28","verse":"11","text":"Kuboka pa myei mitatu ngututumbwa kabe mwanja gwito kwa meli jimwe ja kilambo echikikemigwa Alekizandalia ejikemigwa, “Milongo Mabela.” Meli jenie jakiba jijemite pikichilu kingobu cha malili choa."},{"book":"Itendwa","chapter":"28","verse":"12","text":"Ngutuika pikilambo cha Silakusa, ngututama penia kwa machoba matatu."},{"book":"Itendwa","chapter":"28","verse":"13","text":"Kuboka kwenio ngutujenda ngututindila ngutuika kilambo cha Legio. Lichoba elikengima upepo ngutumbu kuguguma kuboka kubanda, na machoba mabele agakengama ngutuika kubandali ja Potioli."},{"book":"Itendwa","chapter":"28","verse":"14","text":"Kwenio ngatakolela abaamine bange benia ngubutujopa tutame na angweto kwa machoba saba. Na ngutuika ku Loma."},{"book":"Itendwa","chapter":"28","verse":"15","text":"Abaamine buku Loma apabajoa minhalo jito, ngabaika kutupokela kuchoko ja Apio na Mikahawa Mitatu. Paulo apababona ngannumba Nnoongo, ngabe na makakala."},{"book":"Itendwa","chapter":"28","verse":"16","text":"Aputuika ku Loma, Paulo ngajeketiligwa atame jika jakwe pamwe na linjolinjoli limwe lya kunnenda."},{"book":"Itendwa","chapter":"28","verse":"17","text":"Kuboka pa machoba matatu, Paulo ngabakema pamwe akiilongoi ba Akayahudi ba paali penia. Apabakongana, Paulo ngabalengela, “Makalongo Makasilaeli, nenga, ng'anukube ndeije chachoa kibaja wala kutauka lukobo lya akinahota bito, ngambukaligwa okwo Kuyelusalemu na ngambukaligwa na bandu ba Loma."},{"book":"Itendwa","chapter":"28","verse":"18","text":"Apabangonya nu kulola kutenda nakibaje ni lilemwa, ngabapala kuneka."},{"book":"Itendwa","chapter":"28","verse":"19","text":"Nambu Akayahudi bange ngabakana kile chenie, nane ngambaligwa kujopa tengela kwa Angwana akolongwa ba Loma, iganukube nakibaje na kilebe chochoa cha katakiana bandu akajango."},{"book":"Itendwa","chapter":"28","verse":"20","text":"Kwa magambu genia nnyopite kongana nu kulongela na mangweto. Ndabigwe mitondolo jenje gambu gwa kilebe echibahyobalela bandu Kuisilaeli.”"},{"book":"Itendwa","chapter":"28","verse":"21","text":"Angweto ngabannengela, “Twenga tupokije balua jajoa jela kuboka ku Yudea, wala nnongo gwito ojwaike pamba kulenga minhalo jenie andaje kile chochoa kibaja nhwalo gwinu mwenga."},{"book":"Itendwa","chapter":"28","verse":"22","text":"Nambu ipaligwa kunnyoa mmene manhwacho ginu, magambu tumanyi kutenda kila paali bandu batenda kutauka kunhwalo gwa kikuta chenie echimmi mwenga.”"},{"book":"Itendwa","chapter":"28","verse":"23","text":"Penia ngabapangania na Paulo lichoba elibapakongana, na bandu ajingi ngabaika kwenio okwakiba akatama. Kuboke kindabi mpaka kimuyo Paulo ngabalandulila na nhwalo gwa kingwana cha Nnoongo na akajiga bajeketele nhwalo gwa Yesu kupete Malagilo ga Musa na majandiko ga akalondoli ba Nnoongo."},{"book":"Itendwa","chapter":"28","verse":"24","text":"Bange kati jabe ngabajeketela malobe gakwe, nambu bange baaminingije."},{"book":"Itendwa","chapter":"28","verse":"25","text":"Kuyenie ngabaleka, ngukube na kupwilikana na mumawacho kati jabe. Apabakiba bakajabula, Paulo ngalenga, “Kweli nga tela Uhuke jwa Chwapi agalongela kupete nnondoli Isaya kwa akahoka binu!"},{"book":"Itendwa","chapter":"28","verse":"26","text":"Gambu alenga,"},{"book":"Itendwa","chapter":"28","verse":"27","text":"magambu malango ga bandu bamba gatekupunganikwa,"},{"book":"Itendwa","chapter":"28","verse":"28","text":"Penia Paulo ngalenga, “Mmanyange kube, lilobe lya Nnoongo nhwalo gwa ukomboligwa upelekigwe kwa bandu banga Akayahudi. Angweto mabupenakia!”"},{"book":"Itendwa","chapter":"28","verse":"29","text":"Paulo apajomola kulonge genia, Akayahudi ngababoka kongo bakataukana muno bene akangweto."},{"book":"Itendwa","chapter":"28","verse":"30","text":"Kukingobu cha yaka ibena Paulo ngabe akatama munyumba ejajaika mwene, ngabe akapokela bandu boa abakiba bakaika kunnola."},{"book":"Itendwa","chapter":"28","verse":"31","text":"Akiba akatangacha nhwalo gwa kingwana cha Nnoongo nukubola nhwalo gwa Angwana ana Yesu Kilisto panga jogopa na kwa agabwa."}]}