{"data":[{"book":"Yohannis","chapter":"14","verse":"1","text":"“Garaan keessan hin raafamin. Waaqatti amanaa; nattis amanaa."},{"book":"Yohannis","chapter":"14","verse":"2","text":"Mana Abbaa koo keessa iddoo jireenyaa baayʼeetu jira; utuu akkana taʼuu baatee silaa isinittin hima ture. Ani iddoo isinii qopheessuuf achin dhaqaatii."},{"book":"Yohannis","chapter":"14","verse":"3","text":"Anis yoon dhaqee iddoo isinii qopheesse, akka isinis iddoo ani jiru jiraattaniif deebiʼee dhufeen ofitti isin fudhadha."},{"book":"Yohannis","chapter":"14","verse":"4","text":"Isinis karaa iddoo ani dhaquu ni beektu.”"},{"book":"Yohannis","chapter":"14","verse":"5","text":"Toomaasis, “Yaa Gooftaa, ati eessa akka dhaqxu nu hin beeknu; yoos akkamitti karaa sana beekuu dandeenya ree?” jedheen."},{"book":"Yohannis","chapter":"14","verse":"6","text":"Yesuusis akkana jedhee deebiseef; “Karaa fi dhugaan, jireenyis anuma. Yoo anaan taʼe malee eenyu iyyuu gara Abbaa hin dhufu."},{"book":"Yohannis","chapter":"14","verse":"7","text":"Utuu na beektanii silaa Abbaa koos akkasuma ni beektu turtan; ammaa jalqabdaniis isa beektu; isas argitaniirtu.”"},{"book":"Yohannis","chapter":"14","verse":"8","text":"Fiiliphoos, “Yaa Gooftaa, Abbaa nutti argisiisi; kun nu gaʼaatii” jedheen."},{"book":"Yohannis","chapter":"14","verse":"9","text":"Yesuusis akkana isaan jedhe; “Yaa Fiiliphoos, ani yeroo dheeraa akkanaa isin wajjin jiraadhee, ati amma illee na hin beeknee? Namni na arge Abbaas argeera. Yoos ati akkamitti, ‘Abbaa nutti argisiisi’ jechuu dandeessa ree?"},{"book":"Yohannis","chapter":"14","verse":"10","text":"Akka ani Abbaa keessa jiru, Abbaanis akka na keessa jiru ati hin amantuu? Ani dubbii isinitti dubbadhu kana ofuma kootiin hin dubbadhu. Garuu Abbaa isa na keessa jiraatutu hojii isaa hojjeta."},{"book":"Yohannis","chapter":"14","verse":"11","text":"Akka ani Abbaa keessa jiru, Abbaanis akka na keessa jiru na amanaa; yookaan sababii hojii sanaatiif na amanaa."},{"book":"Yohannis","chapter":"14","verse":"12","text":"Ani dhuguman, dhuguman isinitti hima; namni natti amanu hojii ani hojjedhu ni hojjeta. Ani waanan gara Abbaa dhaquuf inni waan kana caalu iyyuu ni hojjeta."},{"book":"Yohannis","chapter":"14","verse":"13","text":"Akka Abbaan Ilmaan ulfina argatuuf ani waan isin maqaa kootiin kadhattan kam iyyuu nan raawwadha."},{"book":"Yohannis","chapter":"14","verse":"14","text":"Yoo isin maqaa kootiin waan kam iyyuu na kadhattan ani nan raawwadha."},{"book":"Yohannis","chapter":"14","verse":"15","text":"“Isin yoo na jaallattan ajaja koo eegaa."},{"book":"Yohannis","chapter":"14","verse":"16","text":"Ani Abbaa nan kadhadha; innis akka inni bara baraan isin wajjin jiraatuuf Jajjabeessaa biraa isinii kenna;"},{"book":"Yohannis","chapter":"14","verse":"17","text":"inni Hafuura dhugaa ti. Addunyaan waan isa hin arginee fi waan isa hin beekneef isa fudhachuu hin dandaʼu. Isin garuu waan inni isin wajjin jiraatuuf, isin keessas waan jiruuf isa ni beektu."},{"book":"Yohannis","chapter":"14","verse":"18","text":"Ani akka ijoollee haadhaa fi abbaa hin qabneetti isin hin dhiisu; gara keessan nan dhufa."},{"book":"Yohannis","chapter":"14","verse":"19","text":"Yeroo muraasa booddee addunyaan deebiʼee na hin argu; isin garuu na argitu. Sababii ani jiraadhuuf isinis ni jiraattu."},{"book":"Yohannis","chapter":"14","verse":"20","text":"Akka ani Abbaa koo keessa jiru, akka isin na keessa jirtan akka anis isin keessa jiru gaafas ni beektu."},{"book":"Yohannis","chapter":"14","verse":"21","text":"Namni ajajawwan koo qabu, isaanis kan eegu, inni na jaallata. Nama na jaallatu Abbaan koo ni jaallata; anis isa nan jaalladha; isattis of nan mulʼisa.”"},{"book":"Yohannis","chapter":"14","verse":"22","text":"Yihuudaa Keeriyoticha utuu hin taʼin inni Yihuudaan kaan, “Yaa Gooftaa, ati maaliif addunyaatti utuu hin taʼin nutti of mulʼisuu barbaadda?” jedheen."},{"book":"Yohannis","chapter":"14","verse":"23","text":"Yesuusis akkana jedhee deebiseef; “Namni na jaallatu kam iyyuu dubbii koo ni eega. Abbaan koo isa ni jaallata; nus gara isaa ni dhufna; iddoo jireenyaas isa wajjin ni godhanna."},{"book":"Yohannis","chapter":"14","verse":"24","text":"Namni na hin jaallanne dubbii koo hin eegu. Dubbiin isin dhageessan kunis kan Abbaa na erge sanaati malee kan koo miti."},{"book":"Yohannis","chapter":"14","verse":"25","text":"“Ani utuman isin wajjin jiruu waan kana isinitti dubbadheera."},{"book":"Yohannis","chapter":"14","verse":"26","text":"Jajjabeessaan sun, Hafuurri Qulqulluun kan Abbaan maqaa kootiin ergu garuu waan hunda isin barsiisa; waan ani isinitti hime hundas isin yaadachiisa."},{"book":"Yohannis","chapter":"14","verse":"27","text":"Ani nagaa isin biratti nan hambisa; nagaa koos isiniif nan kenna. Ani akka addunyaan kennutti isiniif hin kennu. Garaan keessan hin raafamin; hin sodaatinis."},{"book":"Yohannis","chapter":"14","verse":"28","text":"“Isin akka ani, ‘Ani nan deema; deebiʼees gara keessan nan dhufa’ jedhe dhageessaniirtu. Utuu na jaallattanii silaa gara Abbaa dhaquu kootti ni gammaddu turtan; Abbaan na caalaatii."},{"book":"Yohannis","chapter":"14","verse":"29","text":"Akka yommuu wanni kun taʼutti isin amantaniif utuu wanni kun hin taʼin ani amma duraan dursee isinitti himeera."},{"book":"Yohannis","chapter":"14","verse":"30","text":"Waan bulchaan addunyaa kanaa dhufuuf, ani siʼachi isin wajjin baayʼee hin dubbadhu; inni narraa homaa hin qabu;"},{"book":"Yohannis","chapter":"14","verse":"31","text":"garuu akka ani Abbaa jaalladhu addunyaan akka beekuuf, ani akkuma Abbaan na ajajetti nan hojjedha."}]}