{"data":[{"book":"János","chapter":"20","verse":"1","text":"A hétnek első napján pedig korán reggel, amikor még sötét volt, odament a magdalai Mária a sírhoz, és látta, hogy a kő el van véve a sírról."},{"book":"János","chapter":"20","verse":"2","text":"Elfutott tehát, és elment Simon Péterhez és a másik tanítványhoz, akit Jézus szeretett, és mondta nekik: „Elvitték az Urat a sírból, és nem tudjuk, hová tették őt!“"},{"book":"János","chapter":"20","verse":"3","text":"Elment tehát Péter és a másik tanítvány, és elmentek a sírhoz."},{"book":"János","chapter":"20","verse":"4","text":"Együtt futottak mindketten: de a másik tanítvány hamar megelőzte Pétert, és előbb jutott a sírhoz,"},{"book":"János","chapter":"20","verse":"5","text":"és lehajolva látta, hogy ott vannak a lepedők, de mégsem ment be."},{"book":"János","chapter":"20","verse":"6","text":"Nyomban utána megjött Simon Péter is, bement a sírba, és látta, hogy a lepedők ott vannak."},{"book":"János","chapter":"20","verse":"7","text":"És a keszkenő, amely a fején volt, nem együtt van a lepedőkkel, hanem külön összegöngyölítve egy helyen."},{"book":"János","chapter":"20","verse":"8","text":"Akkor aztán bement a másik tanítvány is, aki először jutott a sírhoz, és látott és hitt."},{"book":"János","chapter":"20","verse":"9","text":"Mert nem értették még az Írást, hogy fel kell támadnia a halálból."},{"book":"János","chapter":"20","verse":"10","text":"A tanítványok ezután visszamentek az övéikhez."},{"book":"János","chapter":"20","verse":"11","text":"Mária pedig kinn állt a sírnál és sírt. Amíg azonban siránkozott, behajolt a sírba,"},{"book":"János","chapter":"20","verse":"12","text":"és látott két angyalt fehér ruhában ülni, egyiket fejtől, másikat lábtól, ahol Jézus teste feküdt."},{"book":"János","chapter":"20","verse":"13","text":"Azok ezt mondták neki: „Asszony, miért sírsz?“"},{"book":"János","chapter":"20","verse":"14","text":"És mikor ezeket mondta, hátrafordult, és látta, hogy Jézus ott áll, de nem tudta, hogy Jézus az."},{"book":"János","chapter":"20","verse":"15","text":"Mondta neki Jézus: „Asszony, miért sírsz? Kit keresel?“"},{"book":"János","chapter":"20","verse":"16","text":"Jézus ezt mondta neki: „Mária!“"},{"book":"János","chapter":"20","verse":"17","text":"Jézus azt mondta neki: „Ne érints engem, mert nem mentem még fel az én Atyámhoz, hanem menj az én atyámfiaihoz, és mondd meg nekik: Felmegyek az én Atyámhoz és a ti Atyátokhoz, és az én Istenemhez és a ti Istenetekhez.“"},{"book":"János","chapter":"20","verse":"18","text":"Elment a magdalai Mária, hírül adva a tanítványoknak, hogy látta az Urat, és hogy ezeket mondta neki."},{"book":"János","chapter":"20","verse":"19","text":"Mikor azért este lett, azon a napon, a hétnek első napján és mikor az ajtók a zsidóktól való félelem miatt zárva voltak ott, ahol egybegyűltek a tanítványok, eljött Jézus, megállt középen, és ezt mondta nekik: „Békesség néktek!“"},{"book":"János","chapter":"20","verse":"20","text":"És ezt mondva megmutatta nekik a kezeit és az oldalát. Örvendeztek azért a tanítványok, hogy látják az Urat."},{"book":"János","chapter":"20","verse":"21","text":"Ismét mondta nekik Jézus: „Békesség néktek! Amiképpen engem küldött az Atya, én is küldelek titeket.“"},{"book":"János","chapter":"20","verse":"22","text":"És mikor ezt mondta, rájuk lehelt, és mondta nekik: „Vegyetek Szent Lelket."},{"book":"János","chapter":"20","verse":"23","text":"Akiknek bűneit megbocsátjátok, megbocsáttatnak azoknak, akikéit megtartjátok, megtartatnak.“"},{"book":"János","chapter":"20","verse":"24","text":"Tamás pedig, egy a tizenkettő közül, akit Ikernek hívtak, nem volt ővelük, amikor eljött Jézus."},{"book":"János","chapter":"20","verse":"25","text":"A többi tanítvány ezt mondta neki: „Láttuk az Urat.“"},{"book":"János","chapter":"20","verse":"26","text":"És nyolc nap múlva ismét benn voltak a tanítványai, Tamás is ő velük volt. Noha az ajtó zárva volt, bement Jézus, és megállt középen, és mondta: „Békesség néktek!“"},{"book":"János","chapter":"20","verse":"27","text":"Azután mondta Tamásnak: „Hozd ide az ujjadat, és nézd meg a kezeimet, és hozd ide a kezedet, és tedd az én oldalamra, és ne légy hitetlen, hanem hívő.“"},{"book":"János","chapter":"20","verse":"28","text":"Tamás pedig így felelt: „Én Uram és én Istenem!“"},{"book":"János","chapter":"20","verse":"29","text":"Jézus ezt mondta neki: „Mivel láttál engem, Tamás, hittél: boldogok, akik nem látnak és hisznek.“"},{"book":"János","chapter":"20","verse":"30","text":"Sok más jelt is tett ugyan Jézus az ő tanítványai előtt, amelyek nincsenek megírva ebben a könyvben."},{"book":"János","chapter":"20","verse":"31","text":"Ezek pedig azért vannak megírva, hogy higgyétek, hogy Jézus a Krisztus, az Istennek Fia, és hogy ezt híve, életetek legyen az ő nevében."}]}