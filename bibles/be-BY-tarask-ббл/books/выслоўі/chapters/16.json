{"data":[{"book":"ВЫСЛОЎІ","chapter":"16","verse":"1","text":"Чалавеку належаць намеры сэрца, а адказ языка ад Госпада."},{"book":"ВЫСЛОЎІ","chapter":"16","verse":"2","text":"Усе шляхі чалавека чыстыя ў ягоных вачах, а Гасподзь выпрабоўвае душы."},{"book":"ВЫСЛОЎІ","chapter":"16","verse":"3","text":"Даручы Госпаду дзеі твае, і намеры твае зьдзейсьняцца."},{"book":"ВЫСЛОЎІ","chapter":"16","verse":"4","text":"Усё зрабіў Гасподзь дзеля Сябе; і нават бязбожнага на дзень гневу."},{"book":"ВЫСЛОЎІ","chapter":"16","verse":"5","text":"Агіднае Госпаду сэрца пыхліўца; можна паручыцца, што ён не застанецца без пакараньня."},{"book":"ВЫСЛОЎІ","chapter":"16","verse":"6","text":"Міласэрнасьцю і праўдаю ачышчаецца грэх, і страх Гасподні адводзіць ад ліха."},{"book":"ВЫСЛОЎІ","chapter":"16","verse":"7","text":"Калі Госпаду падабаюцца шляхі чалавека, Ён і ворагаў яго прымірае зь ім."},{"book":"ВЫСЛОЎІ","chapter":"16","verse":"8","text":"Лепш нямногае з праўдаю, чым вялікія прыбыткі з крыўдаю."},{"book":"ВЫСЛОЎІ","chapter":"16","verse":"9","text":"Сэрца чалавека абдумвае свой шлях, а Гасподзь кіруе шэсьцем ягоным."},{"book":"ВЫСЛОЎІ","chapter":"16","verse":"10","text":"У вуснах у цара - слова натхнёнае; вусны яго не павінны грашыць на судзе."},{"book":"ВЫСЛОЎІ","chapter":"16","verse":"11","text":"Правільныя вагі і вагавыя шалі - ад Госпада; ад Яго ж усе гіры ў торбе."},{"book":"ВЫСЛОЎІ","chapter":"16","verse":"12","text":"Агідная царам - дзея беззаконная, бо праўдай мацуецца трон."},{"book":"ВЫСЛОЎІ","chapter":"16","verse":"13","text":"Прыемныя цару вусны праўдзівыя, а таго, хто гаворыць праўду, ён любіць."},{"book":"ВЫСЛОЎІ","chapter":"16","verse":"14","text":"Царскі гнеў - весьнік сьмерці; а мудры чалавек умілажальвае яго."},{"book":"ВЫСЛОЎІ","chapter":"16","verse":"15","text":"У ясным позірку цара - жыцьцё, і ўпадабаньне ягонае - як воблака з позьнім дажджом."},{"book":"ВЫСЛОЎІ","chapter":"16","verse":"16","text":"Здабыць мудрасьць намнога лепш за золата, і здабыць розум лепш за чыстае срэбра."},{"book":"ВЫСЛОЎІ","chapter":"16","verse":"17","text":"Шлях у праведных - унікаць зла; той ратуе душу сваю, хто зважае на шлях свой."},{"book":"ВЫСЛОЎІ","chapter":"16","verse":"18","text":"Пагібелі папярэднічае гонар, і падзеньню - пыха."},{"book":"ВЫСЛОЎІ","chapter":"16","verse":"19","text":"Лепей упакорвацца духам з лагоднымі, чым дзяліць здабычу з гардзеямі."},{"book":"ВЫСЛОЎІ","chapter":"16","verse":"20","text":"Хто вядзе справу разумна, той знойдзе дабро, а хто спадзяецца на Госпада, той шчасны."},{"book":"ВЫСЛОЎІ","chapter":"16","verse":"21","text":"Мудры сэрцам разумным назавецца, і салодкая мова дадасьць да навукі."},{"book":"ВЫСЛОЎІ","chapter":"16","verse":"22","text":"Розум таму, хто мае яго, - крыніца жыцьця, а вучонасьць дурных - дурнота."},{"book":"ВЫСЛОЎІ","chapter":"16","verse":"23","text":"Сэрца мудрага язык ягоны ўмудрае і памнажае веды ў вуснах ягоных."},{"book":"ВЫСЛОЎІ","chapter":"16","verse":"24","text":"Прыемная мова - сотавы мёд, салодкая душы і гойная касьцям."},{"book":"ВЫСЛОЎІ","chapter":"16","verse":"25","text":"Ёсьць шляхі, якія здаюцца чалавеку простымі, але канец іх - да сьмерці."},{"book":"ВЫСЛОЎІ","chapter":"16","verse":"26","text":"Працаўнік працуе на сябе, бо панукае яго рот ягоны."},{"book":"ВЫСЛОЎІ","chapter":"16","verse":"27","text":"Чалавек падступны намышляе благое, і на вуснах у яго нібы агонь палючы."},{"book":"ВЫСЛОЎІ","chapter":"16","verse":"28","text":"Чалавек хітры сее разлад, а нагаворшчык разлучае сяброў."},{"book":"ВЫСЛОЎІ","chapter":"16","verse":"29","text":"Чалавек зь нядобрымі намерамі разбэшчвае блізкага свайго і вядзе яго на дарогу благую;"},{"book":"ВЫСЛОЎІ","chapter":"16","verse":"30","text":"прыплюшчвае вочы, каб прыдумаць падступства; закусваючы губы сабе, чыніць зладзейства."},{"book":"ВЫСЛОЎІ","chapter":"16","verse":"31","text":"Вянок славы - сівізна на дарозе праўды."},{"book":"ВЫСЛОЎІ","chapter":"16","verse":"32","text":"Доўгацярплівы лепшы за адважнага, і той, хто валодае сабою, лепшы за заваёўніка горада."},{"book":"ВЫСЛОЎІ","chapter":"16","verse":"33","text":"На падлогу кідаюць жэрабя, але ўвесь вырак ягоны - ад Госпада."}]}