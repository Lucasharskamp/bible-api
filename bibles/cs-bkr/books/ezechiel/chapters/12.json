{"data":[{"book":"Ezechiel","chapter":"12","verse":"1","text":"I stalo se slovo Hospodinovo ke mně, řkoucí:"},{"book":"Ezechiel","chapter":"12","verse":"2","text":"Synu člověčí, u prostřed domu zpurného ty bydlíš, kteříž mají oči, aby viděli, však nevidí; uši mají, aby slyšeli, však neslyší, proto že dům zpurný jsou."},{"book":"Ezechiel","chapter":"12","verse":"3","text":"Protož ty, synu člověčí, připrav sobě to, s čím bys se stěhoval, a stěhuj se ve dne před očima jejich. Přestěhuješ se pak z místa svého na místo jiné před očima jejich, zdaby aspoň viděli; nebo dům zpurný jsou."},{"book":"Ezechiel","chapter":"12","verse":"4","text":"Vynesa pak své věci, jakožto ty, s nimiž se stěhovati máš ve dne před očima jejich, vyjdi u večer před očima jejich, jako ti, kteříž se stěhují."},{"book":"Ezechiel","chapter":"12","verse":"5","text":"Před očima jejich prokopej sobě zed, a vynes skrze ni."},{"book":"Ezechiel","chapter":"12","verse":"6","text":"Před očima jejich na rameni nes, po tmě vynes, tvář svou přikrej, a nehleď na zemi; nebo za zázrak dal jsem tě domu Izraelskému."},{"book":"Ezechiel","chapter":"12","verse":"7","text":"I učinil jsem tak, jakž rozkázáno bylo. Věci své vynesl jsem, jakožto ty, s nimiž bych se stěhoval ve dne, u večer pak prokopal jsem sobě zed rukou; po tmě jsem je vynesl, na rameni nesa před očima jejich."},{"book":"Ezechiel","chapter":"12","verse":"8","text":"Opět stalo se slovo Hospodinovo ke mně ráno, řkoucí:"},{"book":"Ezechiel","chapter":"12","verse":"9","text":"Synu člověčí, zdaližť řekli dům Izraelský, dům ten zpurný: Co ty děláš?"},{"book":"Ezechiel","chapter":"12","verse":"10","text":"Rciž jim: Takto praví Panovník Hospodin: Na kníže v Jeruzalémě vztahuje se břímě toto a na všecken dům Izraelský, kteříž jsou u prostřed něho."},{"book":"Ezechiel","chapter":"12","verse":"11","text":"Rciž jim: Já jsem zázrakem vaším. Jakož jsem činil, tak se stane jim, postěhují se a v zajetí půjdou."},{"book":"Ezechiel","chapter":"12","verse":"12","text":"A kníže, kteréž jest u prostřed nich, na rameni ponese po tmě a vyjde. Zed prokopají, aby jej vyvedli skrze ni; tvář svou zakryje, tak že nebude viděti okem svým země."},{"book":"Ezechiel","chapter":"12","verse":"13","text":"Nebo roztáhnu sít svou na něj, a polapen bude do vrše mé, a zavedu jej do Babylona, země Kaldejské, kteréž neuzří, a tam umře."},{"book":"Ezechiel","chapter":"12","verse":"14","text":"Všecky také, kteříž jsou vůkol něho na pomoc jemu, i všecky houfy jeho rozptýlím na všecky strany, a mečem dobytým budu je stihati."},{"book":"Ezechiel","chapter":"12","verse":"15","text":"I zvědí, že já jsem Hospodin, když je rozptýlím mezi národy, a rozženu je po krajinách."},{"book":"Ezechiel","chapter":"12","verse":"16","text":"Pozůstavím pak z nich muže nemnohé po meči, po hladu a po moru, aby vypravovali všecky ohavnosti své mezi národy, kamž se dostanou, i zvědí, že já jsem Hospodin."},{"book":"Ezechiel","chapter":"12","verse":"17","text":"Opět stalo se slovo Hospodinovo ke mně, řkoucí:"},{"book":"Ezechiel","chapter":"12","verse":"18","text":"Synu člověčí, chléb svůj s strachem jez, a vodu svou s třesením a s zámutkem pí,"},{"book":"Ezechiel","chapter":"12","verse":"19","text":"A rci lidu země této: Takto praví Panovník Hospodin o obyvatelích Jeruzalémských, o zemi Izraelské: Chléb svůj s zámutkem jísti budou, a vodu svou s předěšením píti, aby obloupena byla země jeho z hojnosti své, pro nátisk všech přebývajících v ní."},{"book":"Ezechiel","chapter":"12","verse":"20","text":"Města také, v nichž bydlejí, zpustnou, a země pustá bude, a tak zvíte, že já jsem Hospodin."},{"book":"Ezechiel","chapter":"12","verse":"21","text":"Opět stalo se slovo Hospodinovo ke mně, řkoucí:"},{"book":"Ezechiel","chapter":"12","verse":"22","text":"Synu člověčí, jaké to máte přísloví o zemi Izraelské, říkajíce: Prodlí se dnové, aneb zahyne všeliké vidění?"},{"book":"Ezechiel","chapter":"12","verse":"23","text":"Protož rci jim: Takto praví Panovník Hospodin: Učiním, aby přestalo přísloví toto, aniž užívati budou přísloví toho více v Izraeli. Rci jim: Nýbrž přiblížili se dnové ti a splnění všelikého vidění."},{"book":"Ezechiel","chapter":"12","verse":"24","text":"Nebo nebude více žádného vidění marného, a hádání pochlebníka u prostřed domu Izraelského,"},{"book":"Ezechiel","chapter":"12","verse":"25","text":"Proto že já Hospodin mluviti budu, a kterékoli slovo promluvím, stane se. Neprodlíť se dlouho, ale za dnů vašich, dome zpurný, mluviti budu slovo, a naplním je, praví Panovník Hospodin."},{"book":"Ezechiel","chapter":"12","verse":"26","text":"I stalo se slovo Hospodinovo ke mně, řkoucí:"},{"book":"Ezechiel","chapter":"12","verse":"27","text":"Synu člověčí, aj, dům Izraelský říkají: Vidění to, kteréž vidí tento, ke dnům mnohým patří, a na dlouhé časy tento prorokuje."},{"book":"Ezechiel","chapter":"12","verse":"28","text":"Protož rci jim: Takto praví Panovník Hospodin: Neprodlíť se dlouho všeliké slovo mé, ale slovo, kteréž mluviti budu, stane se, praví Panovník Hospodin."}]}