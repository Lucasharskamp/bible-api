{"data":[{"book":"Spreuken","chapter":"6","verse":"1","text":"Mijn zoon, als ge voor een ander borg zijt gebleven, Uw handslag hebt gegeven ten bate van een vreemde,"},{"book":"Spreuken","chapter":"6","verse":"2","text":"Verstrikt zijt geraakt in uw eigen woorden, In uw eigen beloften gevangen:"},{"book":"Spreuken","chapter":"6","verse":"3","text":"Doe dan, mijn zoon, wat ik zeg, en red u eruit; Want ge zijt in de macht van uw naaste! Ga heen zonder talmen, Dring aan bij uw naaste;"},{"book":"Spreuken","chapter":"6","verse":"4","text":"Gun uw ogen geen rust, Uw wimpers geen slaap;"},{"book":"Spreuken","chapter":"6","verse":"5","text":"Ruk u los als een gazelle uit de strik, Als een vogel uit de hand van den vogelaar."},{"book":"Spreuken","chapter":"6","verse":"6","text":"Luiaard, ga kijken naar de mier; Zie, hoe ze zwoegt, en word wijs!"},{"book":"Spreuken","chapter":"6","verse":"7","text":"Al heeft ze geen leider, Geen opzichter, geen heerser,"},{"book":"Spreuken","chapter":"6","verse":"8","text":"Toch zorgt ze in de zomer voor haar spijs, Zoekt ze in de oogsttijd haar voedsel bijeen."},{"book":"Spreuken","chapter":"6","verse":"9","text":"Luiaard, hoe lang blijft ge liggen, Wanneer zult ge ontwaken uit uw slaap?"},{"book":"Spreuken","chapter":"6","verse":"10","text":"Nog even slapen, nog even soezen, Nog even in bed de handen over elkaar:"},{"book":"Spreuken","chapter":"6","verse":"11","text":"En de armoe overvalt u als een zwerver, Het gebrek als een rover!"},{"book":"Spreuken","chapter":"6","verse":"12","text":"Een nietsnut is het, een booswicht, Die omgaat met bedrieglijke taal;"},{"book":"Spreuken","chapter":"6","verse":"13","text":"Die met de ogen knipt, met de voeten wenkt, En tekens geeft met de vingers;"},{"book":"Spreuken","chapter":"6","verse":"14","text":"Die boze plannen smeedt in zijn hart, Steeds kwaad beraamt en ruzie zoekt!"},{"book":"Spreuken","chapter":"6","verse":"15","text":"Daarom zal hem de tegenspoed plotseling treffen, Zal hij met één slag bezwijken, zonder kans op herstel."},{"book":"Spreuken","chapter":"6","verse":"16","text":"Zes dingen zijn er die Jahweh haat, Van zeven heeft hij een afschuw:"},{"book":"Spreuken","chapter":"6","verse":"17","text":"Van brutale ogen; van een valse tong; Van handen, die onschuldig bloed vergieten;"},{"book":"Spreuken","chapter":"6","verse":"18","text":"Van een hart, dat boze plannen beraamt; Van voeten, die ten kwade spoeden;"},{"book":"Spreuken","chapter":"6","verse":"19","text":"Van een valsen getuige, die leugens verspreidt; Van iemand, die broedertwist stookt."},{"book":"Spreuken","chapter":"6","verse":"20","text":"Mijn zoon, onderhoud het gebod van uw vader, Sla niet in de wind wat uw moeder u leerde;"},{"book":"Spreuken","chapter":"6","verse":"21","text":"Prent het voor altijd in uw hart, Wind het als een snoer om uw hals."},{"book":"Spreuken","chapter":"6","verse":"22","text":"Als ge wandelt, moge het u geleiden, Over u waken, als ge slaapt, Tot u spreken, wanneer ge ontwaakt."},{"book":"Spreuken","chapter":"6","verse":"23","text":"Want het gebod is een lamp, Het onderricht een licht, De straffe tucht een weg ten leven."},{"book":"Spreuken","chapter":"6","verse":"24","text":"Het zal u behoeden voor de vrouw van een ander, Voor de gladde tong van een vreemde."},{"book":"Spreuken","chapter":"6","verse":"25","text":"Zet uw hart niet op haar schoonheid, Laat ze u niet met haar wimpers verleiden;"},{"book":"Spreuken","chapter":"6","verse":"26","text":"Want de prijs van een deerne is een stuk brood, Maar de getrouwde vrouw maakt jacht op een kostelijk leven"},{"book":"Spreuken","chapter":"6","verse":"27","text":"Kan iemand soms vuur in zijn voorschoot nemen, Zonder dat hij zijn kleren schroeit;"},{"book":"Spreuken","chapter":"6","verse":"28","text":"Of kan hij op gloeiende kolen lopen, Zonder dat hij zijn voeten brandt?"},{"book":"Spreuken","chapter":"6","verse":"29","text":"Zo vergaat het hem, die zich afgeeft met de vrouw van een ander: Niemand die haar aanraakt, komt er straffeloos van af."},{"book":"Spreuken","chapter":"6","verse":"30","text":"Men veracht geen dief, zo hij enkel steelt, Om zijn maag te vullen, als hij honger heeft;"},{"book":"Spreuken","chapter":"6","verse":"31","text":"Toch moet hij, eenmaal betrapt, zevenvoudig vergoeden, Alles geven wat hij in huis heeft."},{"book":"Spreuken","chapter":"6","verse":"32","text":"Kortzichtig de man, die overspel pleegt met een vrouw: Wie zijn eigen ondergang wil, moet zo iets niet doen;"},{"book":"Spreuken","chapter":"6","verse":"33","text":"Schade en schande zal zo iemand belopen, Zijn slechte naam raakt hij nimmer meer kwijt."},{"book":"Spreuken","chapter":"6","verse":"34","text":"Want de jaloezie van den man wekt de woede bij hem op, En op de dag van de wraak zal hij niemand ontzien;"},{"book":"Spreuken","chapter":"6","verse":"35","text":"Dan slaat hij op losgeld geen acht, Hij wil het niet, al biedt ge hem nog zo veel!"}]}