{"data":[{"book":"1YOHANA","chapter":"3","verse":"1","text":"Loleni noge kulu kamba dino Tata diyatugwelele tweye, kamba tukemigwe wana wa Mulungu, na vino vivo vituli. Kilamso cha ulumwengu kuleka kututanga tweye icho kino, kwavija haumtangile heyo."},{"book":"1YOHANA","chapter":"3","verse":"2","text":"Wambwiga zangu, sambi twa wana wa Mulungu, na hatunavitanga vija vondatuwe kulawa hano. Ila tuvitanga kamba Kilisto yahalawilila, towa kamba heyo viyali, kwavija tomona kamba viyali."},{"book":"1YOHANA","chapter":"3","verse":"3","text":"Na wanhu wose wali na tamanilo dino kumwake heyo woing'aliza wenyego, wowa kamba heyo viyang'alile."},{"book":"1YOHANA","chapter":"3","verse":"4","text":"Munhu yoyose yotenda vilozo kogakeng'enha Malagizo ga Mulungu, kwavija vilozo nhegulo yake kugakeng'enha Malagizo."},{"book":"1YOHANA","chapter":"3","verse":"5","text":"Mweye m'vitanga kamba Yesu kagubuligwa giladi yavisegeze vilozo, na mmwake heyo mduhu vilozo."},{"book":"1YOHANA","chapter":"3","verse":"6","text":"Haduhu munhu yali mgati yake yogendelela kutenda vilozo, munhu yoyose yogendelela kutenda vilozo hamonile ama hamtangile heyo."},{"book":"1YOHANA","chapter":"3","verse":"7","text":"Mweye wana wadodo, munhu sambiyawavwizile, munhu yoyose yotenda mbuli zilibule uzenzeleganye hiyo kabule uzenzeleganye, kamba Kilisto viyalibule uzenzeleganye."},{"book":"1YOHANA","chapter":"3","verse":"8","text":"Kila munhu yotenda vilozo ka mwana wa Mwenembago, kwavija Mwenembago katenda vilozo songela haichanduso. Kilamso cha kugubuligwa Mwana wa Mulungu kikala kuibananga sang'hano ya Mwenembago."},{"book":"1YOHANA","chapter":"3","verse":"9","text":"Awo waleligwe na Mulungu hawatenda vilozo, kwavija mbeyu ya Mulungu yokala mgati yao. Hawatenda vilozo kwavija waleligwa na Mulungu."},{"book":"1YOHANA","chapter":"3","verse":"10","text":"Wana wa Mulungu na wana wa Mwenembago waigola mmbuli zino. Waja wose woleka kutenda mbuli zilibule uzenzeleganye na waja woleka kuwanogela ndugu zao hawalawa ha Mulungu."},{"book":"1YOHANA","chapter":"3","verse":"11","text":"Uno uwo usenga umuhulike songela haichanduso, kamba toinogele wenyego kwa wenyego."},{"book":"1YOHANA","chapter":"3","verse":"12","text":"Sambituwe kamba Kaini yakalile munhu wa Mwenembago, na kamkoma ndugu yake mwenyego Abeli. Habali yamkomile? Kwavija ndugu yake kakala na sang'hano zinogile, ila heyo kakala na sang'hano zihile.3:12 Mbuli zino zolawa mkitabu cha MWANDUSO 4:8."},{"book":"1YOHANA","chapter":"3","verse":"13","text":"Avo, ndugu zangu, sambimkanganye kamba ulumwengu uhawehila mweye."},{"book":"1YOHANA","chapter":"3","verse":"14","text":"Tuvitanga kamba tubita kulawa muifa na twingila muugima, kwavija toinogela. Munhu yoyose yoleka kumnogela ndugu yake kokala muifa."},{"book":"1YOHANA","chapter":"3","verse":"15","text":"Munhu yoyose yomwihila ndugu yake hiyo mkomaji, na mweye m'vitanga kamba mkomaji kabule ugima wa digunge mgati yake."},{"book":"1YOHANA","chapter":"3","verse":"16","text":"Vino vivo tuimanya nhegulo ya noge, Yesu Kilisto kaulava ugima wake sama yetu, na tweye tolondigwa tuulave ugima wetu sama ya ndugu zetu!"},{"book":"1YOHANA","chapter":"3","verse":"17","text":"Kamba munhu yoyose kana vinhu na komona ndugu yake kabule kinhu na ija yali na vinhu hamonela bazi ija yalibule vinhu, noge da Mulungu dokalaze mgati yake?"},{"book":"1YOHANA","chapter":"3","verse":"18","text":"Wana wadodo, na tuinogele, si mmulomo tu, ila muikweli na msang'hano."},{"book":"1YOHANA","chapter":"3","verse":"19","text":"Vino vivo tuvimanya kamba tweye twa wanhu wa kweli na vino vivo vondatuwe bule kidumbo haulongozi wa Mulungu."},{"book":"1YOHANA","chapter":"3","verse":"20","text":"Kamba udaho wetu wa kusambula gehile na ganogile uhatudukumiza, tovitanga kamba Mulungu mkulu kubanza udaho wetu wa kusambula gehile na ganogile, na kamba kakitanga kila kinhu."},{"book":"1YOHANA","chapter":"3","verse":"21","text":"Wambwiga zangu, kamba udaho wetu wa kusambula gehile na ganogile hautudukumiza, hatuwabule kidumbo haulongozi wa Mulungu."},{"book":"1YOHANA","chapter":"3","verse":"22","text":"Na chochose kitupula kumwake, tobokela, kwavija tozigoga ndagizi zake na kugatenda gaja gamnogele heyo."},{"book":"1YOHANA","chapter":"3","verse":"23","text":"Ndagizi yake iyo ino, tumtogole Mwanage yokemigwa Yesu Kilisto na tuinogele kamba vija viyatulagize."},{"book":"1YOHANA","chapter":"3","verse":"24","text":"Awo wozigoga ndagizi za Mulungu woilumba hamoja na heyo, na heyo koilumba hamoja na hewo. Na vino vivo tuvimanya kamba Mulungu koilumba hamoja na tweye, kwavija Loho wa Mulungu iyatugwelele kokala mgati yetu."}]}