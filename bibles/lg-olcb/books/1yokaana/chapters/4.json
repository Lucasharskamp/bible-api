{"data":[{"book":"1 Yokaana","chapter":"4","verse":"1","text":"Abaagalwa, temukkirizanga buli myoyo, naye musookenga okugyetegereza mulabe obanga givudde eri Katonda, kubanga kaakano waliwo bannabbi ab’obulimba bangi mu nsi."},{"book":"1 Yokaana","chapter":"4","verse":"2","text":"Eno y’engeri gye tutegeeramu Mwoyo wa Katonda: buli ayatula nti Yesu Kristo yafuuka omubiri, ng’ava eri Katonda, oyo y’alina Mwoyo wa Katonda."},{"book":"1 Yokaana","chapter":"4","verse":"3","text":"Naye buli mwoyo ogutayatula Yesu nga teguvudde eri Katonda. Ogwo gwe mwoyo ogw’Omulabe wa Kristo, gwe mwawulira nti ajja mu nsi, era amaze okutuuka."},{"book":"1 Yokaana","chapter":"4","verse":"4","text":"Mmwe, abaana abaagalwa, muli ba Katonda era mumaze okuwangula, kubanga oyo ali mu mmwe wa maanyi okusinga oyo ali mu nsi."},{"book":"1 Yokaana","chapter":"4","verse":"5","text":"Bo ba nsi era boogera bya nsi, era abantu b’ensi kyebava babawuliriza."},{"book":"1 Yokaana","chapter":"4","verse":"6","text":"Naye ffe tuli bantu ba Katonda, era buli amanyi Katonda atuwuliriza; atali wa Katonda tatuwuliriza. Eyo y’engeri gye tusobola okwawulamu omwoyo ogw’amazima n’omwoyo ogw’obulimba."},{"book":"1 Yokaana","chapter":"4","verse":"7","text":"Abaagalwa, twagalanenga, kubanga okwagala kuva eri Katonda, era buli alina okwagala mwana wa Katonda, era amanyi Katonda."},{"book":"1 Yokaana","chapter":"4","verse":"8","text":"Naye buli atalina kwagala tamanyi Katonda, kubanga Katonda kwagala."},{"book":"1 Yokaana","chapter":"4","verse":"9","text":"Katonda yatulaga okwagala kwe, bwe yatuma mu nsi Omwana we omu yekka bw’ati, tulyoke tube abalamu ku bw’oyo."},{"book":"1 Yokaana","chapter":"4","verse":"10","text":"Mu kino mwe tutegeerera ddala okwagala kwennyini, kubanga teyakikola lwa kuba nti ffe twali twagala Katonda, naye ye yennyini ye yatwagala, n’awaayo Omwana we ng’omutango olw’ebibi byaffe."},{"book":"1 Yokaana","chapter":"4","verse":"11","text":"Kale abaagalwa, nga Katonda bwe yatwagala bw’atyo naffe tuteekwa okwagalananga."},{"book":"1 Yokaana","chapter":"4","verse":"12","text":"Tewali n’omu eyali alabye ku Katonda, naye bwe twagalana, Katonda abeera mu ffe, n’okwagala kwe ne kulabikira mu ffe."},{"book":"1 Yokaana","chapter":"4","verse":"13","text":"Mu ekyo mwe tutegeerera nti Katonda ali mu ffe era naffe tuli mu Ye, olwa Mwoyo gw’atuwadde."},{"book":"1 Yokaana","chapter":"4","verse":"14","text":"Era ffe twamulaba n’amaaso gaffe, kyetuva tutegeeza nti Kitaffe yatuma Omwana we okuba Omulokozi w’ensi."},{"book":"1 Yokaana","chapter":"4","verse":"15","text":"Kale buli ayatula nti Yesu Mwana wa Katonda, nga Katonda ali mu ye era nga naye ali mu Katonda."},{"book":"1 Yokaana","chapter":"4","verse":"16","text":"Ffe tumanyi okwagala kwa Katonda era tukkiririza mu kwagala kwe okwo kw’alina gye tuli."},{"book":"1 Yokaana","chapter":"4","verse":"17","text":"Bwe twagala bannaffe nga Kristo bwe yakola ng’ali mu nsi muno, tetulibaako kye tweraliikirira ku lunaku olw’okusalirako omusango."},{"book":"1 Yokaana","chapter":"4","verse":"18","text":"Mu kwagala temuliimu kutya, kubanga okwagala okutuukiridde kumalawo okutya; kubanga okutya kulimu okubonerezebwa, na buli atya, aba tannatuukirira mu kwagala."},{"book":"1 Yokaana","chapter":"4","verse":"19","text":"Tulina okwagala kubanga Ye ye yasooka okutwagala."},{"book":"1 Yokaana","chapter":"4","verse":"20","text":"Omuntu yenna bw’agamba nti, “Njagala Katonda,” naye n’akyawa muganda we, omuntu oyo mulimba. Kubanga buli atayagala muganda we gw’alabako, tasobola kwagala Katonda gw’atalabangako."},{"book":"1 Yokaana","chapter":"4","verse":"21","text":"Era Katonda yennyini yatulagira nti, “Buli ayagala Katonda ayagalenga ne muganda we.”"}]}