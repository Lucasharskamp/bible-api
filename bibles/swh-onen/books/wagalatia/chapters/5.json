{"data":[{"book":"Wagalatia","chapter":"5","verse":"1","text":"Kristo alitupa uhuru, akataka tubaki huru. Hivyo simameni imara wala msikubali tena kulemewa na kongwa la utumwa."},{"book":"Wagalatia","chapter":"5","verse":"2","text":"Sikilizeni! Mimi, Paulo, nawaambieni kwamba kama mkikubali kutahiriwa, basi Kristo hatawafaidia chochote."},{"book":"Wagalatia","chapter":"5","verse":"3","text":"Namshuhudia tena kila mtu anayekubali kutahiriwa kwamba inampasa kushika sheria yote."},{"book":"Wagalatia","chapter":"5","verse":"4","text":"Ninyi mnaotafuta kuhesabiwa haki kwa njia ya sheria mmetengwa na Kristo, mko mbali na neema ya Mungu."},{"book":"Wagalatia","chapter":"5","verse":"5","text":"Kwa maana, kwa njia ya Roho kwa imani, tunangojea kwa shauku tumaini la haki."},{"book":"Wagalatia","chapter":"5","verse":"6","text":"Kwa maana ndani ya Kristo Yesu, kutahiriwa au kutokutahiriwa hakuleti tofauti, bali lililo muhimu ni imani itendayo kazi kwa njia ya upendo."},{"book":"Wagalatia","chapter":"5","verse":"7","text":"Mlikuwa mkipiga mbio vizuri. Ni nani aliyewazuia msiitii kweli?"},{"book":"Wagalatia","chapter":"5","verse":"8","text":"Ushawishi wa namna hiyo haukutokana na yule anayewaita."},{"book":"Wagalatia","chapter":"5","verse":"9","text":"“Chachu kidogo huchachua donge zima.”"},{"book":"Wagalatia","chapter":"5","verse":"10","text":"Nina hakika katika Bwana kwamba hamtakuwa na msimamo mwingine. Mtu anayewachanganya anastahili adhabu, hata awe nani."},{"book":"Wagalatia","chapter":"5","verse":"11","text":"Lakini ndugu zangu, kama mimi bado ninahubiri kuhusu kutahiriwa, kwa nini bado ninateswa? Katika hiyo hali basi, kwazo la msalaba limeondolewa."},{"book":"Wagalatia","chapter":"5","verse":"12","text":"Laiti hao wanaowavuruga wangejihasi wao wenyewe!"},{"book":"Wagalatia","chapter":"5","verse":"13","text":"Ndugu zangu, ninyi mliitwa ili mwe huru, hivyo msitumie uhuru wenu kama fursa ya kufuata tamaa za mwili, bali tumikianeni ninyi kwa ninyi kwa upendo."},{"book":"Wagalatia","chapter":"5","verse":"14","text":"Kwa maana sheria yote hukamilika katika amri moja: “Mpende jirani yako kama nafsi yako.”"},{"book":"Wagalatia","chapter":"5","verse":"15","text":"Kama mkiumana na kutafunana, angalieni, msije mkaangamizana."},{"book":"Wagalatia","chapter":"5","verse":"16","text":"Kwa hiyo nasema, enendeni kwa Roho, wala hamtazitimiza kamwe tamaa za mwili."},{"book":"Wagalatia","chapter":"5","verse":"17","text":"Kwa maana mwili hutamani yale yaliyo kinyume na Roho, naye Roho hutamani yale yaliyo kinyume na mwili. Roho na mwili hupingana na kwa sababu hiyo hamwezi kufanya mnayotaka."},{"book":"Wagalatia","chapter":"5","verse":"18","text":"Lakini kama mkiongozwa na Roho, hamko chini ya sheria."},{"book":"Wagalatia","chapter":"5","verse":"19","text":"Basi matendo ya mwili ni dhahiri nayo ni haya: Uasherati, uchafu, ufisadi,"},{"book":"Wagalatia","chapter":"5","verse":"20","text":"kuabudu sanamu, uchawi, uadui, ugomvi, wivu, hasira, fitina, faraka, uzushi,"},{"book":"Wagalatia","chapter":"5","verse":"21","text":"husuda, ulevi, ulafi na mambo mengine yanayofanana na hayo. Nawaonya, kama nilivyokwisha kuwaonya kabla, kwamba watu watendao mambo kama hayo, hawataurithi Ufalme wa Mungu."},{"book":"Wagalatia","chapter":"5","verse":"22","text":"Lakini tunda la Roho ni upendo, furaha, amani, uvumilivu, utu wema, fadhili, uaminifu,"},{"book":"Wagalatia","chapter":"5","verse":"23","text":"upole na kiasi. Katika mambo kama haya hakuna sheria."},{"book":"Wagalatia","chapter":"5","verse":"24","text":"Wote walio wa Kristo Yesu wameusulubisha mwili na shauku zake pamoja na tamaa zake."},{"book":"Wagalatia","chapter":"5","verse":"25","text":"Kwa kuwa tunaishi kwa Roho, basi, tuenende kwa Roho."},{"book":"Wagalatia","chapter":"5","verse":"26","text":"Tusijisifu bure, tukichokozana na kuoneana wivu."}]}