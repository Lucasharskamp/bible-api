{"data":[{"book":"پَیدایش","chapter":"1","verse":"1","text":"ابتدا میں اللہ نے آسمان اور زمین کو بنایا۔"},{"book":"پَیدایش","chapter":"1","verse":"2","text":"ابھی تک زمین ویران اور خالی تھی۔ وہ گہرے پانی سے ڈھکی ہوئی تھی جس کے اوپر اندھیرا ہی اندھیرا تھا۔ اللہ کا روح پانی کے اوپر منڈلا رہا تھا۔"},{"book":"پَیدایش","chapter":"1","verse":"3","text":"پھر اللہ نے کہا، ”روشنی ہو جائے“ تو روشنی پیدا ہو گئی۔"},{"book":"پَیدایش","chapter":"1","verse":"4","text":"اللہ نے دیکھا کہ روشنی اچھی ہے، اور اُس نے روشنی کو تاریکی سے الگ کر دیا۔"},{"book":"پَیدایش","chapter":"1","verse":"5","text":"اللہ نے روشنی کو دن کا نام دیا اور تاریکی کو رات کا۔ شام ہوئی، پھر صبح۔ یوں پہلا دن گزر گیا۔"},{"book":"پَیدایش","chapter":"1","verse":"6","text":"اللہ نے کہا، ”پانی کے درمیان ایک ایسا گنبد پیدا ہو جائے جس سے نچلا پانی اوپر کے پانی سے الگ ہو جائے۔“"},{"book":"پَیدایش","chapter":"1","verse":"7","text":"ایسا ہی ہوا۔ اللہ نے ایک ایسا گنبد بنایا جس سے نچلا پانی اوپر کے پانی سے الگ ہو گیا۔"},{"book":"پَیدایش","chapter":"1","verse":"8","text":"اللہ نے گنبد کو آسمان کا نام دیا۔ شام ہوئی، پھر صبح۔ یوں دوسرا دن گزر گیا۔"},{"book":"پَیدایش","chapter":"1","verse":"9","text":"اللہ نے کہا، ”جو پانی آسمان کے نیچے ہے وہ ایک جگہ جمع ہو جائے تاکہ دوسری طرف خشک جگہ نظر آئے۔“ ایسا ہی ہوا۔"},{"book":"پَیدایش","chapter":"1","verse":"10","text":"اللہ نے خشک جگہ کو زمین کا نام دیا اور جمع شدہ پانی کو سمندر کا۔ اور اللہ نے دیکھا کہ یہ اچھا ہے۔"},{"book":"پَیدایش","chapter":"1","verse":"11","text":"پھر اُس نے کہا، ”زمین ہریاول پیدا کرے، ایسے پودے جو بیج رکھتے ہوں اور ایسے درخت جن کے پھل اپنی اپنی قسم کے بیج رکھتے ہوں۔“ ایسا ہی ہوا۔"},{"book":"پَیدایش","chapter":"1","verse":"12","text":"زمین نے ہریاول پیدا کی، ایسے پودے جو اپنی اپنی قسم کے بیج رکھتے اور ایسے درخت جن کے پھل اپنی اپنی قسم کے بیج رکھتے تھے۔ اللہ نے دیکھا کہ یہ اچھا ہے۔"},{"book":"پَیدایش","chapter":"1","verse":"13","text":"شام ہوئی، پھر صبح۔ یوں تیسرا دن گزر گیا۔"},{"book":"پَیدایش","chapter":"1","verse":"14","text":"اللہ نے کہا، ”آسمان پر روشنیاں پیدا ہو جائیں تاکہ دن اور رات میں امتیاز ہو اور اِسی طرح مختلف موسموں، دنوں اور سالوں میں بھی۔"},{"book":"پَیدایش","chapter":"1","verse":"15","text":"آسمان کی یہ روشنیاں دنیا کو روشن کریں۔“ ایسا ہی ہوا۔"},{"book":"پَیدایش","chapter":"1","verse":"16","text":"اللہ نے دو بڑی روشنیاں بنائیں، سورج جو بڑا تھا دن پر حکومت کرنے کو اور چاند جو چھوٹا تھا رات پر۔ اِن کے علاوہ اُس نے ستاروں کو بھی بنایا۔"},{"book":"پَیدایش","chapter":"1","verse":"17","text":"اُس نے اُنہیں آسمان پر رکھا تاکہ وہ دنیا کو روشن کریں،"},{"book":"پَیدایش","chapter":"1","verse":"18","text":"دن اور رات پر حکومت کریں اور روشنی اور تاریکی میں امتیاز پیدا کریں۔ اللہ نے دیکھا کہ یہ اچھا ہے۔"},{"book":"پَیدایش","chapter":"1","verse":"19","text":"شام ہوئی، پھر صبح۔ یوں چوتھا دن گزر گیا۔"},{"book":"پَیدایش","chapter":"1","verse":"20","text":"اللہ نے کہا، ”پانی آبی جانداروں سے بھر جائے اور فضا میں پرندے اُڑتے پھریں۔“"},{"book":"پَیدایش","chapter":"1","verse":"21","text":"اللہ نے بڑے بڑے سمندری جانور بنائے، پانی کی تمام دیگر مخلوقات اور ہر قسم کے پَر رکھنے والے جاندار بھی بنائے۔ اللہ نے دیکھا کہ یہ اچھا ہے۔"},{"book":"پَیدایش","chapter":"1","verse":"22","text":"اُس نے اُنہیں برکت دی اور کہا، ”پھلو پھولو اور تعداد میں بڑھتے جاؤ۔ سمندر تم سے بھر جائے۔ اِسی طرح پرندے زمین پر تعداد میں بڑھ جائیں۔“"},{"book":"پَیدایش","chapter":"1","verse":"23","text":"شام ہوئی، پھر صبح۔ یوں پانچواں دن گزر گیا۔"},{"book":"پَیدایش","chapter":"1","verse":"24","text":"اللہ نے کہا، ”زمین ہر قسم کے جاندار پیدا کرے: مویشی، رینگنے والے اور جنگلی جانور۔“ ایسا ہی ہوا۔"},{"book":"پَیدایش","chapter":"1","verse":"25","text":"اللہ نے ہر قسم کے مویشی، رینگنے والے اور جنگلی جانور بنائے۔ اُس نے دیکھا کہ یہ اچھا ہے۔"},{"book":"پَیدایش","chapter":"1","verse":"26","text":"اللہ نے کہا، ”آؤ اب ہم انسان کو اپنی صورت پر بنائیں، وہ ہم سے مشابہت رکھے۔ وہ تمام جانوروں پر حکومت کرے، سمندر کی مچھلیوں پر، ہَوا کے پرندوں پر، مویشیوں پر، جنگلی جانوروں پر اور زمین پر کے تمام رینگنے والے جانداروں پر۔“"},{"book":"پَیدایش","chapter":"1","verse":"27","text":"یوں اللہ نے انسان کو اپنی صورت پر بنایا، اللہ کی صورت پر۔ اُس نے اُنہیں مرد اور عورت بنایا۔"},{"book":"پَیدایش","chapter":"1","verse":"28","text":"اللہ نے اُنہیں برکت دی اور کہا، ”پھلو پھولو اور تعداد میں بڑھتے جاؤ۔ دنیا تم سے بھر جائے اور تم اُس پر اختیار رکھو۔ سمندر کی مچھلیوں، ہَوا کے پرندوں اور زمین پر کے تمام رینگنے والے جانداروں پر حکومت کرو۔“"},{"book":"پَیدایش","chapter":"1","verse":"29","text":"اللہ نے اُن سے مزید کہا، ”تمام بیج دار پودے اور پھل دار درخت تمہارے ہی ہیں۔ مَیں اُنہیں تم کو کھانے کے لئے دیتا ہوں۔"},{"book":"پَیدایش","chapter":"1","verse":"30","text":"اِس طرح مَیں تمام جانوروں کو کھانے کے لئے ہریالی دیتا ہوں۔ جس میں بھی جان ہے وہ یہ کھا سکتا ہے، خواہ وہ زمین پر چلنے پھرنے والا جانور، ہَوا کا پرندہ یا زمین پر رینگنے والا کیوں نہ ہو۔“ ایسا ہی ہوا۔"},{"book":"پَیدایش","chapter":"1","verse":"31","text":"اللہ نے سب پر نظر کی تو دیکھا کہ وہ بہت اچھا بن گیا ہے۔ شام ہوئی، پھر صبح۔ چھٹا دن گزر گیا۔"}]}