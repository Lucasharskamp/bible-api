{"data":[{"book":"Pillimona","chapter":"1","verse":"1","text":"Yesusi Kirstossa gish qachettida tappe Phawulossapenne nu isha Xiintossape nu siqqo isha gididi nunara issife oothiza Pllimonas."},{"book":"Pillimona","chapter":"1","verse":"2","text":"Ne keeththan shiiqqiza ammaniza asasinne nu michchiyo Ampibyas qassekka nunara issife Kirstossa wotadara gidida Arkiiphasses;"},{"book":"Pillimona","chapter":"1","verse":"3","text":"Nu Aawa Xoossafe nu Goda YesusiKiristossape keeyatethinne sarotethi intes gido."},{"book":"Pillimona","chapter":"1","verse":"4","text":"Ta ta wossan nena qopashe wuriso wode Xoossa galatayss."},{"book":"Pillimona","chapter":"1","verse":"5","text":"Gaasoykka ne Xoossa asa siiqizaysanne Goda Yesusi Kiristossan ne ammanizaysa ta siyadis."},{"book":"Pillimona","chapter":"1","verse":"6","text":"Nuni Kiristossas gididaysanne nuus diza loo7o yoy wuri qonccen eretana mala nekka ne ammano hara asas bessana mala ta nees miina wossayss."},{"book":"Pillimona","chapter":"1","verse":"7","text":"Ta ishazo! ne hanon Xoossa asa wozinay ooraxxida gish ne siiqqoy ta wozina keehi miinisides."},{"book":"Pillimona","chapter":"1","verse":"8","text":"Hessa gish ne oothanas besizayssa oothana mala nena azazanas taas Kirstosan xalateth deesikkoshin."},{"book":"Pillimona","chapter":"1","verse":"9","text":"Gido attin ta nena azazanape siiqora wossayss. Gaasoykka tani Yesusii Kiristosa gish qachistada qasho keeththan diza phawulosakko."},{"book":"Pillimona","chapter":"1","verse":"10","text":"Ta nena wossizay ta qasho keeththan dashe Yesusi Kirstosan yeellida na Anasimossa gishaskko."},{"book":"Pillimona","chapter":"1","verse":"11","text":"Anasmossay hayssafe kasse nena go7iibeyna shin ha7i gidiko nenakka tanakka go7izadekko."},{"book":"Pillimona","chapter":"1","verse":"12","text":"Ta ha7i iza neekko zara yedadis. Ta neekko yedizay iza gidontta ta wozina neekko zara yediza mala qoodayss."},{"book":"Pillimona","chapter":"1","verse":"13","text":"Mishiracho qaala gaasotetha ta haan qachista dishin ne tana ootha maadana exxa izi tanara deyidakko tana ufaysses shin."},{"book":"Pillimona","chapter":"1","verse":"14","text":"Gido attin ne loo7o oothoy ne dosanipe attin wolliqara gidonta mala gaada nena ooychonta aykokka oothana koyabeykke."},{"book":"Pillimona","chapter":"1","verse":"15","text":"Anasmosay hano gakanaas neppe gutha wode shaketikokka oone erizay hayssafe guye wuriso wode nenara daana dandda7ees."},{"book":"Pillimona","chapter":"1","verse":"16","text":"Hayssafe guye izi nenara daanay aylle mala gidontta ayllefe adhidi nees asho isha mala gidana. Izi taas dosetida ishakko. Gido attin izi nena oothi go7ana asi gidida gishinne izi nees Kirstossa baggara isha gidida gish nees keehi dosetidade gidana."},{"book":"Pillimona","chapter":"1","verse":"17","text":"Nuus diza isipetetha gaason ne tana nees isha mala qoodiza giidikko tana ne mokka ekiiza mala izakka mokka ekka."},{"book":"Pillimona","chapter":"1","verse":"18","text":"Izi ne bolla gathida qohoy dikko woykko ne accoy iza bolla dikko iza accoza ta bolla tayba."},{"book":"Pillimona","chapter":"1","verse":"19","text":"Heko ta Pawulossay “Iza accoza ta nees qanxana” gaada ta kushera xafadis. Gidikokka ne Kiristossa ammaniday ta baggara gidida gish haray attoshin nekka taas qanxana accoy dizade gididayssa ta nena erissanas koshena."},{"book":"Pillimona","chapter":"1","verse":"20","text":"Hi7a ta ishazo heesa loo7o ootho ne taas oothana mala Goda sunthan Kirstossa gish gaada ne ta wozina shempisana mala nena wossayss."},{"book":"Pillimona","chapter":"1","verse":"21","text":"Ta nees hayssa xahaaththaiday ne taas azazistanaysa ammanadako. Ta nena ooychidayssafe ne aatha oothonayssa ta erayss."},{"book":"Pillimona","chapter":"1","verse":"22","text":"Xoossi inte wossa siydi ta inteko yanadan oothana mala taas ufayssi diza gish ta baada intekon shempanaso taas hayana giigissa."},{"book":"Pillimona","chapter":"1","verse":"23","text":"Yesusi Kiristossa gaason tanara qachettida Ephafiray nena saro gees."},{"book":"Pillimona","chapter":"1","verse":"24","text":"Hesathokka tanara oothizayti Marqqosay Aristirokosay Demassaynne Luqassay nena saro geettes."},{"book":"Pillimona","chapter":"1","verse":"25","text":"Goda Yesusi Kistossa kiiyatethi intenara gido."}]}