{"data":[{"book":"1 Seenaa","chapter":"15","verse":"1","text":"Daawit erga ofii isaatiif Magaalaa Daawit keessatti mana ijaarratee booddee taabota Waaqaatiif lafa qopheessee dunkaana dhaabe."},{"book":"1 Seenaa","chapter":"15","verse":"2","text":"Ergasiis Daawit, “Waan Waaqayyo akka isaan taabota Waaqaa baatanii bara baraan fuula isaa dura tajaajilaniif isaan filateef, Lewwota malee namni biraa taabota Waaqayyoo hin baatin” jedhee ajaje."},{"book":"1 Seenaa","chapter":"15","verse":"3","text":"Daawitis taabota Waaqayyoo iddoo qopheesseef sanatti fiduuf Israaʼeloota hunda Yerusaalemitti walitti qabe."},{"book":"1 Seenaa","chapter":"15","verse":"4","text":"Innis sanyiiwwan Aroonii fi Lewwota walitti waame; isaanis:"},{"book":"1 Seenaa","chapter":"15","verse":"5","text":"Ilmaan Qohaati keessaa,"},{"book":"1 Seenaa","chapter":"15","verse":"6","text":"ilmaan Meraarii keessaa,"},{"book":"1 Seenaa","chapter":"15","verse":"7","text":"ilmaan Geershoom keessaa,"},{"book":"1 Seenaa","chapter":"15","verse":"8","text":"ilmaan Eliisaafaan keessaa,"},{"book":"1 Seenaa","chapter":"15","verse":"9","text":"ilmaan Kebroon keessaa,"},{"book":"1 Seenaa","chapter":"15","verse":"10","text":"ilmaan Uziiʼeel keessaa,"},{"book":"1 Seenaa","chapter":"15","verse":"11","text":"Ergasiis Daawit luboota jechuunis Saadoqii fi Abiyaataar akkasumas Lewwota jechuunis Uuriiʼeel, Asaayaa, Yooʼeel, Shemaaʼiyaa, Eliiʼeelii fi Amiinaadaabin ni waame;"},{"book":"1 Seenaa","chapter":"15","verse":"12","text":"akkanas isaaniin jedhe; “Isin hangafoota maatiiwwan Lewwotaa ti; isinii fi Lewwonni akka keessanii of qulqulleessaa; ergasiis taabota Waaqayyo Waaqa Israaʼel gara iddoo ani qopheesseefitti fidaa."},{"book":"1 Seenaa","chapter":"15","verse":"13","text":"Sababii isin Lewwonni yeroo jalqabaatti taabota sana hin fidiniif Waaqayyo Waaqni keenya nutti dheekkame. Nu akka seerri ajajutti isa hin barbaaddanneetii.”"},{"book":"1 Seenaa","chapter":"15","verse":"14","text":"Kanaafuu luboonnii fi Lewwonni taabota Waaqayyo Waaqa Israaʼel sana fiduuf of qulqulleessan."},{"book":"1 Seenaa","chapter":"15","verse":"15","text":"Lewwonni akkuma kan Museen dubbii Waaqayyootiin ajajetti taabota Waaqaa sana danqaraadhaan gatiittii isaaniitti ni baatan."},{"book":"1 Seenaa","chapter":"15","verse":"16","text":"Daawitis akka isaan meeshaa muuziiqaatiin jechuunis kiraaraan, baganaa fi kililleedhaan faarfannaa gammachuu faarfataniif akka isaan obboloota isaanii muudaniif Lewwota dura deemtotatti ni hime."},{"book":"1 Seenaa","chapter":"15","verse":"17","text":"Kanaafuu Lewwonni Heemaan ilma Yooʼeel muudatan; obboloota isaa keessaa immoo Asaaf ilma Berekiyaa, obboloota isaanii gosa Meraarii keessaa Eetaan ilma Qushaayaa ni muuddatan;"},{"book":"1 Seenaa","chapter":"15","verse":"18","text":"isaan wajjinis obboloota isaanii kanneen isaanitti aannan: Zakkaariyaas, Yaʼaziiʼeel, Shemiiraamoot, Yehiiʼeel, Unnii, Eliiyaab, Benaayaa, Maʼaseyaa, Matiitiyaa, Eliipheleehuu, Miiqneyaa, Oobeed Edoomii fi Yeʼiiʼeel eegdota balbalaa turan."},{"book":"1 Seenaa","chapter":"15","verse":"19","text":"Faarfattoonni Heemaan, Asaafii fi Eetaan jedhaman akka kilillee naasiitiin sagalee isaanii ol fudhatanii faarfannaa dhageessisaniif ni muudaman;"},{"book":"1 Seenaa","chapter":"15","verse":"20","text":"Zakkaariyaas, Aziiʼeel Shemiiraamoot, Yehiiʼeel, Unnii, Eliiyaabi, Maʼaseyaanii fi Benaayaa immoo akka seera alamootiitti15:20 Alamootiin gosa muuziiqaa ti. kiraaraan faarfatu ture;"},{"book":"1 Seenaa","chapter":"15","verse":"21","text":"akkasumas Matiitiyaan, Eliipheleehuu, Miiqneyaan, Oobeed Edoom, Yeʼiiʼeel, Azaaziyaan akka seera shiimiiniitiitti15:21 Shiimiiniitiin gosa muuziiqaa ti. baganaa taphatu ture."},{"book":"1 Seenaa","chapter":"15","verse":"22","text":"Kenaaniyaan hangaftichi Lewwotaa itti gaafatamaa faarfannaa ture; innis itti gaafatamummaa kana sababii ogummaa isaa qabuuf fudhate."},{"book":"1 Seenaa","chapter":"15","verse":"23","text":"Berekiyaa fi Elqaanaan eegdota balbala taabotaa turan."},{"book":"1 Seenaa","chapter":"15","verse":"24","text":"Luboonni jechuunis, Shebaniyaan, Yooshaafaaxi, Naatnaaʼel, Amaasaayi, Zakkaariyaas, Benaayaanii fi Eliiʼezer fuula taabota Waaqaa duratti malakata afuufu ture. Oobeed Edoomii fi Yehiyaan immoo eegdota balbala taabotaa turan."},{"book":"1 Seenaa","chapter":"15","verse":"25","text":"Kanaafuu Daawitii fi maanguddoonni Israaʼel akkasumas ajajjuuwwan kumaa gammachuudhaan taabota kakuu Waaqayyoo sana mana Oobeed Edoomiitii fiduu dhaqan."},{"book":"1 Seenaa","chapter":"15","verse":"26","text":"Isaanis sababii Waaqni Lewwota taabota kakuu Waaqayyoo baatan gargaareef korommii loonii torbaa fi korbeeyyii hoolaa torba aarsaa godhan."},{"book":"1 Seenaa","chapter":"15","verse":"27","text":"Daawitis wandaboo haphii quncee talbaa irraa hojjetame kan akka uffata Lewwonni taabota sana baatan, kan akka faarfattoonnii fi Kenaaniyaan qajeelchaan faarfannaa faarfattootaa uffatan sanaa uffatee ture. Daawitis dirata quncee talbaa irraa hojjetames uffatee ture."},{"book":"1 Seenaa","chapter":"15","verse":"28","text":"Akkasiinis Israaʼel hundi gaanfa korbeessa hoolaatii fi malakata afuufaa, kilillee dhageessisaa, kiraaraa fi baganaadhaan sirbaa taabota kakuu Waaqayyoo sana ni fidan."},{"book":"1 Seenaa","chapter":"15","verse":"29","text":"Yeroo taabonni kakuu Waaqayyoo Magaalaa Daawit seenutti Miikaal intalli Saaʼol foddaa keessaan ilaalaa turte. Isheenis akka Daawit Mootichi shuubbisee gammadu yommuu argitetti garaa ishee keessatti isa tuffatte."}]}