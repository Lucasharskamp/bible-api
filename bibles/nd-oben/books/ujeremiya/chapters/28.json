{"data":[{"book":"UJeremiya","chapter":"28","verse":"1","text":"Ngenyanga yesihlanu yawonalowo umnyaka, umnyaka wesine, ekuqaleni kokubusa kukaZedekhiya inkosi yakoJuda, umphrofethi uHananiya indodana ka-Azuri, owayevela eGibhiyoni, wathi kimi endlini kaThixo phambi kwabaphristi labantu bonke:"},{"book":"UJeremiya","chapter":"28","verse":"2","text":"“UThixo uSomandla, uNkulunkulu ka-Israyeli uthi: ‘Ngizalephula ijogwe lenkosi yaseBhabhiloni."},{"book":"UJeremiya","chapter":"28","verse":"3","text":"Phakathi kweminyaka emibili ngizazibuyisela kule indawo zonke izitsha zendlu kaThixo ezathathwa nguNebhukhadineza inkosi yaseBhabhiloni wazisa eBhabhiloni."},{"book":"UJeremiya","chapter":"28","verse":"4","text":"Ngizambuyisela kule indawo futhi uJekhoniya indodana kaJehoyakhimi inkosi yakoJuda kanye labanye bonke abathunjwa koJuda baya eBhabhiloni,’ kutsho uThixo, ‘ngoba ngizalephula ijogwe lenkosi yaseBhabhiloni.’ ”"},{"book":"UJeremiya","chapter":"28","verse":"5","text":"Umphrofethi uJeremiya waphendula umphrofethi uHananiya phambi kwabaphristi labantu bonke ababemi endlini kaThixo."},{"book":"UJeremiya","chapter":"28","verse":"6","text":"Wathi, “Ameni! Sengathi uThixo angamenzenjalo! Sengathi uThixo angagcwalisa amazwi owaphrofethayo ngokubuyisela kule indawo izitsha zendlu kaThixo labo bonke abathunjelwa eBhabhiloni."},{"book":"UJeremiya","chapter":"28","verse":"7","text":"Lanxa kunjalo, lalela kulokhu engikutsho lawe usizwa kanye labantu bonke besizwa ukuthi:"},{"book":"UJeremiya","chapter":"28","verse":"8","text":"Kusukela ezikhathini zakuqala abaphrofethi abandulela wena lami baphrofetha ngempi, ngomonakalo langesifo emazweni amanengi lasemibusweni emikhulu."},{"book":"UJeremiya","chapter":"28","verse":"9","text":"Kodwa umphrofethi ophrofetha ngokuthula uzakwaziwa njengothunywe nguThixo sibili lapho ilizwi lakhe seligcwalisekile.”"},{"book":"UJeremiya","chapter":"28","verse":"10","text":"Lapho-ke uHananiya umphrofethi wasusa ijogwe entanyeni kaJeremiya umphrofethi walephula,"},{"book":"UJeremiya","chapter":"28","verse":"11","text":"wasesithi phambi kwabantu bonke, “UThixo uthi: ‘Ngizalephula kanjalo ijogwe likaNebhukhadineza inkosi yaseBhabhiloni entanyeni zezizwe zonke phakathi kweminyaka emibili.’ ” Ngemva kwalokho umphrofethi uJeremiya wasuka wazihambela."},{"book":"UJeremiya","chapter":"28","verse":"12","text":"Masinyane nje emuva kokuba umphrofethi uHananiya ephule ijogwe entanyeni kaJeremiya umphrofethi, kwafika ilizwi likaThixo kuJeremiya lisithi:"},{"book":"UJeremiya","chapter":"28","verse":"13","text":"“Hamba uyetshela uHananiya uthi, ‘UThixo uthi: Wephule ijogwe lesigodo, kodwa esikhundleni salo uzakuba lejogwe lensimbi."},{"book":"UJeremiya","chapter":"28","verse":"14","text":"UThixo uSomandla, uNkulunkulu ka-Israyeli uthi: Ngizabeka ijogwe lensimbi entanyeni zezizwe zonke lezi ukuba zisebenzele uNebhukhadineza inkosi yaseBhabhiloni, zizamsebenzela. Ngizamnika amandla laphezu kwezinyamazana zeganga.’ ”"},{"book":"UJeremiya","chapter":"28","verse":"15","text":"Umphrofethi uJeremiya wasesithi kuHananiya umphrofethi, “Lalela, Hananiya! UThixo kakuthumanga, kodwa usuwenze isizwe lesi sathemba amanga."},{"book":"UJeremiya","chapter":"28","verse":"16","text":"Ngakho, uThixo uthi, ‘Sekuseduze ukuthi ngikususe ebusweni bomhlaba. Ngawonalo umnyaka uzakufa, ngoba uphrofithe ukuhlamukela uThixo.’ ”"},{"book":"UJeremiya","chapter":"28","verse":"17","text":"Ngenyanga yesikhombisa yalowomnyaka, uHananiya umphrofethi wafa."}]}