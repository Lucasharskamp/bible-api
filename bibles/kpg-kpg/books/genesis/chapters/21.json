{"data":[{"book":"Genesis","chapter":"21","verse":"1","text":"Dimaadua gu haga maluagina a Sarah gii hai be dana hagababa,"},{"book":"Genesis","chapter":"21","verse":"2","text":"gei Sarah ga hai dama ga haanau dana dama daane gi Abraham i di madagoaa o mee gu madua. Tama daane la ne haanau i di madagoaa a God dela ne hai bolo mee e haanau ai.21.2 Hebrews 11.11"},{"book":"Genesis","chapter":"21","verse":"3","text":"Abraham gaa gahi di ingoo o maa go Isaac."},{"book":"Genesis","chapter":"21","verse":"4","text":"Di madagoaa Isaac ne walu ono laangi, gei Abraham ga sirkumsais a mee be nia helekai a God ne hai.21.4 Genesis 17.12; Nnegau 7.8"},{"book":"Genesis","chapter":"21","verse":"5","text":"Abraham la guu lau ono ngadau di madagoaa Isaac ne haanau."},{"book":"Genesis","chapter":"21","verse":"6","text":"Sarah ga helekai boloo, “God gu gaamai gi di au di tene mo di gadagada.21.6 Di ingoo Isaac i nnelekai Hebrew le hai dono hadinga boloo: Gadagada Digau huogodoo ala ga longono di mee deenei, la ga gadagada madalia au.”"},{"book":"Genesis","chapter":"21","verse":"7","text":"Gei mee ga helekai labelaa, “Ma koai dela e helekai gi Abraham bolo Sarah ga haga uu ana dama? Gei deenei au dela gu haanau gi mee dana dama daane, gei mee gu madumadua.”"},{"book":"Genesis","chapter":"21","verse":"8","text":"Di tama la gu tomo aga, gaa dae loo gi di laangi di tama ne daa gi daha mo di uu, gei Abraham guu hai dana hagamiami damana."},{"book":"Genesis","chapter":"21","verse":"9","text":"Dahi laangi hua, gei Sarah gaa mmada gi Ishmael dela ne haanau go Hagar di hege ahina mai Egypt gi Abraham, e hai ana daagala ginaua mo Isaac di tama Sarah."},{"book":"Genesis","chapter":"21","verse":"10","text":"Gei mee ga helekai gi Abraham, “Hagau ina tama ahina hege deenei mo dana dama la gi daha. Tama daane o tama ahina hege deenei la hagalee hai dono duhongo i di baahi do maluagina dela belee kae go tau dama go Isaac.”21.10 Galatians 4.29-30"},{"book":"Genesis","chapter":"21","verse":"11","text":"Di mee deenei gu haga lodo huaidu a Abraham huoloo, idimaa, Ishmael la tama daane labelaa ni mee."},{"book":"Genesis","chapter":"21","verse":"12","text":"Gei God ga helekai gi Abraham, “Goe hudee mamaanadu lodo huaidu gi di tama mo di hege go Hagar. Heia hua di hai a Sarah ma gaa hai adu gi di goe, idimaa, do hagadili le e daamada mai i Isaac.21.12 Romans 9.7; Hebrews 11.18"},{"book":"Genesis","chapter":"21","verse":"13","text":"Au e wanga labelaa agu dama e logo gi tama daane a tama ahina hege, gii hai digaula di nadau henua, idimaa, mee di tama labelaa ni aau.”"},{"book":"Genesis","chapter":"21","verse":"14","text":"Hagaluada loo dono daiaa, gei Abraham gaa wanga nia meegai gi Hagar mo tei budehede gili kau e honu i nia wai. Mee gaa dugu di tama la gi hongo di tua o maa, ga hagau a mee gii hana. Mee ga hagatanga ga hagadau i lodo di anggowaa o Beersheba."},{"book":"Genesis","chapter":"21","verse":"15","text":"Di madagoaa nia wai la ne odi, gei mee gaa dugu di tama la gi lala di laagau i lodo geinga,"},{"book":"Genesis","chapter":"21","verse":"16","text":"gaa hana gaa noho i nia piidi e dolu lau mada tanga i daha mo mee. Mee ga helekai ang gi deia, “Au e deemee di mmada gi dagu dama e made.” Dono madagoaa dela e noho i golo, gei mee ga daamada gaa dangi.21.16 gei mee ga daamada gaa dangi be: gei di tama ga daamada gaa dangi"},{"book":"Genesis","chapter":"21","verse":"17","text":"God gu longono Ia tama daane e dangidangi, gei tangada di langi o God ga helekai gi Hagar mai i di langi boloo, “Hagar, goe e lodo huaidu di aha? Goe hudee madagu. God gu longono Ia tama daane dela e dangidangi."},{"book":"Genesis","chapter":"21","verse":"18","text":"Du gi nua, hana, dahi aga ina a mee mo di heia a mee gi manawa lamalia. Au gaa hai dagu henua damana mai i dono hagadili.”"},{"book":"Genesis","chapter":"21","verse":"19","text":"Gei God gaa huge nia golomada o Hagar, gei mee gaa mmada gi di monowai geli, gei mee gaa hana ga haga hau dana budehede gili kau gi nia wai, gaa wanga nia mada wai gi di tama."},{"book":"Genesis","chapter":"21","verse":"20","text":"God nogo madalia di tama dono tomo aga. Mee nogo noho i lodo di Anggowaa o Paran, gaa hai tangada e iloo ia huoloo di kumi manu."},{"book":"Genesis","chapter":"21","verse":"21","text":"Tinana o maa gaa gida dana ahina o Egypt, guu hai di lodo o Ishmael."},{"book":"Genesis","chapter":"21","verse":"22","text":"Di madagoaa deelaa, Abimelech guu hana dalia Phicol, di tagi di buini dauwa a maa, ga helekai gi Abraham, “God e madalia goe i nia mee huogodoo ala e hai kooe.21.22 Genesis 26.26"},{"book":"Genesis","chapter":"21","verse":"23","text":"Malaa, heia dau hagamodu i mua o Dimaadua bolo goe ga hagalee halahalau au, agu dama, be dogu hagadili. Au nogo hagalaamua goe, malaa, hagababa mai bolo goe e hagalaamua au mo tenua deenei e noho iei goe.”"},{"book":"Genesis","chapter":"21","verse":"24","text":"Abraham ga helekai, “Au e hagababa beelaa.”"},{"book":"Genesis","chapter":"21","verse":"25","text":"Abraham ga helekai hagadonudonu gi Abimelech i di gili di monowai ne haga anga ginai nia gau hai hegau Abimelech."},{"book":"Genesis","chapter":"21","verse":"26","text":"Abimelech ga helekai, “Au e de iloo ma koai ne hai di hai deenei. Goe digi hagia mai di maa, deenei hua dogu longono eau di maa.”"},{"book":"Genesis","chapter":"21","verse":"27","text":"Abraham gaa wanga gi Abimelech hunu siibi mono kau, gei meemaa gaa hai di nau hagababa."},{"book":"Genesis","chapter":"21","verse":"28","text":"Abraham ga daa mai ana dama siibi e hidu i dana hagabuulinga siibi,"},{"book":"Genesis","chapter":"21","verse":"29","text":"gei Abimelech ga heeu gi mee, “Ma nia mee e hai di aha?”"},{"book":"Genesis","chapter":"21","verse":"30","text":"Abraham ga helekai, “Kaina nia siibi e hidu aanei. Goe gaa hai di mee deenei, gei goe gu hagamodongoohia bolo ma ko au dela ne geli di monowai deenei.”"},{"book":"Genesis","chapter":"21","verse":"31","text":"Di gowaa deelaa gu haga ingoo bolo Beersheba,21.31 Beersheba: Di ingoo deenei i nnelekai Hebrew dono hadinga boloo “Di Monowai o di Hagababa” be “Di Monowai o di Hidu” (mmada labelaa i Genesis 26.33). idimaa deelaa di gowaa ne hai di nau hagababa."},{"book":"Genesis","chapter":"21","verse":"32","text":"I muli di nau hai di hagababa deenei i Beersheba, Abimelech mo Phicol gaa hula gi muli gi Philistia."},{"book":"Genesis","chapter":"21","verse":"33","text":"Abraham gaa dogi dana laagau ‘tamarisk’ i Beersheba, ga daumaha gi Yihowah, go di God dono hagaodi ai."},{"book":"Genesis","chapter":"21","verse":"34","text":"Abraham gaa noho i Philistia di madagoaa e waalooloo."}]}