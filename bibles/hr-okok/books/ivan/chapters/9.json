{"data":[{"book":"Ivan","chapter":"9","verse":"1","text":"Prolazeći onuda, ugleda čovjeka slijepoga od rođenja."},{"book":"Ivan","chapter":"9","verse":"2","text":"Učenici ga zapitaju: “Učitelju, zašto se ovaj čovjek rodio slijep? Zbog svojih grijeha ili zbog grijeha svojih roditelja?”"},{"book":"Ivan","chapter":"9","verse":"3","text":"“Ni zbog svojih, ni zbog roditeljskih grijeha,” odgovori Isus, “već zato da se na njemu očituju Božja djela."},{"book":"Ivan","chapter":"9","verse":"4","text":"Dok je dan, treba da radimo djela onoga koji me je poslao. Bliži se tama u kojoj prestaje svako djelo."},{"book":"Ivan","chapter":"9","verse":"5","text":"Ali dok sam na svijetu, svjetlo sam svijeta.”"},{"book":"Ivan","chapter":"9","verse":"6","text":"Zatim pljune na zemlju, od pljuvačke načini blato, premaže njime slijepčeve oči"},{"book":"Ivan","chapter":"9","verse":"7","text":"i reče mu: “Idi i operi se u ribnjaku Siloamu.” (Siloam znači “Poslan”.) Čovjek ode kamo ga je poslao, umije se i vrati se gledajući."},{"book":"Ivan","chapter":"9","verse":"8","text":"Susjedi i svi oni koji su ga prije poznavali kao slijepog prosjaka pitali su jedni druge: “Zar je to onaj slijepi prosjak?”"},{"book":"Ivan","chapter":"9","verse":"9","text":"Jedni su govorili: “Jest”, a drugi opet: “Nije; to ne može biti isti čovjek, ali neobično mu je sličan.”"},{"book":"Ivan","chapter":"9","verse":"10","text":"Nato ga zapitaše kako to da vidi. “Što ti se dogodilo?”"},{"book":"Ivan","chapter":"9","verse":"11","text":"“Neki je čovjek, imenom Isus, načinio blato, premazao mi njime oči i rekao da odem do ribnjaka Siloama i da sperem blato. Učinio sam tako i sad vidim!” ispriča im čovjek."},{"book":"Ivan","chapter":"9","verse":"12","text":"“Gdje je sada taj čovjek?” zapitaju ga. “Ne znam”, odgovori."},{"book":"Ivan","chapter":"9","verse":"13","text":"Tada bivšega slijepca odvedu farizejima."},{"book":"Ivan","chapter":"9","verse":"14","text":"Toga je dana, kad je Isus napravio blato i vratio mu vid, bila subota."},{"book":"Ivan","chapter":"9","verse":"15","text":"Farizeji su ga iznova o svemu ispitali. On im opet reče: “Premazao mi je oči blatom, a onda sam se umio i progledao!”"},{"book":"Ivan","chapter":"9","verse":"16","text":"Neki farizeji kazaše: “Onda taj Isus nije od Boga jer krši subotu.” Drugi su pak rekli: “Ali kako bi običan grešnik mogao činiti takva čuda?” I tako među njima nastane velik razdor."},{"book":"Ivan","chapter":"9","verse":"17","text":"Nakon toga farizeji opet upitaju nekadašnjeg slijepca: “Što ti kažeš o tom čovjeku koji ti je vratio vid?”"},{"book":"Ivan","chapter":"9","verse":"18","text":"Židovski poglavari nisu vjerovali da je on zaista bio slijep i da je progledao sve dok nisu dozvali njegove roditelje"},{"book":"Ivan","chapter":"9","verse":"19","text":"i zapitali ih: “Je li ovo vaš sin za kojega tvrdite da se slijep rodio? Kako to da sada vidi?”"},{"book":"Ivan","chapter":"9","verse":"20","text":"Roditelji odgovore: “Znamo da je ovo naš sin i da se rodio slijep."},{"book":"Ivan","chapter":"9","verse":"21","text":"Ali ne znamo što mu se dogodilo da je odjednom progledao ni tko mu je to učinio. Dovoljno je star da sam govori. Njega upitajte!”"},{"book":"Ivan","chapter":"9","verse":"22","text":"Tako su rekli zbog straha od židovskih poglavara koji su objavili da će svatko tko prizna Isusa za Mesiju biti izopćen."},{"book":"Ivan","chapter":"9","verse":"23","text":"Zato odgovore: “Dovoljno je star da sam govori. Njega upitajte!”"},{"book":"Ivan","chapter":"9","verse":"24","text":"Farizeji tada drugi put pozovu bivšega slijepca: “Odaj slavu Bogu, a ne Isusu jer znamo da je on grešnik.”"},{"book":"Ivan","chapter":"9","verse":"25","text":"“Je li grešnik, ne znam,” odgovori čovjek, “ali jedno znam: bio sam slijep, a sada vidim!”"},{"book":"Ivan","chapter":"9","verse":"26","text":"“Ali što ti je učinio?” upitaju ga. “Kako ti je vratio vid?”"},{"book":"Ivan","chapter":"9","verse":"27","text":"“Već sam vam jedanput rekao, ali me niste slušali. Zašto želite opet čuti? Zar i vi kanite postati njegovim učenicima?”"},{"book":"Ivan","chapter":"9","verse":"28","text":"Tada ga počnu vrijeđati: “Ti si njegov učenik, a mi smo Mojsijevi učenici."},{"book":"Ivan","chapter":"9","verse":"29","text":"Znamo da je Bog govorio Mojsiju, a za ovoga ne znamo ništa, pa čak ni odakle je!”"},{"book":"Ivan","chapter":"9","verse":"30","text":"“To i jest čudno”, odgovori čovjek. “Vratio mi je vid, a vi još ne znate ni odakle je!"},{"book":"Ivan","chapter":"9","verse":"31","text":"Znamo da Bog ne sluša grešnike, ali sluša one koji ga poštuju i vrše njegovu volju."},{"book":"Ivan","chapter":"9","verse":"32","text":"Nikada se još nije čulo da je tko vratio vid slijepcu od rođenja."},{"book":"Ivan","chapter":"9","verse":"33","text":"Da taj čovjek nije od Boga, ne bi mogao takvo što učiniti.”"},{"book":"Ivan","chapter":"9","verse":"34","text":"“Zar ćeš nas ti učiti, koji si rođen u grijehu?” poviču oni i izbace ga iz sinagoge."},{"book":"Ivan","chapter":"9","verse":"35","text":"Kad je Isus čuo što se dogodilo, pronađe čovjeka i reče mu: “Vjeruješ li u Sina Čovječjega?”9:35 U nekim rukopisima: u Sina Božjega."},{"book":"Ivan","chapter":"9","verse":"36","text":"Čovjek odgovori: “A tko je on, gospodine, da u njega vjerujem?”"},{"book":"Ivan","chapter":"9","verse":"37","text":"“Vidio si ga već”, reče mu Isus. “Upravo razgovara s tobom.”"},{"book":"Ivan","chapter":"9","verse":"38","text":"A čovjek reče: “Da, Gospodine, vjerujem!” i padne ničice pred Isusom."},{"book":"Ivan","chapter":"9","verse":"39","text":"Isus tada reče: “Došao sam na osudu svijetu: da progledaju oni koji ne vide te da oslijepe oni koji vide.”"},{"book":"Ivan","chapter":"9","verse":"40","text":"Farizeji koji su ondje stajali zapitaju ga: “Tvrdiš li ti to da smo mi slijepi?”"},{"book":"Ivan","chapter":"9","verse":"41","text":"“Da ste slijepi, ne biste imali grijeha”, odgovori im Isus. “Ali vaš grijeh ostaje jer tvrdite da vidite.”"}]}