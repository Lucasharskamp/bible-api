{"data":[{"book":"Maliku","chapter":"2","verse":"1","text":"Pavapitili majuva vamu, Yesu kawuya Kapelinaumu na vandu vapikanila kava pakaya."},{"book":"Maliku","chapter":"2","verse":"2","text":"Vandu vatangalili vayikungasha hata fwasi yiva kwahela, vamema paluvagha losi. Yesu avelili akuvalandulila chilongu."},{"book":"Maliku","chapter":"2","verse":"3","text":"Vandu vamu, mchechi vamuyeghili mundu yumu yapombalili, vamuyeghela Yesu."},{"book":"Maliku","chapter":"2","verse":"4","text":"Kwanongwa vandu vaveli vatangala, valemwili kumuyegha mundu yula pala paveli Yesu. Topi vatobulili kulituvili, mwaveli Yesu. Pavatobulili kala lilanga, vamsunusha mundu yula yaveli kawonja muwulili."},{"book":"Maliku","chapter":"2","verse":"5","text":"Yesu pamuwonili ndambu ya ujumilwa wawu, kamuwombela mundu yula yapombalili, “Mwana wangu, ngupomela sambi shaku.”"},{"book":"Maliku","chapter":"2","verse":"6","text":"Vawuli vamonga va Malawu yivaveli vayikala pala vakaiholeyi ndima shawu."},{"book":"Maliku","chapter":"2","verse":"7","text":"“Akwidumba liki pawombeyi nawula? Akumjowola Chapanga! Kwa hela mundu yapomela sambi, ila Chapanga weka yaki.”"},{"book":"Maliku","chapter":"2","verse":"8","text":"Bahala pala Yesu amanyili kala Chivayihola, avawombilili, “Wuli mbona mukwihola ndambu ayi mundima shenu?."},{"book":"Maliku","chapter":"2","verse":"9","text":"Choti chiveli chipusuka, kumuwombela mundu ayu yapombalili, ‘Kupomiliwa sambi shaku’, Awu kumuwombela, ‘Utoli ulili waku, witwiki yendi’?."},{"book":"Maliku","chapter":"2","verse":"10","text":"Ponopa ngudayila mumanyi, Mwana wa Mundu kana uwesu wa kuvapomela vandu sambi shawu pamulima.” Pala pamuwombilili mundu yula yapombalili,"},{"book":"Maliku","chapter":"2","verse":"11","text":"“Ngukuwombela tandamuki, toli ulili waku na yendi kaya yaku!”"},{"book":"Maliku","chapter":"2","verse":"12","text":"Pala vandu vosi vaveli vakumlola, mundu yula kawoloka, katola ulili waki, kayenda. Vandu vosi vayikanganika, vamjuma Chapanga pavadeta, “Tukali hela kuchiwona chindu kucha achi!”"},{"book":"Maliku","chapter":"2","verse":"13","text":"Yesu kayenda kandi muluwongu lwa lihiva. Lipinga lya vandu limkovekela, mweni kakanda kuvawula."},{"book":"Maliku","chapter":"2","verse":"14","text":"Papiteyi kamuwona Lawi mwana wa Alufayu kayikala muofisi ya vasumula mbiya ushulu. Yesu kamuwombela, “Ungovikeli.” Lawi katandamuka kamkovekela."},{"book":"Maliku","chapter":"2","verse":"15","text":"Pambeli Yesu aveli kayikala munyumba ya lawi akulya filivi. Vasumula mbiya vatangalili na vala yivavakema yivaveli na sambi vamkovikela, vayikala pamu na Yesu pamesa na vandundami vaki vakulya."},{"book":"Maliku","chapter":"2","verse":"16","text":"Vawuli vamonga va Malawu va Chapanga yivamupili Musa vaveli mulipinga vakulikema Vafwalisayu vamuwona Yesu paghalya pamu na vandu yivavakema yivaveli na sambi na vasumula mbiya. Vavadasha vanachuli vaki, “Wuli akulya pamu na vasumula mbiya sha ushulu na yivaveli na sambi?”"},{"book":"Maliku","chapter":"2","verse":"17","text":"Yesu kavapikanisha kavawombela, “Vandu yivaveli na njimba nofu vakudayila ha mwilwana, yivadayila mwilwana vala yivaveli vatami. Nenga nyisa kuvakema vandu yivayihola veni goleki ha, ila yivaveli na sambi.”"},{"book":"Maliku","chapter":"2","verse":"18","text":"Chipindi chimu vanachuli va Yohani mbatisha na vanachuli va Vafwalisayu vaveli vakwikaja kulya. Vandu vamonga vayisa kumdasha Yesu. “Wuli vanachuli va Yohani na va Vafwalisayu vakwikaja kulya lakini vanachuli vaku vakwikaja ha kulya?”"},{"book":"Maliku","chapter":"2","verse":"19","text":"Yesu kavayangula, “Wuli vavalalikili kulihungu lya kuheta mkuvadayila vayikaji kulya chipindi vava pamu na Bambu wa lihungu lya kuheta vaweshi ng'odu kuyikaja kulya."},{"book":"Maliku","chapter":"2","verse":"20","text":"Lakini chipindi dachiyisi Bambu wa lihungu lya kuheta davamuwushi pala pavayikaleyi pamu, chipindi achi davayikaji kulya."},{"book":"Maliku","chapter":"2","verse":"21","text":"“Vandu vakudumula ha chipapi cha shonu na kusonela muyingwa ngulungulu. Mani pavagola naha, achi chipapi dachinyopoli yingwa ngulungulu, yeni dayidemuki nendu."},{"book":"Maliku","chapter":"2","verse":"22","text":"Vandu vakutayaya ha difwayi ya shonu mumihaku ya ngwembi yadahili. Pavagola naha, difwayi daubaluli ayi mihaku ya ngwembi, difwayi na mihaku dayidanganyiki. Difwayi ya shonu vakutaya mumihaku ya ngwembi ya shonu.”"},{"book":"Maliku","chapter":"2","verse":"23","text":"Lijuva lya Kupumulila, Yesu aveli papita mufitava fya mupunga. Paghaveyi akupita, vanachuli vaki vakanda kudumula misasa ya fivelekwa."},{"book":"Maliku","chapter":"2","verse":"24","text":"Vafwalisayu vamuwombela, “Loli! Wuli vakugola chindu chikaniwili Lijuva lya Kupumulila?”"},{"book":"Maliku","chapter":"2","verse":"25","text":"Yesu kavayangula, “Mukali hela kusoma fyagolili Dawudi pamu na vamonga chipindi pavaveghi na njala?"},{"book":"Maliku","chapter":"2","verse":"26","text":"Mumajuva va mtambika mkomi Abyatali, Dawudi ayingilili munyumba ya Chapanga na kulya mibumunda yivikiliwi kwa Chapanga. Chindu achi chigoleka chipindi cha Abyatali aveli mtambika mkomi wa Chapanga. Nayiva vatambika weka yau yivaveli vajumiliwa kulya mibumunda yila. Lakini Dawudi kalya na kavagayila na vayaki.”"},{"book":"Maliku","chapter":"2","verse":"27","text":"Pambeli Yesu kavawombela, “Lijuva lya Kupumulila livikiwa kuvatanga vandu. ila vandu kwanongwa ya Lijuva lya Kupumulila ha!"},{"book":"Maliku","chapter":"2","verse":"28","text":"Nenga mwana wa Mundu ndiva Bambu hata kwa Lijuva lya Kupumulila.”"}]}