{"data":[{"book":"Yaqobeppe","chapter":"5","verse":"1","text":"Histikko inteno dure asato, ane siiyte. Buro inte bolla gakkana metoza gish yekiite, wu! wu! gi wasiite."},{"book":"Yaqobeppe","chapter":"5","verse":"2","text":"Inte haaroy buqqides, inte mayoykka bil7ay/baday/ mides."},{"book":"Yaqobeppe","chapter":"5","verse":"3","text":"Inte worqayinne inte biiray shiyides. He shiydaysikka inte bolla marikatesinne inte ashoy tama mala xuugees. Inte wode wurisethas miishshe shiishshidista."},{"book":"Yaqobeppe","chapter":"5","verse":"4","text":"Inte inte wozinan wothite inte kaththi maxishe pe7idaytas istta wollqa waaga inte qanxxontta aggida gish inte bolla wasishe inte achchan deettes. Kaththi maxizayta wassoy wursi danda7iza Goda haythan gakides."},{"book":"Yaqobeppe","chapter":"5","verse":"5","text":"Inte biitta bolla ishallonne aloo7etethan deyidista, inte wozina shuka galasas dhiikki handadhathidista."},{"book":"Yaqobeppe","chapter":"5","verse":"6","text":"Inte intenara eqetontta xiillo asata bolla worido wothidi wodhiidista."},{"book":"Yaqobeppe","chapter":"5","verse":"7","text":"Hessa gish ta ishato Goday ha yaana gakanas danda7ite. Goshshe goyizadey biittay loo7o kathth kaxxana gakanaas wani danda7izakone balgo/asura/ irane ofintha ira izi wostti naagizako ane akekkite."},{"book":"Yaqobeppe","chapter":"5","verse":"8","text":"Inteka hessaththo danda7ite. Inte wozina miinthite. Gaasoykka Goda yussa gallas matides."},{"book":"Yaqobeppe","chapter":"5","verse":"9","text":"Ta ishato inte inte garsan zigretopite, inte zigretiko inte bolla piridistana. Piridanadey heko inte penge bolla eqqides."},{"book":"Yaqobeppe","chapter":"5","verse":"10","text":"Ta ishato Goda sunththan intes yootida nabeta wayetethinne istta danda7a intes lemuso histti xeellite."},{"book":"Yaqobeppe","chapter":"5","verse":"11","text":"Danda7an genccida asata nu istta “IstTi anjjetidayta” gi qoodizayssa inte ereista. Iyobey wanii danda7idakonne inte iza gish siyidista. Goday iza wurisethan ay oothidakone inte beyidista. Goday asas keehi michetizadenne marizadekko."},{"book":"Yaqobeppe","chapter":"5","verse":"12","text":"Harapeka ta ishato sallon gidin woykko biitta bolla gidin woykko ay mishanka caqqofite; “Ee” gaanas bessiza miishsha gidikko “Ee” giite; “Akaye” gaanas gidiko “Akaye” giite hessafe hara giiko inte bolla pirdistana."},{"book":"Yaqobeppe","chapter":"5","verse":"13","text":"Inte garisan metotiza uray dizee? Diza gidiko izi wosso. Ufa7etizadey dizee? diza gidiko ufayssa yeethi yeexxo."},{"book":"Yaqobeppe","chapter":"5","verse":"14","text":"Inte gidon saketiza assi dizee? diiko wossa keeththa ciimata xeyigo. Isttikka Goda sunththan zayte iza bolla tiyidi izas wosseto."},{"book":"Yaqobeppe","chapter":"5","verse":"15","text":"Ammanon wossida wossay hargidade pathana. Godaykka iza denthana. Izi nagara oothidade gidikokka Xoossi iza maarana."},{"book":"Yaqobeppe","chapter":"5","verse":"16","text":"Hessa gish intekka inte garisan issay issara inte nagara paxxetite; paxana mala issay issas wossite. Xiillo asa wossay wolliqara dees. Wollqama oothokka ooththees."},{"book":"Yaqobeppe","chapter":"5","verse":"17","text":"Elasay nu malaka asekko. Izi iray bukontta mala minthi wossin biitta bolla hezdzdu laythanne bagga gakanaas iray bukiibeyna."},{"book":"Yaqobeppe","chapter":"5","verse":"18","text":"Qasseka zaari wossin iray sallope biitta bolla bukides. Biittayka kaath immides."},{"book":"Yaqobeppe","chapter":"5","verse":"19-20","text":"Ta ishato intefe issadey tumape baletin hara uray iza zaariko hessa wozinan wothiite. Nagarancha izi balletida ogepe iza zaaridadey he uray shempo hayqope ashesinne izaade nagara darozaka kammees."}]}