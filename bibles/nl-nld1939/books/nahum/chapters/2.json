{"data":[{"book":"Nahum","chapter":"2","verse":"1","text":"Een vernieler trekt op u af: Bewaak de vesting, Let op de weg, de lenden omgord, Al uw krachten ingespannen!"},{"book":"Nahum","chapter":"2","verse":"2","text":"Waarachtig Jahweh zal de wijngaard van Jakob herstellen, Als Israëls glorie: Omdat de rovers hem hebben geplunderd, En zijn ranken hebben vernield!"},{"book":"Nahum","chapter":"2","verse":"3","text":"Het schild van zijn helden is rood geverfd, Zijn krijgers zijn purper gekleurd; Als vuur flikkert het staal van zijn wagens, Hij staat nu ten strijde gereed, de lansen worden gezwaaid."},{"book":"Nahum","chapter":"2","verse":"4","text":"Over de wegen razen de wagens, Over de vlakten jagen ze voort; Ze gloeien als fakkels Als bliksemschichten schieten ze uit."},{"book":"Nahum","chapter":"2","verse":"5","text":"Hij roept zijn dapperen op, Ze struikelen in hun vaart, En spoeden zich naar de wallen;"},{"book":"Nahum","chapter":"2","verse":"6","text":"Het stormdak geplaatst, de sluizen der stromen geopend! Het paleis overstroomd,"},{"book":"Nahum","chapter":"2","verse":"7","text":"De vrouwen eruit, de ballingschap in: Haar maagden klagen als duiven, En slaan op de borst."},{"book":"Nahum","chapter":"2","verse":"8","text":"Ninive is als een vijver geworden, Waarvan het water wegloopt: “Blijft hier, blijft hier!” Maar niemand ziet om."},{"book":"Nahum","chapter":"2","verse":"9","text":"Rooft zilver, rooft goud, Geen eind aan de schatten; Kiest het heerlijkste uit Van haar kostbaar bezit!"},{"book":"Nahum","chapter":"2","verse":"10","text":"Plundering, roof en vernieling, Bonzende harten, knikkende knieën, Alle lenden verlamd, Alle gezichten doodsbleek."},{"book":"Nahum","chapter":"2","verse":"11","text":"Waar is nu het hol van den leeuw, De krocht van de leeuwenwelpen, Waarheen de leeuw sluipt met de leeuwin En de welpen, door niemand verschrikt?"},{"book":"Nahum","chapter":"2","verse":"12","text":"Waar is de leeuw, die roofde voor zijn jongen, En worgde voor zijn leeuwinnen, Die zijn holen vulde met buit, Zijn krochten met prooi?"},{"book":"Nahum","chapter":"2","verse":"13","text":"Uw leger laat Ik opgaan in rook, Het zwaard zal uw welpen verslinden; Ik zal uw buit van de aarde verdelgen, Het gebrul uwer leeuwinnen verstomt."}]}