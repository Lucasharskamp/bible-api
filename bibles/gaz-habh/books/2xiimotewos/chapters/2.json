{"data":[{"book":"2 Xiimotewos","chapter":"2","verse":"1","text":"Kanaafuu yaa ilma ko, ayyaana Kiristoos Yesuusiin jabaadhu."},{"book":"2 Xiimotewos","chapter":"2","verse":"2","text":"Waan fuula dhuga baatota baayʼee duratti narraa dhageesse sana namoota amanamoo kanneen warra kaan barsiisuu dandaʼanitti imaanaa kenni."},{"book":"2 Xiimotewos","chapter":"2","verse":"3","text":"Atis akkuma loltuu jabaa kan Kiristoos Yesuusiitti nu wajjin dhiphadhu."},{"book":"2 Xiimotewos","chapter":"2","verse":"4","text":"Namni loltummaan tajaajilu kam iyyuu ajajaa isaa gammachiisuu yaala malee dhimma jireenyaatiin of hin xaxu."},{"book":"2 Xiimotewos","chapter":"2","verse":"5","text":"Akkasumas dorgomaan tokko yoo akka malutti dorgome malee gonfoo hin argatu."},{"book":"2 Xiimotewos","chapter":"2","verse":"6","text":"Qonnaan bulaan jabaatee hojjetus ija qooddachuutti nama jalqabaa taʼuu qaba."},{"book":"2 Xiimotewos","chapter":"2","verse":"7","text":"Waan ani sitti himu kana qalbeeffadhu; Gooftaan waan hunda keessatti hubannaa siif kennaatii."},{"book":"2 Xiimotewos","chapter":"2","verse":"8","text":"Yesuus Kiristoos isa warra duʼan keessaa kaafame, isa sanyii Daawit irraa dhalate yaadadhu. Kun wangeela koo"},{"book":"2 Xiimotewos","chapter":"2","verse":"9","text":"kan ani isaaf jedhee akka nama yakka hojjete tokkootti hamma foncaan hidhamuutti dhiphachaafii jiruu dha. Dubbiin Waaqaa garuu hin hidhamu."},{"book":"2 Xiimotewos","chapter":"2","verse":"10","text":"Kanaafuu akka warri filataman fayyina Kiristoos Yesuusiin taʼe sana ulfina bara baraa wajjin argataniif ani isaaniif jedhee waan hundumaa nan obsa."},{"book":"2 Xiimotewos","chapter":"2","verse":"11","text":"Dubbichi amanamaan akkana jedha:"},{"book":"2 Xiimotewos","chapter":"2","verse":"12","text":"nu yoo obsine,"},{"book":"2 Xiimotewos","chapter":"2","verse":"13","text":"Nu yoo amanamoo taʼuu baanne,"},{"book":"2 Xiimotewos","chapter":"2","verse":"14","text":"Wantoota kanneen isaan yaadachiisi; waaʼee jechootaatiinis akka wal hin lolleef fuula Waaqaa duratti isaan akeekkachiisi; wanni akkasii warra dhagaʼan ni diiga malee waa tokko illee hin fayyaduutii."},{"book":"2 Xiimotewos","chapter":"2","verse":"15","text":"Atis dubbii dhugaa sana sirriitti qabachuudhaan hojjetaa qoratamee fudhatame kan itti hin qaanofne taʼiitii fuula Waaqaa duratti of dhiʼeessuuf tattaaffadhu."},{"book":"2 Xiimotewos","chapter":"2","verse":"16","text":"Garuu dubbii faayidaa hin qabne irraa fagaadhu; dubbiin akkasii ittuma caalchisee nama Waaqaa taʼuu irraa nama fageessaatii."},{"book":"2 Xiimotewos","chapter":"2","verse":"17","text":"Barsiisni isaaniis akka dhukkuba gaangiriinii2:17 Dhukkuba madaan isaa hin fayyine. babalʼachaa deema. Himenewoosii fi Filexoosis isaan keessatti argamu;"},{"book":"2 Xiimotewos","chapter":"2","verse":"18","text":"isaanis duʼaa kaʼuun taʼee darbeera jechuudhaan dhugaa irraa fagaataniiru. Amantii namoota tokko tokkoos ni balleessu."},{"book":"2 Xiimotewos","chapter":"2","verse":"19","text":"Garuu hundeen Waaqaa hin sochoofamne kan chaappaa, “Gooftaan warra kan isaa taʼan ni beeka,”2:19 Lak 16:5 akkanumas “Namni maqaa Gooftaa waammatu hundi hammina irraa haa deebiʼu” jedhuun chaappeffame jabaatee dhaabateera."},{"book":"2 Xiimotewos","chapter":"2","verse":"20","text":"Mana guddaa tokko keessa miʼa warqeetii fi meetii qofa utuu hin taʼin, miʼi mukaatii fi suphees jira; kana keessaas tokko tokko ulfinaaf, kaan immoo salphinaaf oola."},{"book":"2 Xiimotewos","chapter":"2","verse":"21","text":"Namni tokko yoo salphina kana irraa of qulqulleesse, inni miʼa ulfinaa kan qulqulleeffame, kan Gooftaa isaa fayyaduu fi kan hojii gaarii kam iyyuu hojjechuuf qopheeffame taʼa."},{"book":"2 Xiimotewos","chapter":"2","verse":"22","text":"Atis hawwii hamaa yeroo dargaggummaa irraa baqadhu; warra garaa qulqulluun Gooftaa waammatan wajjin qajeelummaa, amantii, jaalalaa fi nagaa duukaa buʼi."},{"book":"2 Xiimotewos","chapter":"2","verse":"23","text":"Falmii faayidaa hin qabnee fi gowwummaa keessa hin seenin; kun akka lola fidu atuu ni beektaatii."},{"book":"2 Xiimotewos","chapter":"2","verse":"24","text":"Garbichi Gooftaa kan nama hundumaaf garaa laafu, kan barsiisuu dandaʼuu fi obsa qabeessa taʼuu qaba malee kan namaan wal lolu taʼuu hin qabu."},{"book":"2 Xiimotewos","chapter":"2","verse":"25","text":"Innis akka Waaqni qalbii jijjiirrannaa gara dhugaa beekuutti isaan geessu isaaniif kennu abdachaa warra isaan morman garraamummaan sirreessuu qaba;"},{"book":"2 Xiimotewos","chapter":"2","verse":"26","text":"akkasiinis isaan qalbii horatanii kiyyoo diiyaabiloos kan akka isaan fedhii isaa guutaniif isaan boojiʼe sana jalaa baʼu."}]}