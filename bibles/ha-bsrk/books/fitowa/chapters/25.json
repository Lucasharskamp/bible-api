{"data":[{"book":"Fitowa","chapter":"25","verse":"1","text":"Ubangiji ya ce wa Musa,"},{"book":"Fitowa","chapter":"25","verse":"2","text":"“Ka faɗa wa Isra’ilawa su kawo mini hadaya. Za ka karɓi hadaya daga hannun kowane mutum wanda zuciyarsa ta yarda yă bayar."},{"book":"Fitowa","chapter":"25","verse":"3","text":"“Ga iri jerin kayan da za ka karɓo daga hannunsu,"},{"book":"Fitowa","chapter":"25","verse":"4","text":"shuɗi, shunayya da jan zare, lallausan lilin,"},{"book":"Fitowa","chapter":"25","verse":"5","text":"fatun ragunan da aka wanke, fatun awaki masu kyau,"},{"book":"Fitowa","chapter":"25","verse":"6","text":"mai domin fitila,"},{"book":"Fitowa","chapter":"25","verse":"7","text":"da duwatsun Onis, da duwatsun da za a mammanne a efod da ƙyallen maƙalawa a ƙirji."},{"book":"Fitowa","chapter":"25","verse":"8","text":"“Sa’an nan ka sa su yi mini wuri mai tsarki, domin in zauna a cikinsu."},{"book":"Fitowa","chapter":"25","verse":"9","text":"Ka ƙera wannan tabanakul da duk kayan da suke ciki da waje, daidai yadda zan nuna maka."},{"book":"Fitowa","chapter":"25","verse":"10","text":"“Ka sa a yi akwatin alkawarin da itacen ƙirya, tsawonsa kamu biyu da rabi, fāɗinsa kamu ɗaya da rabi, tsayinsa kuma kamu ɗaya da rabi."},{"book":"Fitowa","chapter":"25","verse":"11","text":"Ka dalaye shi da zinariya zalla ciki da waje, za ka yi wa gefe-gefensa ado da gurun zinariya."},{"book":"Fitowa","chapter":"25","verse":"12","text":"Ka kewaye akwatin da zoban zinariya huɗu ka kuma haɗa su da ƙafafunsa huɗu, zobai biyu a kowane gefe."},{"book":"Fitowa","chapter":"25","verse":"13","text":"Sa’an nan ka yi sanduna da itacen ƙirya, ka dalaye su da zinariya."},{"book":"Fitowa","chapter":"25","verse":"14","text":"Ka sa sandunan a cikin zoban, a gefen akwatin domin ɗaukansa."},{"book":"Fitowa","chapter":"25","verse":"15","text":"Sanduna za su kasance a cikin waɗannan zoban akwatin alkawarin; ba za a cire su ba."},{"book":"Fitowa","chapter":"25","verse":"16","text":"Sa’an nan ka sa Shaidar da zan ba ka, a cikin akwatin."},{"book":"Fitowa","chapter":"25","verse":"17","text":"“Ka yi murfin kafara da zinariya zalla, tsawonsa kamu biyu da rabi, fāɗinsa kuma kamu ɗaya da rabi."},{"book":"Fitowa","chapter":"25","verse":"18","text":"Ka kuma yi kerubobi biyu da zinariyar da aka ƙera, ka sa a gefen nan biyu na murfin."},{"book":"Fitowa","chapter":"25","verse":"19","text":"Ka yi kerubobi biyu, ɗaya a wannan gefe, ɗaya kuma a ɗayan gefen; za ka manne su a kan murfin, su zama abu ɗaya."},{"book":"Fitowa","chapter":"25","verse":"20","text":"Kerubobin su kasance da fikafikansu a buɗe, domin su inuwantar da murfin, za su fuskanci juna, suna duba murfin."},{"book":"Fitowa","chapter":"25","verse":"21","text":"Ka sa murfin a bisa akwatin ka kuma sa allunan dokokin alkawarin da zan ba ka a ciki."},{"book":"Fitowa","chapter":"25","verse":"22","text":"Can, a bisa murfin da yake tsakanin kerubobi biyu da suke bisa akwatin alkawari na Shaida, zan sadu da kai, in kuma ba ka dukan umarnai domin Isra’ilawa."},{"book":"Fitowa","chapter":"25","verse":"23","text":"“Ka yi tebur da itacen ƙirya, tsawonsa kamu biyu, fāɗinsa kamu ɗaya, tsayinsa kuma kamu ɗaya da rabi."},{"book":"Fitowa","chapter":"25","verse":"24","text":"Ka dalaye shi da zinariya zalla ka kuma yi masa ado kewaye da gurun zinariya."},{"book":"Fitowa","chapter":"25","verse":"25","text":"Ka yi dajiya mai fāɗin tafin hannu, ka kuma yi wa dajiyar ado da gurun zinariya."},{"book":"Fitowa","chapter":"25","verse":"26","text":"Ka yi zoban zinariya huɗu domin teburin, ka daure su a kusurwoyi huɗu, inda ƙafafu huɗun suke."},{"book":"Fitowa","chapter":"25","verse":"27","text":"Zoban za su kasance kusa da dajiyar don riƙe sandunan da za a yi amfani don ɗaukar teburin."},{"book":"Fitowa","chapter":"25","verse":"28","text":"Ka yi sandunan da itacen ƙirya, ka dalaye su da zinariya, da sandunan ne za ku riƙa ɗaukan teburin."},{"book":"Fitowa","chapter":"25","verse":"29","text":"Da zinariya zalla kuma za ka yi farantansa, da kwanoninsa na tuya, da butocinsa, da kwanoninsa domin zuban hadayu."},{"book":"Fitowa","chapter":"25","verse":"30","text":"Ka sa burodin Kasancewa a kan wannan tebur, yă kasance a gabana kullum."},{"book":"Fitowa","chapter":"25","verse":"31","text":"“Ka yi wurin ajiye fitilar da zinariya zalla, ka kuma yi gindinsa tare da gorar jikinsa da ƙerarriyar zinariya; kwafunansa da suka yi kamar furanni, tohonsa da furanninsa su yi yadda za su zama ɗaya da shi."},{"book":"Fitowa","chapter":"25","verse":"32","text":"Wurin ajiye fitilar yă kasance da rassa shida, rassan nan za su miƙe daga kowane gefe na wurin ajiye fitilan, uku a gefe guda, uku kuma a ɗaya gefen."},{"book":"Fitowa","chapter":"25","verse":"33","text":"Kwafuna uku masu siffar furanni almon, da toho, da kuma furannin za su kasance a rashe guda, uku a kan rashe na biye, haka kuma a kan saura rassan shida da suka miƙe daga wurin ajiye fitilan."},{"book":"Fitowa","chapter":"25","verse":"34","text":"A bisa wurin ajiye fitilan kuwa za a kasance da kwafuna huɗu masu siffar furannin almon, da toho, da furanni."},{"book":"Fitowa","chapter":"25","verse":"35","text":"Toho ɗaya zai kasance a ƙarƙashin rassa biyu na farkon da suka miƙe daga wurin ajiye fitilan, toho na biyu a ƙarƙashin rassa biyu na biye, toho na uku a ƙarƙashin rassa na uku, rassa shida ke nan duka."},{"book":"Fitowa","chapter":"25","verse":"36","text":"Tohon da kuma rassan za su kasance ɗaya da wurin ajiye fitilan da aka yi da ƙerarriyar zinariya."},{"book":"Fitowa","chapter":"25","verse":"37","text":"“Sa’an nan ka yi fitilu bakwai, ka sa su a bisa wurin ajiye fitilan ta yadda za su haskaka wajen da suka fuskanta."},{"book":"Fitowa","chapter":"25","verse":"38","text":"Za a yi lagwaninsa da manyan farantansa da ƙerarriyar zinariya."},{"book":"Fitowa","chapter":"25","verse":"39","text":"Da zinariya zalla na talenti ɗaya za ka yi wurin ajiye fitilan da waɗannan abubuwa duka."},{"book":"Fitowa","chapter":"25","verse":"40","text":"Sai ka lura ka yi su daidai bisa ga fasalin da aka nuna maka a kan dutse."}]}