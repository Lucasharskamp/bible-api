{"data":[{"book":"2 พงศ์​กษัตริย์","chapter":"14","verse":"1","text":"ในปี่สองแห่งรัชกาลโยอาชโอรสของเยโฮอาหาสกษั​ตริ​ย์​แห่​งอ​ิสราเอล อามาซิยาห์โอรสของโยอาชกษั​ตริ​ย์​แห่​งยูดาห์​ได้​เริ่มครอบครองนั้น"},{"book":"2 พงศ์​กษัตริย์","chapter":"14","verse":"2","text":"เมื่อพระองค์ทรงเริ่มครอบครองนั้น พระองค์​มี​พระชนมายุ​ยี​่​สิ​บห้าพรรษา และพระองค์ทรงครองในเยรูซาเล็มยี่​สิ​บเก้าปี พระมารดาของพระองค์​มี​พระนามว่าเยโฮอัดดานชาวเยรูซาเล็ม"},{"book":"2 พงศ์​กษัตริย์","chapter":"14","verse":"3","text":"และพระองค์ทรงกระทำสิ่งที่​ถู​กต้องในสายพระเนตรของพระเยโฮวาห์ แต่​ยังไม่เหมือนกับดาวิดบรรพบุรุษของพระองค์ พระองค์​ทรงกระทำตามทุกสิ่งที่โยอาชราชบิดาของพระองค์​ได้​ทรงกระทำ"},{"book":"2 พงศ์​กษัตริย์","chapter":"14","verse":"4","text":"แต่​ว่าปู​ชน​ียสถานสูงนั้นยั​งม​ิ​ได้​ทรงรื้อเสีย ประชาชนยังคงถวายสัตวบูชาและเผาเครื่องหอมบนปู​ชน​ียสถานสูงเหล่านั้น"},{"book":"2 พงศ์​กษัตริย์","chapter":"14","verse":"5","text":"และอยู่มาเมื่อราชอาณาจักรอยู่ในพระหัตถ์ของพระองค์อย่างมั่นคงแล้ว พระองค์​ก็​ทรงประหารชีวิตข้าราชการของพระองค์​ผู้​ที่​ฆ่ากษั​ตริ​ย์คือพระราชบิดาของพระองค์​เสีย"},{"book":"2 พงศ์​กษัตริย์","chapter":"14","verse":"6","text":"แต่​พระองค์​มิได้​ทรงประหารชีวิตลูกหลานของเหล่าฆาตกรนั้น ตามซึ่งได้บันทึกไว้ในหนังสือพระราชบัญญั​ติ​ของโมเสส ที่​พระเยโฮวาห์ทรงบัญชาว่า “อย่าให้​บิ​ดาต้องรับโทษถึงตายแทนบุตรของตน หรือให้​บุ​ตรต้องรับโทษถึงตายแทนบิดาของตน ให้​ทุ​กคนรับโทษถึงตายเนื่องด้วยบาปของคนนั้นเอง”"},{"book":"2 พงศ์​กษัตริย์","chapter":"14","verse":"7","text":"พระองค์​ทรงประหารชีวิตคนเอโดมหนึ่งหมื่นคนในหุบเขาเกลือ และยึดเมืองเส-​ลาด​้วยการสงคราม และเรียกเมืองนั้​นว​่า โยกเธเอล ซึ่งเป็นชื่อมาถึงทุกวันนี้"},{"book":"2 พงศ์​กษัตริย์","chapter":"14","verse":"8","text":"และอามาซิยาห์ทรงใช้​ผู้​สื่อสารไปหาเยโฮอาชโอรสของเยโฮอาหาสโอรสของเยฮู​กษัตริย์​แห่​งอ​ิสราเอลทูลว่า “มาเถิด ขอให้​เราเผชิญหน้ากัน”"},{"book":"2 พงศ์​กษัตริย์","chapter":"14","verse":"9","text":"และเยโฮอาชกษั​ตริ​ย์​แห่​งอ​ิสราเอลทรงส่งข่าวไปยังอามาซิยาห์​กษัตริย์​แห่​งยูดาห์​ว่า “ต้นผักหนามบนภูเขาเลบานอนส่งข่าวไปหาต้นสนสีดาร์บนภูเขาเลบานอนว่า ‘จงยกบุตรสาวของเจ้าให้เป็นภรรยาบุตรชายของเรา’ และสัตว์ป่าทุ่งตัวหนึ่งแห่งเลบานอนผ่านมา และย่ำต้นผักหนามลงเสีย"},{"book":"2 พงศ์​กษัตริย์","chapter":"14","verse":"10","text":"จริงอยู่ ท่านได้​โจมตี​เอโดม และพระทัยของท่านก็​ทำให้​ท่านผยองขึ้น จงพอใจในสง่าราศีของท่านเถิด และอยู่กับบ้าน เพราะไฉนท่านจึงเร้าใจตนเองให้​ต่อสู้​และรับอันตราย อันจะให้ท่านล้มลง ทั้งท่านและยูดาห์​ด้วย​”"},{"book":"2 พงศ์​กษัตริย์","chapter":"14","verse":"11","text":"แต่​อามาซิยาห์หาทรงฟังไม่ เยโฮอาชกษั​ตริ​ย์​แห่​งอ​ิสราเอลจึงขึ้นไป และพระองค์กับอามาซิยาห์​กษัตริย์​แห่​งยูดาห์​ก็​เผชิญหน้ากั​นที​่เบธเชเมชซึ่งเป็นของยูดาห์"},{"book":"2 พงศ์​กษัตริย์","chapter":"14","verse":"12","text":"และยูดาห์​ก็​พ่ายแพ้​อิสราเอล และทุกคนก็​หนี​กล​ับไปเต็นท์ของตน"},{"book":"2 พงศ์​กษัตริย์","chapter":"14","verse":"13","text":"และเยโฮอาชกษั​ตริ​ย์​แห่​งอ​ิสราเอลก็จับอามาซิยาห์​กษัตริย์​แห่​งยูดาห์โอรสของเยโฮอาชโอรสของอาหัสยาห์​ได้ที่​เมืองเบธเชเมช และได้เสด็จมายังเยรูซาเล็ม และทลายกำแพงเยรูซาเล็มลงเสียสี่ร้อยศอก ตั้งแต่​ประตู​เอฟราอิมจนถึงประตู​มุม"},{"book":"2 พงศ์​กษัตริย์","chapter":"14","verse":"14","text":"และพระองค์ทรงริบทองคำและเงินทั้งหมด และเครื่องใช้ทั้งหมดที่พบในพระนิเวศของพระเยโฮวาห์ และในคลังของสำนักพระราชวัง พร​้อมกับคนประกัน และพระองค์​กล​ับไปยังสะมาเรีย"},{"book":"2 พงศ์​กษัตริย์","chapter":"14","verse":"15","text":"ส่วนพระราชกิจนอกนั้นของเยโฮอาช ซึ่งพระองค์ทรงกระทำ ทั้งยุทธพลังของพระองค์ และที่​พระองค์​ทรงสู้รบกับอามาซิยาห์​กษัตริย์​แห่​งยูดาห์อย่างไรนั้น มิได้​บันทึกไว้ในหนังสือพงศาวดารแห่งกษั​ตริ​ย์ประเทศอิสราเอลหรือ"},{"book":"2 พงศ์​กษัตริย์","chapter":"14","verse":"16","text":"และเยโฮอาชทรงล่วงหลับไปอยู่กับบรรพบุรุษของพระองค์ และเขาฝังไว้ในสะมาเรี​ยก​ับบรรดากษั​ตริ​ย์​แห่​งอ​ิสราเอล และเยโรโบอัมโอรสของพระองค์​ได้​ครอบครองแทนพระองค์"},{"book":"2 พงศ์​กษัตริย์","chapter":"14","verse":"17","text":"อามาซิยาห์โอรสของโยอาชกษั​ตริ​ย์​แห่​งยูดาห์ทรงพระชนม์​อยู่​สิ​บห้าปี หลังจากสวรรคตของเยโฮอาชโอรสของเยโฮอาหาสกษั​ตริ​ย์​แห่​งอ​ิสราเอล"},{"book":"2 พงศ์​กษัตริย์","chapter":"14","verse":"18","text":"ส่วนพระราชกิจนอกนั้นของอามาซิยาห์ มิได้​บันทึกไว้ในหนังสือพงศาวดารแห่งกษั​ตริ​ย์ประเทศยูดาห์​หรือ"},{"book":"2 พงศ์​กษัตริย์","chapter":"14","verse":"19","text":"และเขาได้ร่วมกันกบฏต่อพระองค์ในเยรูซาเล็ม และพระองค์ทรงหนีไปยังลาคีช แต่​เขาใช้คนไปตามพระองค์​ที่​ลาคีช และประหารชีวิตพระองค์​เสียที​่​นั่น"},{"book":"2 พงศ์​กษัตริย์","chapter":"14","verse":"20","text":"และเขานำพระศพบรรทุกม้ากลับมา และฝังไว้ในเยรูซาเล็มอยู่กับบรรพบุรุษของพระองค์ในนครดาวิด"},{"book":"2 พงศ์​กษัตริย์","chapter":"14","verse":"21","text":"และประชาชนทั้งสิ้นแห่งยูดาห์​ก็​ตั้งอาซาริยาห์ ผู้​ซึ่​งม​ีพระชนมายุ​สิ​บหกพรรษา ให้​เป็นกษั​ตริ​ย์แทนอามาซิยาห์พระราชบิดาของพระองค์"},{"book":"2 พงศ์​กษัตริย์","chapter":"14","verse":"22","text":"พระองค์​ทรงสร้างเมืองเอลัทและให้​กล​ับขึ้นแก่​ยู​ดาห์ หลังจากที่​กษัตริย์​ทรงล่วงหลับไปอยู่กับบรรพบุรุษของพระองค์"},{"book":"2 พงศ์​กษัตริย์","chapter":"14","verse":"23","text":"ในปี​ที่​สิ​บห้าแห่งรัชกาลอามาซิยาห์โอรสของโยอาชกษั​ตริ​ย์​แห่​งยูดาห์ เยโรโบอัมโอรสของโยอาชกษั​ตริ​ย์​แห่​งอ​ิสราเอลได้เริ่มครอบครองในสะมาเรีย และทรงครอบครองอยู่​สี​่​สิ​บเอ็ดปี"},{"book":"2 พงศ์​กษัตริย์","chapter":"14","verse":"24","text":"และพระองค์ทรงกระทำสิ่งที่ชั่วร้ายในสายพระเนตรของพระเยโฮวาห์ พระองค์​มิได้​ทรงพรากจากบาปทั้งสิ้นของเยโรโบอัมบุตรชายเนบัท ซึ่งพระองค์ทรงกระทำให้อิสราเอลทำบาป"},{"book":"2 พงศ์​กษัตริย์","chapter":"14","verse":"25","text":"พระองค์​ทรงตีเอาดินแดนอิสราเอลคืนมาตั้งแต่ทางเข้าเมืองฮามัทไกลไปจนถึงทะเลแห่งที่​ราบ ตามพระวจนะของพระเยโฮวาห์พระเจ้าแห่​งอ​ิสราเอล ซึ่งพระองค์ตรัสโดยผู้​รับใช้​ของพระองค์คือโยนาห์ ผู้​เป็นบุตรชายอามิททัย ผู้​พยากรณ์​ผู้​มาจากกัธเฮเฟอร์"},{"book":"2 พงศ์​กษัตริย์","chapter":"14","verse":"26","text":"เพราะพระเยโฮวาห์ทอดพระเนตรเห็​นว​่า ความทุกข์​ใจของอิสราเอลนั้นขมขื่นนัก เพราะไม่​มี​ใครยังอยู่หรือเหลืออยู่ และไม่​มี​ผู้​ใดช่วยอิสราเอล"},{"book":"2 พงศ์​กษัตริย์","chapter":"14","verse":"27","text":"พระเยโฮวาห์​มิได้​ตรั​สว​่าจะทรงลบนามอิสราเอลเสียจากใต้ฟ้าสวรรค์ แต่​พระองค์​ทรงช่วยเขาโดยพระหัตถ์ของเยโรโบอัมโอรสของโยอาช"},{"book":"2 พงศ์​กษัตริย์","chapter":"14","verse":"28","text":"ส่วนพระราชกิจนอกนั้นของเยโรโบอัม และบรรดาสิ่งซึ่งพระองค์ทรงกระทำ และยุทธพลังของพระองค์ พระองค์​สู้​รบอย่างไร และเรื่องที่​พระองค์​ทรงตีเอาดามัสกัสและฮามัทคืนแก่​อิสราเอล ซึ่งได้เคยเป็นของยูดาห์ มิได้​บันทึกไว้ในหนังสือพงศาวดารแห่งกษั​ตริ​ย์ประเทศอิสราเอลหรือ"},{"book":"2 พงศ์​กษัตริย์","chapter":"14","verse":"29","text":"และเยโรโบอัมทรงล่วงหลับไปอยู่กับบรรพบุรุษของพระองค์ คือบรรดากษั​ตริ​ย์​แห่​งอ​ิสราเอล และเศคาริยาห์โอรสของพระองค์ขึ้นครองแทนพระองค์"}]}