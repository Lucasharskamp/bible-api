{"data":[{"book":"1 Korintofo","chapter":"11","verse":"1","text":"Munsua me sɛnea misua Kristo no."},{"book":"1 Korintofo","chapter":"11","verse":"2","text":"Mekamfo mo, efisɛ bere biara mokae me, di nea mekyerɛɛ mo no so."},{"book":"1 Korintofo","chapter":"11","verse":"3","text":"Na mepɛ sɛ mote ase sɛ, ɔbarima ti ne Kristo, na ɔbarima yɛ ɔbea ti, nanso Kristo ti ne Onyankopɔn."},{"book":"1 Korintofo","chapter":"11","verse":"4","text":"Enti ɔbarima biara a ɔkata ne ti so bɔ mpae anaa ɔka Onyankopɔn asɛm wɔ bagua mu no gu Kristo anim ase."},{"book":"1 Korintofo","chapter":"11","verse":"5","text":"Na ɔbea a ɔnkata ne ti so na ɔbɔ mpae ka Onyankopɔn asɛm wɔ bagua mu no nso gu ne kunu anim ase. Nsonoe biara nna ɔne ɔbea a wayi ne tinwi no ntam."},{"book":"1 Korintofo","chapter":"11","verse":"6","text":"Sɛ ɔbea no nkata ne ti so a, ɛsɛ sɛ otwitwa ne tinwi gu. Esiane sɛ ɛyɛ animguase sɛ ɔbea beyi ne tinwi anaa obetwitwa agu no nti, ɛsɛ sɛ ɔkata so."},{"book":"1 Korintofo","chapter":"11","verse":"7","text":"Ɛho nhia sɛ ɔbarima bɛkata ne ti so, efisɛ ɔyɛ Onyankopɔn anuonyam ne ne sɛso"},{"book":"1 Korintofo","chapter":"11","verse":"8","text":"na wɔammɔ ɔbarima amfi ɔbea mu, na mmom wɔbɔɔ ɔbea fii ɔbarima mu."},{"book":"1 Korintofo","chapter":"11","verse":"9","text":"Saa ara nso na ɛnyɛ ɔbea nti na wɔbɔɔ ɔbarima, nanso ɔbea de, ɔbarima nti na wɔbɔɔ no."},{"book":"1 Korintofo","chapter":"11","verse":"10","text":"Esiane saa asɛm yi ne abɔfo no nti, ɛsɛ sɛ ɔbea nya nkataso bi wɔ ne ti so de kyerɛ sɛ ɔhyɛ tumi bi ase."},{"book":"1 Korintofo","chapter":"11","verse":"11","text":"Yɛn asetena wɔ Awurade mu no, ɔbea nne ne ho na ɔbarima nso nne ne ho."},{"book":"1 Korintofo","chapter":"11","verse":"12","text":"Na sɛnea wɔbɔɔ ɔbea fii ɔbarima mu no, saa ara nso na ɔbea woo ɔbarima, na biribiara nso fii Onyankopɔn."},{"book":"1 Korintofo","chapter":"11","verse":"13","text":"Eye sɛ ɔbea bɛbɔ mpae afrɛ Onyankopɔn wɔ bagua mu a biribiara nkata ne ti so ana? Mo ara mummua mfa."},{"book":"1 Korintofo","chapter":"11","verse":"14","text":"Ɛnyɛ saa abɔde koro no ara na ɛka se sɛ ɔbarima ti fuw bebree a, ɛyɛ animguase ma no no?"},{"book":"1 Korintofo","chapter":"11","verse":"15","text":"Nanso ɔbea de, sɛ ne ti fuw pii a, ɛyɛ anuonyam ma no ana? Wɔama no nwi pii sɛ nkataho."},{"book":"1 Korintofo","chapter":"11","verse":"16","text":"Nanso sɛ obi pɛ sɛ ogye eyi ho akyinnye a, asɛm a mewɔ ka wɔ ho ara ne sɛ, yɛn anaa Onyankopɔn asafo no nni ɔkwan foforo biara a wɔfa so som."},{"book":"1 Korintofo","chapter":"11","verse":"17","text":"Nhyehyɛe a edidi so yi mu no, minni nkamfo biara de ma mo, efisɛ mo asafo nhyiamu de ɔhaw brɛ mo mmom."},{"book":"1 Korintofo","chapter":"11","verse":"18","text":"Nea edi kan no, mate sɛ mo ne mo ho mo ho di asi wɔ mo nhyiamu mu na migye di sɛ nokware kakra wɔ mu."},{"book":"1 Korintofo","chapter":"11","verse":"19","text":"Akyinnye biara nni ho sɛ ɛsɛ sɛ mo mu kyekyɛ sɛnea ɛbɛyɛ a nokware bɛda adi."},{"book":"1 Korintofo","chapter":"11","verse":"20","text":"Sɛ muhyia sɛ kuw a, munnhyia sɛ moreyɛ Awurade Adidi"},{"book":"1 Korintofo","chapter":"11","verse":"21","text":"efisɛ mugu so redidi no, obiara di nʼaduan. Ɛno nti bere a ɔkɔm de obi no na ɔfoforo nso abow nsa."},{"book":"1 Korintofo","chapter":"11","verse":"22","text":"Mo ara munni afi a mudidi nom wɔ mu? Anaasɛ mopɛ sɛ mugu Onyankopɔn asafo no ne wɔn a ade ahia wɔn no anim ase ana? Dɛn na mohwehwɛ sɛ meka fa saa asɛm yi ho kyerɛ mo? Menkamfo mo ana? Ɛsɛ sɛ muhu sɛ ɛnsɛ sɛ mekamfo mo!"},{"book":"1 Korintofo","chapter":"11","verse":"23","text":"Awurade nkyɛn na minya nkyerɛkyerɛ a mekyerɛkyerɛ mo no se Awurade Yesu, anadwo a woyii no mae no, ɔfaa brodo"},{"book":"1 Korintofo","chapter":"11","verse":"24","text":"na ɔdaa Onyankopɔn ase no, obuu mu kae se, “Eyi ne me nipadua a mede ma mo. Monyɛ eyi mfa nkae me.”"},{"book":"1 Korintofo","chapter":"11","verse":"25","text":"Saa ara na Adidi no akyi no, ɔfaa kuruwa na ɔkae se, “Saa kuruwa yi yɛ Onyankopɔn apam foforo a wɔde me mogya ahyɛ mu den. Bere biara a mobɛnom no, momfa nkae me.”"},{"book":"1 Korintofo","chapter":"11","verse":"26","text":"Bere biara a mubedi brodo no na mobɛnom kuruwa no ano no, monka Awurade wu no ho asɛm nkosi sɛ ɔbɛba."},{"book":"1 Korintofo","chapter":"11","verse":"27","text":"Ɛkyerɛ sɛ, sɛ obi di Awurade brodo no na ɔnom kuruwa no ano wɔ ɔkwan a ɛmfata so a, odi Awurade nipadua ne ne mogya no ho fɔ."},{"book":"1 Korintofo","chapter":"11","verse":"28","text":"Enti ansa na obiara bedi brodo no, anom kuruwa no ano no, ɛsɛ sɛ ɔkari ne ho hwɛ."},{"book":"1 Korintofo","chapter":"11","verse":"29","text":"Na sɛ wammu Awurade Honhom no na odi, nom fi kuruwa no mu a, odi nom de atemmu ba nʼankasa so."},{"book":"1 Korintofo","chapter":"11","verse":"30","text":"Ɛno nti na mo mu bebree yareyare na moyɛ mmerɛw na mo mu pii awuwu no."},{"book":"1 Korintofo","chapter":"11","verse":"31","text":"Sɛ yɛkari yɛn ho hwɛ ansa a, yɛrenkɔ Onyankopɔn atemmu mu."},{"book":"1 Korintofo","chapter":"11","verse":"32","text":"Nanso Awurade bu yɛn atɛn, twe yɛn aso sɛnea ɔremmu yɛne wiase nyinaa fɔ."},{"book":"1 Korintofo","chapter":"11","verse":"33","text":"Ɛno nti, me nuanom, sɛ muhyia sɛ morekɔ Awurade Adidi no a, mommɔ mu nnidi."},{"book":"1 Korintofo","chapter":"11","verse":"34","text":"Sɛ ɔkɔm de obi a, onni biribi wɔ fie na Onyankopɔn ammu no atɛn wɔ wɔn nhyiamu no ase."}]}