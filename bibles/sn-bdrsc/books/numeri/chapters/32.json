{"data":[{"book":"Numeri","chapter":"32","verse":"1","text":"VaRubheni navaGadhi, vakanga vane mombe zhinji uye namakwai akawanda kwazvo, vakaona nyika yaJazeri neGireadhi kuti yakanga yakanakira zvipfuwo."},{"book":"Numeri","chapter":"32","verse":"2","text":"Saka vakauya kuna Mozisi naEreazari muprista nokuvatungamiri veungano, vakati,"},{"book":"Numeri","chapter":"32","verse":"3","text":"“Ataroti, Dhibhoni, Jazeri, Nimira, Heshibhoni, Ereare, Sebhami, Nebho neBheoni,"},{"book":"Numeri","chapter":"32","verse":"4","text":"nyika yakakundwa naJehovha pamberi pavanhu vaIsraeri, yakanakira zvipfuwo, uye varanda venyu vane zvipfuwo.”"},{"book":"Numeri","chapter":"32","verse":"5","text":"Vakati, “Kana tawana nyasha pamberi penyu, nyika iyi ngaipiwe kuvaranda venyu ive yedu. Musatiyambutsa Jorodhani.”"},{"book":"Numeri","chapter":"32","verse":"6","text":"Mozisi akati kuvaGadhi nokuvaRubheni, “Ko, vanhu venyika yokwenyu vangaenda kuhondo imi makagara henyu pano?"},{"book":"Numeri","chapter":"32","verse":"7","text":"Ko, munoodzerei mwoyo yavaIsraeri kuti vasayambuka vachienda kunyika yavakapiwa naJehovha?"},{"book":"Numeri","chapter":"32","verse":"8","text":"Izvi ndizvo zvakaitwa namadzibaba enyu pandakavatuma kubva paKadheshi Bharinea kuti vandosora nyika."},{"book":"Numeri","chapter":"32","verse":"9","text":"Shure kwokukwira kwavo kuMupata weEshikori vakandoona nyika, vakaodza mwoyo yavaIsraeri kuti varege kupinda munyika yavakanga vapiwa naJehovha."},{"book":"Numeri","chapter":"32","verse":"10","text":"Kutsamwa kwaJehovha kwakamutswa nomusi uyo uye akapika mhiko iyi:"},{"book":"Numeri","chapter":"32","verse":"11","text":"‘Nokuda kwokuti havana kunditevera nomwoyo wose, hakuna mumwe wavo ane makore makumi maviri kana anodarika akabuda munyika yeIjipiti achaona nyika yandakanga ndavimbisa nemhiko kuna Abhurahama, Isaka naJakobho,"},{"book":"Numeri","chapter":"32","verse":"12","text":"hakuna mumwe wavo kunze kwaKarebhu mwanakomana waJefune muKenizi naJoshua mwanakomana waNuni nokuti vakatevera Jehovha nomwoyo wose.’"},{"book":"Numeri","chapter":"32","verse":"13","text":"Kutsamwa kwaJehovha kwakapfuta pamusoro pavaIsraeri akavaita kuti vadzungaire murenje kwamakore makumi mana, kusvikira zera rose ravaya vakaita zvakaipa pamberi pake rapera."},{"book":"Numeri","chapter":"32","verse":"14","text":"“Hezvino muri pano, imi chibereko chavatadzi, mumire panzvimbo yamadzibaba enyu muchiwedzera kutsamwa kwaJehovha kukuru pamusoro pavaIsraeri."},{"book":"Numeri","chapter":"32","verse":"15","text":"Kana mukatsauka pakumutevera, achasiyazve vanhu ava vose murenje, uye imi ndimi muchauyisa kuparadzwa kwavo.”"},{"book":"Numeri","chapter":"32","verse":"16","text":"Ipapo vakakwira kwaari vakati, “Tinoda kuvaka matanga ezvipfuwo zvedu kuno namaguta avakadzi vedu navana."},{"book":"Numeri","chapter":"32","verse":"17","text":"Asi takagadzirira kurwa nokuenda mberi navaIsraeri kusvikira tavasvitsa kunzvimbo yavo. Pari zvino vakadzi vedu navana vedu vachagara mumaguta akakomberedzwa, kuti vadzivirirwe pavagari venyika ino."},{"book":"Numeri","chapter":"32","verse":"18","text":"Hatizodzokeri kumisha yedu kusvikira vaIsraeri vose vagamuchira nhaka yavo."},{"book":"Numeri","chapter":"32","verse":"19","text":"Hatizogamuchiri nhaka ipi zvayo pamwe chete navo mhiri kweJorodhani, nokuti nhaka yedu tava nayo kumabvazuva kweJorodhani.”"},{"book":"Numeri","chapter":"32","verse":"20","text":"Ipapo Mozisi akati kwavari, “Kana mukaita izvi, kana mukazvishongedza nhumbi dzokurwa pamberi paJehovha kuti mundorwa,"},{"book":"Numeri","chapter":"32","verse":"21","text":"uye kana imi mose mukaenda makashonga nhumbi dzokurwa mhiri kwaJorodhani pamberi paJehovha kusvikira adzinga vavengi vake pamberi pake,"},{"book":"Numeri","chapter":"32","verse":"22","text":"ipapo kana nyika ichinge yakundwa pamberi paJehovha, mungadzokera henyu uye musununguke pabasa renyu pamberi paJehovha napamberi pavaIsraeri. Uye nyika iyi ichava yenyu pamberi paJehovha."},{"book":"Numeri","chapter":"32","verse":"23","text":"“Asi kana mukakoniwa kuita izvi, muchange matadzira Jehovha; uye zvirokwazvo chivi chenyu chichakuwanai."},{"book":"Numeri","chapter":"32","verse":"24","text":"Vakai maguta avakadzi navana venyu, uye matanga amakwai enyu, asi muite zvamakavimbisa.”"},{"book":"Numeri","chapter":"32","verse":"25","text":"VaGadhi navaRubheni vakati kuna Mozisi, “Isu varanda venyu tichaita sezvarayirwa naishe wedu."},{"book":"Numeri","chapter":"32","verse":"26","text":"Vana vedu navakadzi vedu, makwai edu nemombe dzedu zvichasara kuno mumaguta eGireadhi."},{"book":"Numeri","chapter":"32","verse":"27","text":"Asi varanda venyu, varume vose vakazvigadzirira kundorwa, vachayambuka kundorwa pamberi paJehovha sezvataurwa naishe wedu.”"},{"book":"Numeri","chapter":"32","verse":"28","text":"Ipapo Mozisi akarayira pamusoro pavo kuna Ereazari muprista nokuna Joshua mwanakomana waNuni nokuvakuru vemhuri dzamarudzi avaIsraeri."},{"book":"Numeri","chapter":"32","verse":"29","text":"Akati kwavari, “Kana vaGadhi navaRubheni, murume mumwe nomumwe akazvigadzirira kundorwa, vakayambuka Jorodhani nemi pamberi paJehovha, ipapo kana nyika ikakundwa pamberi pako, uvape nyika yeGireadhi ive yavo."},{"book":"Numeri","chapter":"32","verse":"30","text":"Asi kana vakasayambuka nemi vakashonga zvokurwa, vanofanira kupiwa nhaka yavo pamwe chete nemi muKenani.”"},{"book":"Numeri","chapter":"32","verse":"31","text":"VaGadhi navaRubheni vakapindura vakati, “Varanda venyu vachaita zvarehwa naJehovha."},{"book":"Numeri","chapter":"32","verse":"32","text":"Tichayambuka mhiri pamberi paJehovha tigopinda muKenani, takashonga nhumbi dzokurwa nadzo, asi nhaka yatichawana ichava kudivi rino reJorodhani.”"},{"book":"Numeri","chapter":"32","verse":"33","text":"Ipapo Mozisi akapa kuvaGadhi, navaRubheni nehafu yorudzi rwaManase, mwanakomana waJosefa, umambo hwaSihoni mambo wavaAmori noumambo hwaOgi mambo weBhashani, nyika yose namaguta ayo uye nenyika dzose dzakavapoteredza."},{"book":"Numeri","chapter":"32","verse":"34","text":"VaGadhi vakavaka Dhibhoni, Ataroti, Aroeri,"},{"book":"Numeri","chapter":"32","verse":"35","text":"Ataroti Shafani, Jazeri, Jogubheha,"},{"book":"Numeri","chapter":"32","verse":"36","text":"Bheti Nimura neBheti Harani samaguta akakomberedzwa, uye vakavaka matanga amakwai avo."},{"book":"Numeri","chapter":"32","verse":"37","text":"Uye vaRubheni vakavakazve Heshibhoni, Ereare Kiriatihaimi,"},{"book":"Numeri","chapter":"32","verse":"38","text":"pamwe chete neNebho neBhaari Meoni (mazita aya akashandurwa) neSibhima. Vakapa mazita kumaguta avakavaka."},{"book":"Numeri","chapter":"32","verse":"39","text":"Zvizvarwa zvaMakiri mwanakomana waManase zvakaenda kuGireadhi, zvikaritapa zvikadzinga vaAmori vakanga varimo."},{"book":"Numeri","chapter":"32","verse":"40","text":"Saka Mozisi akapa Gireadhi kuvaMakiri, zvizvarwa zvaManase, ivo vakagara ikoko."},{"book":"Numeri","chapter":"32","verse":"41","text":"Jairi, chizvarwa chaManase, akakunda misha yaro akaitumidza kuti Havhoti Jairi."},{"book":"Numeri","chapter":"32","verse":"42","text":"Uye Nobha akakunda Kenati nenzvimbo dzakaripoteredza akaritumidza kuti Nobha zita rake."}]}