{"data":[{"book":"2 Ŵakolinto","chapter":"11","verse":"1","text":"Ikaliji mbaya nkaambililile kanondi mu kuloŵela kwangu, ngummenda, mumbililile kanondi."},{"book":"2 Ŵakolinto","chapter":"11","verse":"2","text":"Ngunkolela wiu mpela ila Akunnungu yakuti kunkolela wiu, pakuŵa ŵanyamwe nli mpela mwalimwalipe junantomele kwaligongo lya jwannume jumo pe, jwele jwannume jo ali Kilisito."},{"book":"2 Ŵakolinto","chapter":"11","verse":"3","text":"Nambo ngogopa kuti, mpela ila lijoka ilyatite pakunlambusya che Hawa kwa ukalamuche wakwe, iyoyopeyo nganisyo syenu sikalyungaswa mpaka kuleka kulityosya kwenu kwa ntima wambone kwa Kilisito."},{"book":"2 Ŵakolinto","chapter":"11","verse":"4","text":"Pakuŵa aikaga mundu jwalijose kukunlalichila Che Yesu jwine jwanganitunlalichila uwe, ngunsimonga pakuŵa ŵanyamwe nkupililila. Ni ŵanyamwe nkumpochela mbumu jwine jwangaŵa Mbumu jwa Akunnungu, ajula jumwampochele. Ni nkujipochela ngani jambone jiine ni ngaŵa Ngani Jambone jimwalalichilwe jila!"},{"book":"2 Ŵakolinto","chapter":"11","verse":"5","text":"Nganguganisya kuti chiisoŵile chindu chalinacho ŵakuliŵilanga, “Achinduna ŵakulu.”"},{"book":"2 Ŵakolinto","chapter":"11","verse":"6","text":"Nachiŵamuno nganingola umanyilisi wakuŵecheta yambone nambo ngwete umanyilisi. Noweji tulosisye yelei paujo penu papali pose ni katema kose."},{"book":"2 Ŵakolinto","chapter":"11","verse":"7","text":"Uli, natesile sambi panalitulwisye nansyene ni kunkusya ŵanyamwe, pananlalichile Ngani Jambone ja Akunnungu pangali malipilo?"},{"book":"2 Ŵakolinto","chapter":"11","verse":"8","text":"Panatumikaga pasikati jenu, napochele ukamusi kutyochela kwa mipingo jine ja ŵandu ŵakunkulupilila Kilisito. Ni kwa yele naliji mpela ngwapokola ŵelewo kuti ngombole kuntumichila ŵanyamwe."},{"book":"2 Ŵakolinto","chapter":"11","verse":"9","text":"Panaliji ni ŵanyamwe, nganinanlagasya jwalijose panasakaga chindu chachili chose. Pakuŵa achinjetu ŵaŵaumile ku Makedonia ŵambelechele yose iyasoŵaga. Nganisaka kummenda ŵanyamwe chachili chose ni napundile kutenda yeleyo."},{"book":"2 Ŵakolinto","chapter":"11","verse":"10","text":"Mpela ila usyene wa Kilisito yautite kuŵa nkati mwangu, ngapagwa mundu jwali jose mu chilambo chose cha ku Akaya juchakombole kusiŵila une kulilapila chelecho."},{"book":"2 Ŵakolinto","chapter":"11","verse":"11","text":"Kwa chichi nguŵecheta yele? Ana ligongo ngangunnonyela ŵanyamwe? Ngwamba! Akunnungu akuimanyilila kuti ngunnonyela."},{"book":"2 Ŵakolinto","chapter":"11","verse":"12","text":"Nambo indu inguipanganya chimbunde kuipanganya, kuti naajime lipesa aŵala ŵakuliŵilanga “Achinduna ŵakulu,” aŵala ŵakusosa lipesa lya kulilapa kuti akupanganya masengo mpela uwe."},{"book":"2 Ŵakolinto","chapter":"11","verse":"13","text":"Ŵandu ŵanti yeleyo ali achinduna ŵa unami, akupanganya masengo gao kwakulambusya achilitendaga kuti ali achinduna ŵa Kilisito."},{"book":"2 Ŵakolinto","chapter":"11","verse":"14","text":"Ngaŵa chindu chakusimonga, pakuŵa namose Shetani nsyene akukombola kulitenda kuti, ali katumetume jwa kwinani jwa lilanguka."},{"book":"2 Ŵakolinto","chapter":"11","verse":"15","text":"Kwapele ngaŵa chindu cha kuchisimonga, yaŵaga nombewo achikatumetume ŵa Shetani akulitenda ali ŵakutumichila ŵambone paujo pa Akunnungu. Nambo mbesi jao chalamulikwe malinga ni ipanganyo yao."},{"book":"2 Ŵakolinto","chapter":"11","verse":"16","text":"Nguti sooni, mundu jwalijose ngasang'anichisya jwakuloŵela une, nambo mwang'anichisyaga yeleyo, mumalanjile mpela jwakuloŵela, kuti none nalilape kanandi."},{"book":"2 Ŵakolinto","chapter":"11","verse":"17","text":"Chinguŵecheta sambano ngaŵa chanajisye Ambuje mechete, nambo yankati chindu chakulilapa chi, uneji nguŵecheta mpela jwakuloŵela."},{"book":"2 Ŵakolinto","chapter":"11","verse":"18","text":"Ŵandu ŵajinji akulilapa mpela ŵandu ŵa pachilambo yakuti pakulilapa. Kwaligongo lyo, noneji chinalilape iyoyo peyo."},{"book":"2 Ŵakolinto","chapter":"11","verse":"19","text":"Ŵanyamwe nkuliganichisya kuti nkwete lunda, kwayele nkwapililila ŵakuloŵela nkusengwa."},{"book":"2 Ŵakolinto","chapter":"11","verse":"20","text":"Pakuŵa nkumpililila mundu jwakuntenda ŵanyamwe achikapolo, ni jwakunjiŵila ipanje yenu ni jwakunjigala pangankusaka, achinnyelusyaga ni kumputa majanda ku meeso."},{"book":"2 Ŵakolinto","chapter":"11","verse":"21","text":"Ngwete soni pangwitichisya kuti twaliji ŵakulepetala mkupanganya yeleyo."},{"book":"2 Ŵakolinto","chapter":"11","verse":"22","text":"Ana ŵelewo ali Ŵaebulania? None jwakwe ndili Mueblania. Ana ŵelewo ali Ŵaisilaeli? None jwakwe ndili mu Isilaeli. Ana ŵelewo ali ŵa lukosyo lu che Iblahimu? None jwakwe ndili jwa lukosyo lu che Iblahimu."},{"book":"2 Ŵakolinto","chapter":"11","verse":"23","text":"Ana ali ŵakutumichila ŵa Kilisito? Une ndili jwakwapunda ŵelewo, none nguŵecheta mpela jwampugwe kuti uneji ndili jwakutumichila jwambone. Une nagapangenye masengo gakulimba kwapunda ŵelewo ni nataŵikwe kwapunda ŵelewo ni naputikwe kwapunda ŵelewo ni kakajinji naŵandichile kuwa kwapunda ŵelewo."},{"book":"2 Ŵakolinto","chapter":"11","verse":"24","text":"Kasano Ŵayahudi ŵambutile iboko selasini ni tisa."},{"book":"2 Ŵakolinto","chapter":"11","verse":"25","text":"Katatu Ŵaloma ŵambutile iboko ni kamo naponyekwe maganga. Ni katatu jangasichile ngalaŵa jajikulungwa mu bahali ni nalonjele mu bahali chilo ni musi."},{"book":"2 Ŵakolinto","chapter":"11","verse":"26","text":"Najesile kakajinji, naliji mchakogoya chakukumbwa ni meesi, naliji mchakogoya ni ŵachiswamba ni naliji mchakogoya ni Ŵayahudi achinjangu ni ŵandu ŵangaŵa Ŵayahudi. Naliji mchakogoya mu mmisi ni naliji mchakogoya mwipululu ni naliji mchakogoya mu bahali ni naliji mchakogoya kwa achambusanga ŵangu ŵa unami."},{"book":"2 Ŵakolinto","chapter":"11","verse":"27","text":"Ndesile masengo gakulimba ni kulaga ni njesisye kakajinji. Kakajinji jangwete sala ni njota ni kakajinji nganingola chakulya ni kakajinji naliji mu mbepo ni nganingola nguo."},{"book":"2 Ŵakolinto","chapter":"11","verse":"28","text":"Kupunda yeleyo yose, lyuŵa ni lyuŵa ngujiganisya mipingo jose ja ŵandu ŵakunkulupilila Kilisito."},{"book":"2 Ŵakolinto","chapter":"11","verse":"29","text":"Iŵaga mundu jwalijose ali jwa kulepetala ni une nguŵa jwakulepetala iyoyo, iŵaga mundu akwatendekasya ŵandu atende sambi une ikumbeteka muntima."},{"book":"2 Ŵakolinto","chapter":"11","verse":"30","text":"Nalilapaga, chinalilape kwa indu yaikulosya kulepetala kwangu."},{"book":"2 Ŵakolinto","chapter":"11","verse":"31","text":"Akunnungu, Atati ŵa Ambuje Che Yesu akuswe moŵa gose pangali mbesi. Ŵelewo akuimanyilila kuti ngangulambusya."},{"book":"2 Ŵakolinto","chapter":"11","verse":"32","text":"Katema kanaliji ku Damesiki, nkamusi jwa mwenye che Aleta ŵaŵisile ŵakulindilila mminango ja musi wa ku Damesiki kuti angamule."},{"book":"2 Ŵakolinto","chapter":"11","verse":"33","text":"Nambo ŵamisile mu chitundu ni kundulusya kwakupitila palidilisha lyalili pa lipupa lya musi. Noneji nakombwele kwapeleta mmakono mwao."}]}