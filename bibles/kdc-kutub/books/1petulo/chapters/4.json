{"data":[{"book":"1 Petulo","chapter":"4","verse":"1","text":"Kwavija Kilisito kagaya mulukuli lwake, na mweye vivija muitande kwa mbuli ayo, kwavija munhu yagaiye mulukuli lwake kamduhu mzinzambi."},{"book":"1 Petulo","chapter":"4","verse":"2","text":"Kusongela sambi ugima wenu usigale hano mwiisi sikumukale kwa kukweleleza kusulukila kwa lukuli, lakini mukale kamba viyolonda Imulungu."},{"book":"1 Petulo","chapter":"4","verse":"3","text":"Kwavija baho umwaka kwa kipindi kitali mukala motenda mbuli ziwotenda wanhu hawamjuwile Imulungu. Mukala kwa ugoni, kusulukila, kukoligwa, nyimwilinyimwili za kung'wa ng'hani na kuvitambikila vinyago vigevuza."},{"book":"1 Petulo","chapter":"4","verse":"4","text":"Sambi wanhu awo okanganya kwavija hamuilumba nao mna ukukala vihile kubanzile ng'hani, avo owaliga."},{"book":"1 Petulo","chapter":"4","verse":"5","text":"Lakini olondigwa kumwidika Imulungu mbuli zao ziwatendile, heyo yaitandile kuwatagusa wagima na wafile."},{"book":"1 Petulo","chapter":"4","verse":"6","text":"Lekaavo Mbuli Inogile vivija ipetigwa kwa waja wafile ili hata kamba watagusigwa wafe muugima wao wa lukuli kamba viwotagusigwa wanhu wose, lakini wakale kiloho kamba Imulungu viyokala."},{"book":"1 Petulo","chapter":"4","verse":"7","text":"Ukumala kwa kila kinhu kwa mmabehi. Avo molondigwa mugese goya na muilongoze wenyego ili mudahe kumpula Imulungu."},{"book":"1 Petulo","chapter":"4","verse":"8","text":"Kubanza mbuli zose, muinogele kwa mizoyo yenu yose, kwavija kuinogela kogubika nzambi nyingi."},{"book":"1 Petulo","chapter":"4","verse":"9","text":"Muigoneke mweye kwa mweye mzikae zenu bila kuinung'unikila."},{"book":"1 Petulo","chapter":"4","verse":"10","text":"Kila munhu yaisang'hanile nhunza iyagweleligwe na Imulungu kwa kuwatenda wayagwe wamwede. Mutamaniligwe kwa kuzisang'hanila vinogile nhunza mbasakanyo ziyawagwelele Imulungu."},{"book":"1 Petulo","chapter":"4","verse":"11","text":"Munhu yoyose yowapetela wanhu yawapetele mbuli za Imulungu. Munhu yoyose yosang'hanila yasang'hane kwa nguvu zose ziyagweleligwe na Imulungu, ili mna izimbuli zose Imulungu yatogoligwe kubitila Yesu Kilisito. Kumwake uwe ukulu na udahi siku zose. Ona."},{"book":"1 Petulo","chapter":"4","verse":"12","text":"Ndugu zangu, sikumukanganye mbuli ya kugezigwa kwa usungu kumugaya, kamba vija kiwapata mweye kilozo."},{"book":"1 Petulo","chapter":"4","verse":"13","text":"Lakini deng'heleleni kwavija moilumba mna gamagayo ga Kilisito, ili mudeng'helele ng'hani kipindi vonda yabwele muukulu wake."},{"book":"1 Petulo","chapter":"4","verse":"14","text":"Kamba moligigwa kwavija momtogola Kilisito, mumweda, kwavija Loho wa ukulu, yeli Loho wa Imulungu kokala na mweye."},{"book":"1 Petulo","chapter":"4","verse":"15","text":"Kamba munhu kogaya sikuiwe mbuli ya kukoma hebu ubavi hebu ubananzi wowose hebu kwa kuigela mzimbuli za wanhu."},{"book":"1 Petulo","chapter":"4","verse":"16","text":"Lakini kamba kogaya kwavija komtogola Kilisito sikuukone kinyala, lakini mgwelele nhogolwa Imulungu kuwa kwa munhu wa Kilisito."},{"book":"1 Petulo","chapter":"4","verse":"17","text":"Kipindi cha nhaguso kivika, na nhaguso yosonga kwa wanhu wa Imulungu, avo kamba nhaguso yosongela kumwetu, yokuwa vilihi kwa wanhu olema kutogola Mbuli Inogile ya Imulungu?"},{"book":"1 Petulo","chapter":"4","verse":"18","text":"Kamba vigalonga Maandiko Gang'alile,"},{"book":"1 Petulo","chapter":"4","verse":"19","text":"Avo, wanhu waja ogaya kamba viyolonda Imulungu, wagendelele kutenda ganogile na wailave wenyego kwa Ija yawaumbile, ayo yotamaniligwa."}]}