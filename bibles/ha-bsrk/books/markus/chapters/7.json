{"data":[{"book":"Markus","chapter":"7","verse":"1","text":"Farisiyawa da waɗansu malaman dokoki waɗanda suka zo daga Urushalima, suka taru kewaye da Yesu."},{"book":"Markus","chapter":"7","verse":"2","text":"Sai suka ga waɗansu daga cikin almajiransa suna cin abinci da hannuwa marasa tsabta, wato, da ba a wanke ba."},{"book":"Markus","chapter":"7","verse":"3","text":"(Farisiyawa da dukan Yahudawa ba sa cin abinci, sai sun wanke hannuwa sarai tukuna, yadda al’adun dattawa suka ce."},{"book":"Markus","chapter":"7","verse":"4","text":"Sa’ad da suka dawo daga wurin kasuwanci, dole su wanke hannu kafin su ci abinci. Sukan kuma kiyaye waɗansu al’adu da yawa, kamar wanken kwafuna, tuluna da butoci.7.4 Waɗansu rubuce-rubucen hannu na farko-farko suna da tuluna, butoci da kujeru)"},{"book":"Markus","chapter":"7","verse":"5","text":"Saboda haka, Farisiyawa da malaman dokoki suka tambayi Yesu, suka ce, “Don me almajiranka ba sa bin al’adun dattawa, a maimakon haka suna cin abinci da hannuwa marasa tsabta?”"},{"book":"Markus","chapter":"7","verse":"6","text":"Ya amsa ya ce, “Daidai ne Ishaya ya yi annabci game da ku munafukai; kamar yadda yake a rubuce cewa,"},{"book":"Markus","chapter":"7","verse":"7","text":"A banza suke mini sujada,"},{"book":"Markus","chapter":"7","verse":"8","text":"Kun yar da umarnan Allah, kuna bin al’adun mutane.”"},{"book":"Markus","chapter":"7","verse":"9","text":"Ya kuma ce musu, “Kuna da hanya mai sauƙi na ajiye umarnan Allah a gefe ɗaya, don ku kiyaye al’adunku!"},{"book":"Markus","chapter":"7","verse":"10","text":"Gama Musa ya ce, ‘Ka girmama mahaifinka da mahaifiyarka,’7.10 Fit 20.12; M Sh 5.16 kuma, ‘Duk wanda ya zagi mahaifinsa ko mahaifiyarsa, dole a kashe shi.’7.10 Fit 21.17; Fir 20.9"},{"book":"Markus","chapter":"7","verse":"11","text":"Amma ku, kukan ce, in mutum ya ce wa mahaifinsa, ko mahaifiyarsa, ‘Duk taimakon da ya kamata ku samu daga wurina, Korban ne,’ (wato, abin da aka keɓe wa Allah),"},{"book":"Markus","chapter":"7","verse":"12","text":"sa’an nan haka ba kwa ƙara barinsa yă yi wa mahaifinsa ko mahaifiyarsa wani abu."},{"book":"Markus","chapter":"7","verse":"13","text":"Ta haka kuke rushe maganar Allah ta wurin al’adun da kuke miƙa wa ’ya’yanku. Haka kuma kuke yin abubuwa da yawa.”"},{"book":"Markus","chapter":"7","verse":"14","text":"Sai Yesu ya sāke kiran taron wurinsa ya ce, “Ku saurare ni dukanku, ku kuma fahimci wannan."},{"book":"Markus","chapter":"7","verse":"15","text":"Ba abin da yake shiga mutum daga waje ba ne yake ƙazantar da shi. Sai dai abin da ya fita daga cikin mutum ne, yake ƙazantar da shi.”7.15 Waɗansu rubuce-rubucen hannu na farko-farko suna da “marar tsabta.” 16 Duk mai kunnuwan ji, yă ji"},{"book":"Markus","chapter":"7","verse":"17","text":"Bayan ya bar taron, ya shiga gida, sai almajiransa suka tambaye shi ma’anar wannan misali."},{"book":"Markus","chapter":"7","verse":"18","text":"Ya ce, “Ashe, ba ku da saurin ganewa? Ba ku gane cewa ba abin da yake shiga mutum daga waje ba ne yake ƙazantar da shi."},{"book":"Markus","chapter":"7","verse":"19","text":"Gama ba ya shiga cikin zuciyarsa, sai dai cikin tumbinsa, sa’an nan kuma yă fita daga jikinsa.” (Da faɗin haka, Yesu ya nuna tsabtar kowane irin abinci.)"},{"book":"Markus","chapter":"7","verse":"20","text":"Ya ci gaba, “Abin da yake fitowa daga mutum ne yake ƙazantar da shi."},{"book":"Markus","chapter":"7","verse":"21","text":"Gama daga ciki, daga zuciyar mutane, mugayen tunani suke fitowa, fasikanci, sata, kisankai, zina,"},{"book":"Markus","chapter":"7","verse":"22","text":"kwaɗayi, ƙeta, ruɗu, ƙazantaccen sha’awa, kishi, ɓata suna, girman kai da kuma wauta."},{"book":"Markus","chapter":"7","verse":"23","text":"Duk waɗannan mugayen abubuwa daga cikin suke fitowa, suna kuma ƙazantar da mutum.”"},{"book":"Markus","chapter":"7","verse":"24","text":"Sai Yesu ya bar wurin, ya kuma tafi wajajen Taya. Ya shiga wani gida, bai kuwa so kowa yă sani ba. Duk da haka, bai iya ɓoye kasancewarsa ba."},{"book":"Markus","chapter":"7","verse":"25","text":"Da jin labarinsa, sai wata mace wadda ƙaramar diyarta tana da mugun ruhu, ta zo ta durƙusa a gabansa."},{"book":"Markus","chapter":"7","verse":"26","text":"Macen kuwa mutuniyar Hellenawa ce, an haife ta a Funisiya a Suriya. Ta roƙi Yesu yă fitar da aljani da yake jikin diyarta."},{"book":"Markus","chapter":"7","verse":"27","text":"Yesu ya ce mata, “Da farko, bari ’ya’ya su ci su ƙoshi tukuna, gama ba daidai ba ne, a ɗauki burodin yara a jefa wa karnukansu.”"},{"book":"Markus","chapter":"7","verse":"28","text":"Ta amsa, ta ce, “I, Ubangiji, ko karnuka ma da suke ƙarƙashin tebur, sukan ci burbuɗin da suke fāɗuwa daga abincin yara.”"},{"book":"Markus","chapter":"7","verse":"29","text":"Sai ya ce mata, “Saboda irin wannan amsa, ki tafi, aljanin ya rabu da diyarki.”"},{"book":"Markus","chapter":"7","verse":"30","text":"Ta tafi gida, ta tarar da diyarta kwance a gado, aljanin kuwa ya fita."},{"book":"Markus","chapter":"7","verse":"31","text":"Sai Yesu ya bar wajajen Taya, ya bi ta Sidon har zuwa Tekun Galili da kuma cikin yankin Dekafolis.7.31 Wato, Birane Goma"},{"book":"Markus","chapter":"7","verse":"32","text":"A can ne waɗansu mutane suka kawo masa wani kurma, wanda da ƙyar yake magana. Sai suka roƙe shi yă ɗibiya hannunsa a kan mutumin."},{"book":"Markus","chapter":"7","verse":"33","text":"Bayan da ya jawo shi gefe, sai Yesu ya sa yatsotsinsa a kunnuwan mutumin, ya tofa miyau ya kuma taɓa harshen mutumin."},{"book":"Markus","chapter":"7","verse":"34","text":"Ya ɗaga kai sama, ya ja numfashi mai zurfi, sa’an nan ya ce masa, “Effata!” (Wato, “Buɗe!”)."},{"book":"Markus","chapter":"7","verse":"35","text":"Bayan ya faɗa haka, sai kunnuwan mutumin suka buɗe, harshensa kuma ya kunce, sai ya fara magana sarai."},{"book":"Markus","chapter":"7","verse":"36","text":"Yesu ya umarce su, kada su gaya wa kowa. Amma ƙara yawan kwaɓarsu ƙara yawan yaɗa labarin suke ta yi."},{"book":"Markus","chapter":"7","verse":"37","text":"Mutane suka cika da mamaki, suka ce, “Kai, ya yi kome daidai. Har ma yana sa kurame su ji, bebaye kuma su yi magana.”"}]}