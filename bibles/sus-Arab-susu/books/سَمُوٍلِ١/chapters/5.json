{"data":[{"book":"سَمُوٍلِ ١","chapter":"5","verse":"1","text":"قِلِسِتَكَيٍ نَشَ عَلَ شَ سَاتّ كَنكِرَ سُشُ عٍبٍنٍسٍرِ، عٍ عَ شَنِن عَسِدٌدِ."},{"book":"سَمُوٍلِ ١","chapter":"5","verse":"2","text":"عٍ نَشَ عَ شَنِن عٍ شَ كُيٍ شُنفبٍ دَفْن بَتُ بَنشِ، عٍ سَ عَ دْشْ نَ كُيٍ قّ مَ."},{"book":"سَمُوٍلِ ١","chapter":"5","verse":"3","text":"نَ كُيٍ عِبَ، عَسِدٌدِكَيٍ نَشَ دَفْن لِ، عَ رَبِرَشِ عَ يَ تَفِ مَ عَلَ شَ سَاتّ كَنكِرَ بُن مَ. عٍ نَشَ عَ رَكٍلِ، عٍ عَ دْشْ عَ دْشْدٍ."},{"book":"سَمُوٍلِ ١","chapter":"5","verse":"4","text":"نَ كُيٍ عِبَ، عٍ مَن نَشَ دَفْن لِ، عَ مَن نَبِرَشِ عَلَ شَ سَاتّ كَنكِرَ بُن مَ، عَ شُنيِ نُن عَ بّلّشّيٍ بٌلٌنشِ، عٍ سَشِ سٌدٍ دّ رَ. كُيٍ فُندِ نُ نَ عَ شَتِ مَ."},{"book":"سَمُوٍلِ ١","chapter":"5","verse":"5","text":"نَ نَن عَ رَ، هَن يَكْسِ، دَفْن كُيٍ شَ سّرّشّدُبّيٍ نُن نَشٍيٍ بِرِن سٌمَ دَفْن بَتُ بَنشِ كُي عَسِدٌدِ، عٍ مُ لَن عٍ شَ عٍ سَنيِ تِ نَ سٌدٍ دّ رَ."},{"book":"سَمُوٍلِ ١","chapter":"5","verse":"6","text":"عَلَتَلَ نَشَ عَ سّنبّ رَفٌرٌ عَسِدٌدِكَيٍ مَ، عَ كَسَرّ فبٍفبٍ رَبَ عٍ تَفِ، عَ عَ نِيَ قِيٍ شَ مِنِ عٍ مَ نَ لٌنفٌرِ بِرِن."},{"book":"سَمُوٍلِ ١","chapter":"5","verse":"7","text":"عٍ تٌ نَ قٍ تٌ، عٍ نَشَ عَ قَلَ، «عِسِرَيِلَ شَ عَلَ شَ سَاتّ كَنكِرَ مُ لُمَ وٌن شْنيِ، بَرِ مَ عَ نَ وٌن تَن نُن وٌن مَ عَلَ دَفْن حَشَنكَتَقٍ كِ قَنيِ.»"},{"book":"سَمُوٍلِ ١","chapter":"5","verse":"8","text":"عٍ نَشَ قِلِسِتَكَيٍ كُنتِفِ بِرِن مَلَن، عٍ عٍ مَشْرِن، «وٌن مُنسٍ رَبَمَ عِسِرَيِلَ شَ عَلَ شَ سَاتّ كَنكِرَ رَ؟ عَ شَ شَنِن فَتِ.» عٍ نَشَ عِسِرَيِلَ مَرِفِ عَلَ شَ كَنكِرَ شَنِن فَتِ."},{"book":"سَمُوٍلِ ١","chapter":"5","verse":"9","text":"كْنْ نَ دَنفِ شَنبِ، عَلَتَلَ نَشَ عَ سّنبّ رَ مِنِ فَتِكَيٍ مَ، كٍلِقٍ عٍ شَ دِ مّيٍ مَ هَن عَ سَ دْشْ عٍ شَ قٌرِيٍ رَ. نَ قِ حَاشِ نَشَ دِن عٍ بِرِن نَ."},{"book":"سَمُوٍلِ ١","chapter":"5","verse":"10","text":"نَ كُي عٍ نَشَ عَلَ شَ كَنكِرَ شَنِن عٍكِرٌن. عَ تٌ سٌ نَا، عٍكِرٌنكَيٍ نَشَ فبٍلٍفبٍلٍ عَ قَلَقٍ رَ، «عٍ بَرَ عِسِرَيِلَكَيٍ شَ عَلَ شَ كَنكِرَ رَقَ مُشُ شْنيِ، عَلَكٌ عَ شَ مُشُ شَ مِشِيٍ قَشَ.»"},{"book":"سَمُوٍلِ ١","chapter":"5","verse":"11","text":"عٍ قَن نَشَ قِلِسِتَكَيٍ كُنتِفِيٍ مَلَن، عٍ عَ قَلَ عٍ بّ، «وٌ شَ عِسِرَيِلَكَيٍ شَ عَلَ شَ كَنكِرَ رَفبِلٍن عَ يِرٍ، عَلَكٌ عَ نَشَ مُشُ شَ مِشِيٍ قَشَ.» نَ تَا بِرِن نُ بَرَ كْنتْقِلِ نَ قَشّ شَ قٍ رَ. عَلَ نُ بَرَ عَ سّنبّ مَسٍن عٍ بّ."},{"book":"سَمُوٍلِ ١","chapter":"5","verse":"12","text":"مِشِ نَشٍيٍ مُ نُ قَشَ، قِ حَاشِ نَشَ دْشْ نٍيٍ مَ. حَمَ شَ مَشَندِ نَشَ تٍ هَن كٌورٍ مَ."}]}