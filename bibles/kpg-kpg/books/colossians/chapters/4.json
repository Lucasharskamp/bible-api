{"data":[{"book":"Colossians","chapter":"4","verse":"1","text":"Nia dagi, haga hai hegau ina godou hege gi di mee dela e donu ge humalia. Gi langahia labelaa di godou Dagi i di langi.4.1 Ephesians 6.9"},{"book":"Colossians","chapter":"4","verse":"2","text":"Gii noho mau di hai dalodalo, gii noho kanakana mo di hagaamu a God i lodo godou dalodalo."},{"book":"Colossians","chapter":"4","verse":"3","text":"Di madagoaa hua deelaa, dalodalo labelaa i gimaadou, bolo God gi dugu mai di madagoaa humalia e agoago ai ana helekai, i nia mee ala e de iloo nia daangada i baahi o Christ, deelaa di mee ne lawalawa iei au."},{"book":"Colossians","chapter":"4","verse":"4","text":"Gi dalodalo i di au, gii mee au di helekai madammaa i di ala dela belee helekai ai."},{"book":"Colossians","chapter":"4","verse":"5","text":"Gii pula i godou hangaahai i mua digau de hagadonu. Hagamahi hai hegau gi godou madagoaa humalia.4.5 Ephesians 5.16"},{"book":"Colossians","chapter":"4","verse":"6","text":"Godou helekai gi heia nnelekai dahidamee ge e haga tenetene. Heia gi iloo di helekai gii donu gi nia heeu o nia daangada."},{"book":"Colossians","chapter":"4","verse":"7","text":"Tadau duaahina go Tychicus, e hai hegau manawa dahi, e hai hegau madalia gimaadou ang gi Tagi, ga hagadae adu laa ogu longo.4.7 Nnegau 20.4; 2 Timothy 4.12"},{"book":"Colossians","chapter":"4","verse":"8","text":"Deelaa dagu mee e hagau adu a mee, belee haga tenetene godou lodo mai i di godou longono bolo gimaadou huogodoo le e humalia hua.4.8 Ephesians 6.21-22"},{"book":"Colossians","chapter":"4","verse":"9","text":"Onesimus, tadau tuaahina hagaaloho ge e hai hegau manawa dahi, tangada ni goodou dela ga lloo adu ginaua, ga hagi adu laa nia mee huogodoo ala e hai i ginei.4.9 Philemon 10-12"},{"book":"Colossians","chapter":"4","verse":"10","text":"Aristarchus, e lawalawa dalia au, mo Mark tangada ni Barnabas, e hai di nau hagaaloho adu gi goodou. (Goodou guu kae di haga iloo bolo gi benebene ina Mark i dono madagoaa ma gaa dau adu).4.10 Nnegau 19.29; 27.2; Philemon 24; Nnegau 12.12,25; 13.13; 15.37-39"},{"book":"Colossians","chapter":"4","verse":"11","text":"Joshua, e haga ingoo labelaa bolo Justus, e hai dana hagaaloho labelaa. Digau hagadonu o Jew dogodolu aanei e hai hegau madalia au gi Teenua King o God, gu hagamaamaa au huoloo."},{"book":"Colossians","chapter":"4","verse":"12","text":"Tagaaloho mai baahi o Epaphras adu gi goodou. Mee tangada labelaa ni godou buini, tangada hai hegau ni Jesus Christ, e hagamahi e dalodalo i goodou i nia madagoaa huogodoo bolo God gi heia goodou gii tuu maaloo gii dohu godou hagadonu, i lodo di godou daudali hagatau di manawa o God.4.12 Colossians 1.7; Philemon 23"},{"book":"Colossians","chapter":"4","verse":"13","text":"Au e mee di hagi adu dono hai hegau hagamahi adu gi goodou mo nia daangada o Laodicea mo Hierapolis."},{"book":"Colossians","chapter":"4","verse":"14","text":"Luke tadau ihoo dogidaa hagaaloho, mo Demas e hai di nau hagaaloho adu gi goodou.4.14 2 Timothy 4.10,11; Philemon 24"},{"book":"Colossians","chapter":"4","verse":"15","text":"Hagadae ina madau hagaaloho gi tadau duaahina ala i Laodicea. Madau hagaaloho labelaa gi Nympha mo di nohongo dabu dela e dagadagabuli i lodo dono hale."},{"book":"Colossians","chapter":"4","verse":"16","text":"I muli hua di godou dau di lede deenei, goodou hagau ina di lede deenei gii dau labelaa go digau di nohongo dabu o Laodicea. I di madagoaa hua deelaa, goodou gaa dau labelaa di lede mai i di nohongo dabu o Laodicea dela ga hagau adu."},{"book":"Colossians","chapter":"4","verse":"17","text":"Hagadae ina gi Archippus bolo gi haga lawa ina dana hegau ne kae koia i lodo nnegau o Tagi.4.17 Philemon 2"},{"book":"Colossians","chapter":"4","verse":"18","text":"Au e hihi nia helekai aanei gi ogu lima donu: Taga aloho mai Paul. Gi langahia ogu siini. Tumaalia a God gii noho madalia goodou."}]}