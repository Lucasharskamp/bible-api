{"data":[{"book":"يُدَيَ مَنفّيٍ ٢","chapter":"7","verse":"1","text":"سُلٍمَنِ تٌ فّ سَلِدٍ، تّ نَشَ فٌرٌ كٍلِ كٌورٍ مَ، عَ سّرّشّ فَن دَاشِ نُن سّرّشّ فبّتّيٍ بِرِن فَن. عَلَتَلَ شَ نْرّ قَن نَشَ هْرْ مْبَنشِ رَقٍ."},{"book":"يُدَيَ مَنفّيٍ ٢","chapter":"7","verse":"2","text":"سّرّشّدُبّيٍ مُ نْ سٌدٍ عَلَتَلَ شَ بَنشِ كُي، بَرِ مَ عَلَتَلَ شَ نْرّ نُ بَرَ عَ شَ بَنشِ رَقٍ."},{"book":"يُدَيَ مَنفّيٍ ٢","chapter":"7","verse":"3","text":"عِسِرَيِلَكَيٍ بِرِن تٌ تّ نُن عَلَتَلَ شَ نْرّ تٌ هْرْ مْبَنشِ كُي، عٍ نَشَ عٍ يَتَفِيٍ رَقٍلٍن بْشِ مَ، عٍ قَ عَلَتَلَ مَتْشْ يِ مَسٍنيِ رَ، «عَلَ قَن، عَ شَ قٌنِسِرٍيَ مُ حْنمَ عَبَدَن.»"},{"book":"يُدَيَ مَنفّيٍ ٢","chapter":"7","verse":"4","text":"مَنفّ نُن حَمَ بِرِن نَشَ سّرّشّ بَ عَلَتَلَ بّ."},{"book":"يُدَيَ مَنفّيٍ ٢","chapter":"7","verse":"5","text":"مَنفّ سُلٍمَنِ نَشَ نِنفٍ وُلُ مْشْحّن نُن قِرِن بَ سّرّشّ رَ، عَ نُن يّشّي وُلُ كّمّ مْشْحّن. نَ دَنفِ شَنبِ، مَنفّ نُن حَمَ نَشَ عَلَ شَ بَنشِ رَبِ."},{"book":"يُدَيَ مَنفّيٍ ٢","chapter":"7","verse":"6","text":"سّرّشّدُبّيٍ نُن لٍوِكَيٍ نَشَ تِ عٍ تِدٍ عٍ بٌورٍ يَ رَ. بّيتِبَسٍيٍ، مَنفّ دَوُدَ نُ بَرَ نَشٍيٍ يَءِلَن عَلَتَلَ مَتْشْقٍ رَ، نُ نَ لٍوِ بّيتِبَيٍ يِ رَ. عٍ نَشَ عَلَتَلَ مَتْشْ يِ مَسٍنيِ رَ، «عَلَ شَ قٌنِسِرٍيَ مُ حْنمَ عَبَدَن.» سّرّشّدُبّيٍ تَن نَشَ سَرَيٍ قٍ، عِسِرَيِلَكَيٍ بِرِن قَ كٍلِ، عٍ تِ."},{"book":"يُدَيَ مَنفّيٍ ٢","chapter":"7","verse":"7","text":"سُلٍمَنِ نَشَ تّتّ يِرٍ رَ سّنِيّن سّرّشّ رَ عَلَتَلَ شَ هْرْ مْبَنشِ يَ رَ. عَ نَشَ سّرّشّ فَن دَاشِيٍ فَن نَا، عَ نُن شَنُنتٍيَ سّرّشّيٍ نَشٍيٍ قِندِ عَ تُرٍ يِرٍيٍ رَ، بَرِ مَ يْشُي سّرّشّبَدٍ، سُلٍمَنِ نَشَن يَءِلَنشِ، عَ شُرُن نَ سّرّشّيٍ بِرِن بّ."},{"book":"يُدَيَ مَنفّيٍ ٢","chapter":"7","verse":"8","text":"سُلٍمَنِ نُن عِسِرَيِلَكَيٍ بِرِن سَلِ رَبَ نّ شِ سٌلٌقٍرٍ بُن مَ. حَمَ فبٍفبٍ قَ نّ كٍلِقٍ شَمَتَ هَن مِسِرَ شُرٍ."},{"book":"يُدَيَ مَنفّيٍ ٢","chapter":"7","verse":"9","text":"عَ شِ سٌلٌمَسَشَن ندٍ، عٍ نَشَ سَلِ شُنفبٍ رَبَ. عٍ نُ بَرَ سّرّشّبَدٍ رَ سّنِيّن شِ سٌلٌقٍرٍ بُن مَ. نَ دَنفِ شَنبِ، عٍ مَن نَشَ سَلِ شِ سٌلٌقٍرٍ فبّتّ بُن مَ."},{"book":"يُدَيَ مَنفّيٍ ٢","chapter":"7","verse":"10","text":"كِكٍ سٌلٌقٍرٍ ندٍ، شِ مْشْحّن نُن سَشَن لْشْي، سُلٍمَنِ نَشَ حَمَ رَفبِلٍن عٍ شْنيِ. عٍ بِرِن نُ بَرَ سّيوَ عٍ بْحّ كُي قٍ قَنيِ رَ، عَلَتَلَ نَشَن نَبَشِ دَوُدَ، سُلٍمَنِ، نُن عَ شَ حَمَ عِسِرَيِلَ بّ."},{"book":"يُدَيَ مَنفّيٍ ٢","chapter":"7","verse":"11","text":"سُلٍمَنِ تٌ فّ عَلَتَلَ شَ بَنشِ نُن عَ شَ مَنفّ بَنشِ وَلِ رَ، عَ تٌ عَ وَشْنقٍ بِرِن نَكَمَلِ نَ وَلِ قِرِنيِ شَ قٍ رَ،"},{"book":"يُدَيَ مَنفّيٍ ٢","chapter":"7","verse":"12","text":"عَلَتَلَ نَشَ مِنِ سُلٍمَنِ مَ كْي رَ، عَ عَ مَسٍن عَ بّ، «ﭑ بَرَ عِ شَ دُبّ سُشُ. يِ بَنشِ بَرَ قِندِ سّرّشّبَدٍ رَ. ﭑ بَرَ نَ نَتّ تٌنفٌ."},{"book":"يُدَيَ مَنفّيٍ ٢","chapter":"7","verse":"13","text":"ﭑ نَ كٌورٍ بَلَن تّمُي نَشّ، تُنّ مُ قَ، شَ نَ مُ عَ رَ ﭑ نَ كَتٌي يَمَرِ تّمُي نَشّ، عٍ شَ سَ بْشِ تُشُنسَن، شَ نَ مُ عَ رَ ﭑ نَ قَ قُرٍ حَاشِ رَ ﭑ مَ حَمَ مَ،"},{"book":"يُدَيَ مَنفّيٍ ٢","chapter":"7","verse":"14","text":"شَ ﭑ مَ حَمَ، ﭑ شِلِ قَلَشِ نَشَن شُن، نَشَ عٍ مَفٌرٌ، عٍ ﭑ مَشَندِ، عٍ قَ فبِلٍن عٍ شَ وَلِ كٌبِيٍ قْشْ رَ، ﭑ نَن ﭑ تُلِ مَتِمَ نّ عٍ رَ كٌورٍ مَ، ﭑ قَ عٍ شَ يُنُبِيٍ شَقَرِ، ﭑ عٍ شَ بْشِ رَيَلَن."},{"book":"يُدَيَ مَنفّيٍ ٢","chapter":"7","verse":"15","text":"يَكْسِ ﭑ نَن ﭑ يَيٍ تِمَ نّ يِ يِرٍ رَ. ﭑ نَن ﭑ تُلِ مَتِمَ نّ مَشَندِيٍ رَ نَشٍيٍ رَبَمَ بٍ."},{"book":"يُدَيَ مَنفّيٍ ٢","chapter":"7","verse":"16","text":"ﭑ بَرَ نَتّ تٌنفٌ ﭑ شِلِ شَ قَلَ بٍ عَبَدَن. ﭑ يَيٍ نُن ﭑ بْحّ مُ كٍلِمَ بٍ.»"},{"book":"يُدَيَ مَنفّيٍ ٢","chapter":"7","verse":"17","text":"«عِ تَن قَن، شَ عِ حّرّ ﭑ مَ كِرَ شْن مَ عَلْ عِ بَبَ دَوُدَ، عِ قَ ﭑ مَ يَامَرِيٍ، ﭑ مَ سّرِيّ، نُن ﭑ مَ شَرَنيِ سُشُ عَ قَنيِ رَ،"},{"book":"يُدَيَ مَنفّيٍ ٢","chapter":"7","verse":"18","text":"ﭑ عِ شَ مَنفّ كِبَنيِ مَبَنبَنمَ نّ، عَلْ ﭑ عَ رَ سَاتَشِ عِ بَبَ دَوُدَ بّ كِ نَشّ. ﭑ عَ مَسٍن نّ عَ بّ، ‹عِسِرَيِلَ مَنفّيَ مُ بَمَ عِ بْنسْي يِ رَ.›"},{"book":"يُدَيَ مَنفّيٍ ٢","chapter":"7","verse":"19","text":"كْنْ شَ وٌ وٌ كٌبٍ سٌ ﭑ نَ، وٌ قَ فبِلٍن ﭑ مَ سّرِيّ نُن ﭑ مَ يَامَرِيٍ قْشْ رَ، شَ وٌ سَ تُوبِ عَلَ فبّتّيٍ بّ،"},{"book":"يُدَيَ مَنفّيٍ ٢","chapter":"7","verse":"20","text":"ﭑ وٌ تَلَمَ نّ ﭑ مَ بْشِ مَ، ﭑ نَشَن قِشِ وٌ مَ، ﭑ يِ بَنشِ رَكَسَن يّ عِ، ﭑ نَشَن قِندِشِ ﭑ شِلِ قَلَدٍ رَ. نَ تّمُي سِيٍ بِرِن قَمَ نّ يٍلٍدٍ عِسِرَيِلَ شَ قٍ مَ، عٍ يٌ وٌ مَ."},{"book":"يُدَيَ مَنفّيٍ ٢","chapter":"7","verse":"21","text":"مِشِيٍ نّ دَنفِمَ يِ بَنشِ عِتٍشِ رَ، عٍ دّ عِشَرَ مَ نّ، عٍ عَ قَلَ، ‹عَلَتَلَ يِ بْشِ نُن يِ بَنشِ شَ قٍ رَلْيشِ يِ مْولِ رَ مُنقٍ رَ؟›"},{"book":"يُدَيَ مَنفّيٍ ٢","chapter":"7","verse":"22","text":"عٍ عٍ يَابِمَ نّ، ‹عَلَ يِ بِرِن نِيَشِ عٍ رَ نّ بَرِ مَ عٍ بَرَ فبِلٍن عٍ بَبَيٍ مَرِفِ عَلَتَلَ قْشْ رَ، نَشَن عٍ رَ مِنِ مِسِرَ بْشِ رَ. عٍ بَرَ عٍ تَفِ عِشِرِ عَلَ فبّتّيٍ بَتُقٍ رَ، عٍ تُوبِ عٍ بّ. عٍ يِ تْورّ سْتْشِ نَ نَن مَ.›»"}]}