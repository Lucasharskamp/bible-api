{"data":[{"book":"اعداد","chapter":"31","verse":"1","text":"خداوند به موسی فرمود:"},{"book":"اعداد","chapter":"31","verse":"2","text":"«از مدیانیان به دلیل اینکه قوم اسرائیل را به بت‌پرستی کشاندند انتقام بگیر. پس از آن، تو خواهی مرد و به اجداد خود خواهی پیوست.»"},{"book":"اعداد","chapter":"31","verse":"3","text":"پس موسی به قوم اسرائیل گفت: «عده‌ای از شما باید مسلح شوید تا انتقام خداوند را از مدیانیان بگیرید."},{"book":"اعداد","chapter":"31","verse":"4-6","text":"از هر قبیله هزار نفر برای جنگ بفرستید.» این کار انجام شد و از میان هزاران هزار اسرائیلی، موسی دوازده هزار مرد مسلح به جنگ فرستاد. صندوق عهد خداوند و شیپورهای جنگ نیز همراه فینحاس پسر العازار کاهن به میدان جنگ فرستاده شدند."},{"book":"اعداد","chapter":"31","verse":"7","text":"آنها همان‌گونه که خداوند به موسی فرموده بود با مدیانیان جنگیدند و تمامی مردان مدیان در جنگ کشته شدند."},{"book":"اعداد","chapter":"31","verse":"8","text":"پنج پادشاه مدیان به نامهای اَوی، راقم، صور، حور و رابع در میان کشته‌شدگان بودند. بلعام پسر بعور نیز با شمشیر کشته شد."},{"book":"اعداد","chapter":"31","verse":"9-11","text":"آنگاه سپاه اسرائیل تمام زنان و بچه‌ها را به اسیری گرفته، گله‌ها و رمه‌ها و اموالشان را غارت کردند. سپس همهٔ شهرها، روستاها و قلعه‌های مدیان را آتش زدند."},{"book":"اعداد","chapter":"31","verse":"12","text":"آنها اسیران و غنایم جنگی را پیش موسی و العازار کاهن و بقیهٔ قوم اسرائیل آوردند که در دشت موآب کنار رود اردن، روبروی شهر اریحا اردو زده بودند."},{"book":"اعداد","chapter":"31","verse":"13","text":"موسی و العازار کاهن و همهٔ رهبران قوم به استقبال سپاه اسرائیل رفتند،"},{"book":"اعداد","chapter":"31","verse":"14","text":"ولی موسی بر فرماندهان سپاه که از جنگ برگشته بودند، خشمگین شد"},{"book":"اعداد","chapter":"31","verse":"15","text":"و از آنها پرسید: «چرا زنها را زنده گذاشته‌اید؟"},{"book":"اعداد","chapter":"31","verse":"16","text":"اینها همان کسانی هستند که نصیحت بلعام را گوش کردند و قوم اسرائیل را در فغور به بت‌پرستی کشاندند و جماعت خداوند را دچار بلا کردند."},{"book":"اعداد","chapter":"31","verse":"17","text":"پس تمامی پسران و زنانی را که با مردی همبستر شده‌اند بکشید."},{"book":"اعداد","chapter":"31","verse":"18","text":"فقط دخترهای باکره را برای خود زنده نگه دارید."},{"book":"اعداد","chapter":"31","verse":"19","text":"حال، هر کدام از شما که کسی را کشته یا کشته‌ای را لمس کرده، مدت هفت روز از اردوگاه بیرون بماند. بعد در روزهای سوم و هفتم، خود و اسیرانتان را طاهر سازید."},{"book":"اعداد","chapter":"31","verse":"20","text":"همچنین به یاد داشته باشید که همهٔ لباسهای خود و هر چه را که از چرم، پشم بز و چوب ساخته شده، طاهر سازید.»"},{"book":"اعداد","chapter":"31","verse":"21","text":"آنگاه العازار کاهن به مردانی که به جنگ رفته بودند گفت: «قانونی که خداوند به موسی داده چنین است:"},{"book":"اعداد","chapter":"31","verse":"22-23","text":"طلا، نقره، مفرغ، آهن، روی، سرب و یا هر چیز دیگری را که در آتش نمی‌سوزد، باید از آتش بگذرانید و با آب طهارت، آن را طاهر سازید. ولی هر چیزی که در آتش می‌سوزد، باید فقط به‌وسیلۀ آب طاهر گردد."},{"book":"اعداد","chapter":"31","verse":"24","text":"روز هفتم باید لباسهای خود را شسته، طاهر شوید و پس از آن به اردوگاه بازگردید.»"},{"book":"اعداد","chapter":"31","verse":"25","text":"خداوند به موسی فرمود:"},{"book":"اعداد","chapter":"31","verse":"26","text":"«تو و العازار کاهن و رهبران قبایل اسرائیل باید از تمام غنایم جنگی، چه انسان و چه حیواناتی که آورده‌اید، صورت برداری کنید."},{"book":"اعداد","chapter":"31","verse":"27","text":"بعد آنها را به دو قسمت تقسیم کنید. نصف آن را به سپاهیانی بدهید که به جنگ رفته‌اند و نصف دیگر را به بقیهٔ قوم اسرائیل."},{"book":"اعداد","chapter":"31","verse":"28","text":"از همهٔ اسیران، گاوها، الاغها و گوسفندهایی که به سپاهیان تعلق می‌گیرد، یک در پانصد سهم خداوند است."},{"book":"اعداد","chapter":"31","verse":"29","text":"این سهم را به العازار کاهن بدهید تا آن را به عنوان هدیهٔ مخصوص به خداوند تقدیم نماید."},{"book":"اعداد","chapter":"31","verse":"30","text":"همچنین از تمامی اسیران، گاوها، الاغها و گوسفندهایی که به قوم اسرائیل داده شده است یکی از پنجاه بگیرید و آن را به لاویانی که مسئول خیمهٔ عبادت خداوند هستند بدهید.»"},{"book":"اعداد","chapter":"31","verse":"31","text":"پس موسی و العازار همان‌طور که خداوند دستور داده بود عمل کردند."},{"book":"اعداد","chapter":"31","verse":"32-35","text":"همهٔ غنایم (غیر از چیزهایی که سربازان برای خود نگه داشته بودند) ۳۲٬۰۰۰ دختر باکره، ۶۷۵٬۰۰۰ گوسفند، ۷۲٬۰۰۰ گاو و ۶۱٬۰۰۰ الاغ بود."},{"book":"اعداد","chapter":"31","verse":"36-40","text":"نصف کل غنیمت، که به سپاهیان داده شد، از این قرار بود:"},{"book":"اعداد","chapter":"31","verse":"41","text":"همان‌طور که خداوند به موسی امر کرده بود، تمامی سهم خداوند به العازار کاهن داده شد."},{"book":"اعداد","chapter":"31","verse":"42-46","text":"سهم بقیهٔ قوم اسرائیل که موسی از سهم مردان جنگی جدا کرده بود، با سهم سپاهیان برابر و از این قرار بود: ۱۶٬۰۰۰ دختر، ۳۳۷٬۵۰۰ رأس گوسفند، ۳۶٬۰۰۰ رأس گاو، ۳۰٬۵۰۰ رأس الاغ."},{"book":"اعداد","chapter":"31","verse":"47","text":"طبق اوامر خداوند، موسی یک در پنجاه از اینها را به لاویان که عهده‌دار کارهای خیمه بودند، داد."},{"book":"اعداد","chapter":"31","verse":"48-49","text":"بعد فرماندهان سپاه پیش موسی آمده، گفتند: «ما تمام افرادی را که به جنگ رفته بودند شمرده‌ایم. حتی یک نفر از ما کشته نشده است."},{"book":"اعداد","chapter":"31","verse":"50","text":"بنابراین از زیورهای طلا، بازوبندها، دست‌بندها، انگشترها، گوشواره‌ها و گردن‌بندهایی که به غنیمت گرفته‌ایم هدیهٔ شکرگزاری برای خداوند آورده‌ایم تا خداوند جانهای ما را حفظ کند.»"},{"book":"اعداد","chapter":"31","verse":"51-52","text":"موسی و العازار این هدیه را که فرماندهان سپاه برای خداوند آورده بودند قبول کردند. وزن کل آن حدود دویست کیلوگرم بود."},{"book":"اعداد","chapter":"31","verse":"53","text":"(سربازان غنایم خود را برای خودشان نگه داشته بودند.)"},{"book":"اعداد","chapter":"31","verse":"54","text":"موسی و العازار آن هدیه را به خیمهٔ ملاقات بردند تا آن هدیه در آنجا یادآور قوم اسرائیل در حضور خداوند باشد."}]}