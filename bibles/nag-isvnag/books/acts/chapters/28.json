{"data":[{"book":"Acts","chapter":"28","verse":"1","text":"Titia amikhan bachi kene ulai ahise, etu majuli laga naam Malta ase eneka jani loise."},{"book":"Acts","chapter":"28","verse":"2","text":"Aru ta te laga manu khan bhi amikhan ke bisi morom korise, aru pani gira karone bisi thanda thakise, taikhan jui jolai amikhan ke jui thapibo dise."},{"book":"Acts","chapter":"28","verse":"3","text":"Kintu jitia Paul khuri mutha uthaikene jui te haali se, ta te ekta saph gorom paikene khuri pora ulaise, aru tai hathte bandhi loise."},{"book":"Acts","chapter":"28","verse":"4","text":"Titia ta te laga manu khan saph tai hathte bandi thaka dikhise aru taikhan majote kotha korise, “Ki hoilebi etu manu morai diya manu ase, tai samundar pora to bachi kene ahise, hoilebi niyom pora taike jinda thakibo nadibo.”"},{"book":"Acts","chapter":"28","verse":"5","text":"Kintu tai hath hilai kene saph ke jui te phelai dise, aru tai eku huwa nai."},{"book":"Acts","chapter":"28","verse":"6","text":"Kintu taikhan bhabise tai gaw phuli jabo, nohoile giri kene mori jabo. Kintu bisi deri tak sai thaki bole taike eku huwa nai, titia, taikhan laga bhabona alag hoise, aru tai ekta Isor ase bhabona korise."},{"book":"Acts","chapter":"28","verse":"7","text":"Etu jagah usorte Publius koi kene etu majuli laga prodhan cholawta asele, aru etu jaga laga mati bisi laga tai malik thakise, aru tai amikhan ke tai ghor te loijai kene tin-din bhal pora rakhi sewa korise."},{"book":"Acts","chapter":"28","verse":"8","text":"Aru eneka hoise Publius laga baba bukhar aru pet-jai thakisele, Paul tai ghor te jai kene Isor ke prathana kori dise, aru tai uporte hath rakhi taike bhal kori dise."},{"book":"Acts","chapter":"28","verse":"9","text":"Jitia eneka hoise, etu dikhi kene utu jaga laga manu khan jun bemar ase sob loi ani bhal hoi kene jaise."},{"book":"Acts","chapter":"28","verse":"10","text":"Aru taikhan amikhan ke bisi sonman dise, aru jitia amikhan ta te pora jabole hoise, amikhan ki-ki lage sob ani jahaaj te rakhidise."},{"book":"Acts","chapter":"28","verse":"11","text":"Tin mohina pichete, amikhan Alexandria laga ekta jahaaj te uthi kene jaise, jun thanda dinte ahi ta te thakise, etu jahaaj te “Jurwa Bhagwan” laga nuksa lagikena thaka asele."},{"book":"Acts","chapter":"28","verse":"12","text":"Aru amikhan ahi Syracus sheher te ponchise, aru ta te tin din thakise."},{"book":"Acts","chapter":"28","verse":"13","text":"Ta te pora amikhan Rhegium te ghuri ahise, aru ek din pichete dakshin phale pora hawa ahise, aru dusra din Puteoli te punchise."},{"book":"Acts","chapter":"28","verse":"14","text":"Ta te amikhan biswasi bhai khan paise aru taikhan kowa karone taikhan logote saat din thaki jaise. Eneka pora amikhan Rome phale jaise."},{"book":"Acts","chapter":"28","verse":"15","text":"Aru jitia ta te biswasi bhai khan Appius Bajar aru Tinta Taverns kowa te amikhan ke lok kori bole ahise. Jitia Paul taikhan ke dikhise, tai Isor ke dhanyavad dise, aru tai mon bhi bisi mon dangor hoise."},{"book":"Acts","chapter":"28","verse":"16","text":"Jitia amikhan Rome te ahi punchise, Paul ke saithaka ekta sipahi logote alag te thaki bole agya dise."},{"book":"Acts","chapter":"28","verse":"17","text":"Tin din pichete tai Yehudi laga cholawta khan ke matise. Aru jitia taikhan ahi joma hoise, tai koise, “Bhai khan, ami pora moi laga manu bhirodh te nohoile khandan khan laga niyom bhirodh te eku bhi kora nohoi, hoilebi moike Jerusalem pora bondhi bonai kene Rome manu laga hathte di dise."},{"book":"Acts","chapter":"28","verse":"18","text":"Taikhan huda-hudi kori kene moike chari bole hoisele, kelemane moi pora mori bole laga eku bodnam panai."},{"book":"Acts","chapter":"28","verse":"19","text":"Kintu jitia Yehudi khan etu bhirodh te koise, moike Caesar logote anurodh koribo lagise, hoilebi moi nijor jati manu ke bodnam dibole kora nohoi."},{"book":"Acts","chapter":"28","verse":"20","text":"Karone moi apnikhan ke lok kori kene kotha kori bole mati anise, manu khan moike rusi pora bandi rakha to Israel manu laga asha karone ase.”"},{"book":"Acts","chapter":"28","verse":"21","text":"Titia taikhan taike koise, “Amikhan Judea pora apuni laga naam te eku chithi bhi pa-a nai, aru bhai khan pora kunbi ahi kene apuni laga eku biya kotha kowa nai."},{"book":"Acts","chapter":"28","verse":"22","text":"Kintu apuni laga bhabona ki ase, utu hunibo mon kori ase, kelemane sob jagah etu kotha mana khan bhirodh ase, amikhan jane.”"},{"book":"Acts","chapter":"28","verse":"23","text":"Titia taikhan ek din tai logote ahi lok koribo koi kene jai jaise, aru bisi manu tai logote ahi joma hoise, titia tai phojur pora saam tak Isor rajyo laga kotha bhal pora bujhi bo karone Moses laga niyom aru bhabobadi khan laga kitab te likha khan to bhal pora samjhai dise."},{"book":"Acts","chapter":"28","verse":"24","text":"Titia kunba tai laga kotha ke biswas kori loise, kintu kunba to biswas kora nai."},{"book":"Acts","chapter":"28","verse":"25","text":"Titia taikhan majote kotha namila hoise, aru taikhan Paul pora etu kowa pichete jai jaise, “Pobitro Atma he bhabobadi Isaiah pora ami laga baba khan ke thik koise."},{"book":"Acts","chapter":"28","verse":"26","text":"Tai koise, ‘Jai kene etu manu khan ke koi dibi,"},{"book":"Acts","chapter":"28","verse":"27","text":"Kelemane eitu khan laga mon tan hoise"},{"book":"Acts","chapter":"28","verse":"28","text":"Etu karone tumikhan jani lobi, Isor etu poritran laga kotha Porjati khan logote di dise, aru taikhan etu huni lobo.”"},{"book":"Acts","chapter":"28","verse":"29","text":"Aru jitia Paul etu kotha koi dise, Yehudi khan apaste kotha namila hoise, aru jai jaise."},{"book":"Acts","chapter":"28","verse":"30","text":"Titia, Paul bhara ghor loi kene dui-saal ta te thakise, aru jun taike lok kori bole ahe, khushi pora taikhan ke grohon kori thakise."},{"book":"Acts","chapter":"28","verse":"31","text":"Aru tai bhoi nakori kene Isor rajyo laga kotha prochar kori aru Probhu Jisu Khrista laga kotha ke sikhai thakise, aru kun bhi taike rukhabole kosis kora nai."}]}