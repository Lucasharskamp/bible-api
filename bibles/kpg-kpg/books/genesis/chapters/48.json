{"data":[{"book":"Genesis","chapter":"48","verse":"1","text":"Nia laangi mai gi nomuli, gei di haga iloo guu hai gi Joseph bolo dono damana la gu bagege. Gei mee gaa lahi ana dama daane dogolua go Manasseh mo Ephraim gaa hula gi baahi o Jacob."},{"book":"Genesis","chapter":"48","verse":"2","text":"Jacob ne longono bolo dana dama daane go Joseph la gu hanimoi belee mmada ang gi deia, geia ga haga mahimahi aga, ga nnoo i nua i hongo dono hada."},{"book":"Genesis","chapter":"48","verse":"3","text":"Jacob ga helekai gi Joseph, “God Koia e Aamua ne haga gida mai gi di au i Luz i Canaan ga haga maluagina au."},{"book":"Genesis","chapter":"48","verse":"4","text":"Mee ne helekai mai gi di au boloo, ‘Au ga haga dogologowaahee au dama. Do hagadili ga dogologowaahee. Au e wanga tenua deenei gi digaula e hai mee ginai gaa hana hua beelaa.’”48.4 Genesis 28.13-14"},{"book":"Genesis","chapter":"48","verse":"5","text":"Jacob ga helekai labelaa, “Au dama daane dogolua ala ne haanau i Egypt i mua dogu hanimoi gi kinei ala go Ephraim mo Manasseh, meemaa gaa hai nia dama ni aagu gadoo be Reuben mo Simeon."},{"book":"Genesis","chapter":"48","verse":"6","text":"Gei nia dama ala i muli meemaa, la nia dama ni aau. Digaula gaa kae nadau duhongo mai i nia duhongo a Ephraim mo Manasseh."},{"book":"Genesis","chapter":"48","verse":"7","text":"Au e hai di mee deenei, idimaa dogu madagoaa nogo hanimoi i Mesopotamia, gei do dinana go Rachel guu hai au gi manawa gee huoloo i dono made i Canaan, hoohoo mai gi Ephrath. Au ne danu a mee i golo i taalinga di ala dela e hana gi Ephrath.” (Ephrath la go Bethlehem dolomeenei.)48.7 Genesis 35.16-19"},{"book":"Genesis","chapter":"48","verse":"8","text":"Jacob ne mmada gi nia dama daane a Joseph ga heeu, “Nia dama ni aai aanei?”"},{"book":"Genesis","chapter":"48","verse":"9","text":"Joseph ga helekai, “Aanaa agu dama daane ala ne gaamai go God gi di au i Egypt.”"},{"book":"Genesis","chapter":"48","verse":"10","text":"Nia golomada o Jacob la gu dee gida i mee gu madumadua, gu hagalee gidee humalia. Malaa, Joseph la ga laha mai ana dama daane gi Jacob, gei Jacob ga bulubulu meemaa ga hongihongi."},{"book":"Genesis","chapter":"48","verse":"11","text":"Jacob ga helekai gi Joseph, “Au dogu hagadagadagagee bolo au e heetugi labelaa adu gi di goe ai, gei dolomeenei gei God guu hai au gii mmada gi au dama!”"},{"book":"Genesis","chapter":"48","verse":"12","text":"Joseph ga daa gi daha nia dama daane aalaa mo nia wae o Jacob, ga bala gi lala gi hongo di gelegele i mua o mee."},{"book":"Genesis","chapter":"48","verse":"13","text":"Joseph ne dugu a Ephraim gi di baahi gau ihala o Jacob, ge Manasseh gi di baahi gau donu."},{"book":"Genesis","chapter":"48","verse":"14","text":"Gei Jacob ga lawehagi ono lima gaa dugu dono lima gau donu gi hongo di libogo o Ephraim ma e aha maa mee go di tama dela e dulii, gaa dugu dono lima gau ihala gi hongo di libogo o Manasseh, go di tama madua."},{"book":"Genesis","chapter":"48","verse":"15","text":"Ga haga maluagina a Joseph48.15 Joseph: Di haga maluagina dela ne hai go Jacob gi Ephraim mo Manasseh la ne hai gi nau damana go Joseph  ga helekai,"},{"book":"Genesis","chapter":"48","verse":"16","text":"Tangada di langi dela ne haga"},{"book":"Genesis","chapter":"48","verse":"17","text":"Joseph ne mmada gi dono damana dela ne dugu dono lima gau donu gi hongo di libogo o Ephraim, gei mee gu manawa gee. Mee ga daa gi daha di lima o dono damana dela i hongo di libogo o Ephraim, gaa dugu gi hongo di libogo o Manasseh,"},{"book":"Genesis","chapter":"48","verse":"18","text":"ga helekai gi dono damana, “Ma hagalee hai beenaa. Di tama madua la deenei. Dugua doo lima gau donu gi hongo di libogo o maa.”"},{"book":"Genesis","chapter":"48","verse":"19","text":"Tamana o maa ga helekai, “Au e iloo, dagu dama. Au e iloo. Di hagadili ni Manasseh le e dogologowaahee labelaa! Gei dono duaahina dulii la koia e dogologowaahee gi nonua, dono hagadili gaa hai nia henua llauehe!”"},{"book":"Genesis","chapter":"48","verse":"20","text":"Di laangi hua deelaa, gei mee ne haga maluagina meemaa ga helekai, “Digau Israel ga haga maluagina nadau daangada gi gulu ingoo. Digaula ga helekai boloo, ‘God gi heia goodou gii hai be Ephraim mo Manasseh.’” Deenei di hai a Jacob ne dugu a Ephraim laa mua a Manasseh.48.20 Hebrews 11.21"},{"book":"Genesis","chapter":"48","verse":"21","text":"Jacob ga helekai gi Joseph, “Au gaa made, gei God ga madalia goe, gaa lahi labelaa goe gi tenua o damana mmaadua."},{"book":"Genesis","chapter":"48","verse":"22","text":"Au e gowadu Shechem gi di goe, hagalee gi o duaahina, tenua humalia dono gelegele dela ne kumi ko au i digau Amor gi dagu hulumanu dauwa mo dagu maalei.”"}]}