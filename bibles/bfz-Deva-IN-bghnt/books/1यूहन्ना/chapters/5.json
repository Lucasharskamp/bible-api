{"data":[{"book":"1 यूहन्ना","chapter":"5","verse":"1","text":"जेसरा ये विश्वास ए कि प्रभु यीशु ई मसीह ए, से परमेशरो ते पैदा ऊई रा और जो कोई पैदा करने वाल़े ते प्यार राखोआ, से तेसते बी प्यार राखोआ, जो तेसते पैदा ऊई रा।"},{"book":"1 यूहन्ना","chapter":"5","verse":"2","text":"जेबे आसे परमेशरो ते प्यार राखूँए और तेसरी आज्ञा खे मानूँए, तो इजी तेई आसे जाणूंए कि परमेशरो री ल्वादा साथे प्यार राखूँए"},{"book":"1 यूहन्ना","chapter":"5","verse":"3","text":"परमेशरो रा प्यार ये कि आसे तेसरी आज्ञा खे मानिए और तेसरी आज्ञा कठण निए।"},{"book":"1 यूहन्ना","chapter":"5","verse":"4","text":"कऊँकि जो कुछ परमेशरो ते पैदा ऊई रा, तेसखे दुनिया रे जय मिलोई और से जीत जेते कि दुनिया रे जय मिलोई, से म्हारा विश्वास ए।"},{"book":"1 यूहन्ना","chapter":"5","verse":"5","text":"दुनिया पाँदे जय पाणे वाल़ा कूणे? बस से, जेस पाँदे विश्वास ए कि प्रभु यीशु ई परमेशरो रा पुत्र ए।"},{"book":"1 यूहन्ना","chapter":"5","verse":"6","text":"ये सेईए, जो पाणी और खूनो रे जरिए आया, मतलब-प्रभु यीशु मसीह। से ना बस पाणिए रे जरिए, बल्कि पाणी और खून दूँईं रे जरिए आया और जो गवाई देओआ, से पवित्र आत्मा ए, कऊँकि पवित्र आत्मा सच्ची ए"},{"book":"1 यूहन्ना","chapter":"5","verse":"7","text":"सच तो ये ए कि गवाई देणे वाल़े तीन ए;"},{"book":"1 यूहन्ना","chapter":"5","verse":"8","text":"आत्मा, पाणी, और खून ये तिनो एक ई गल्ला पाँदे सहमत ए।"},{"book":"1 यूहन्ना","chapter":"5","verse":"9","text":"जेबे आसे मांणूआ री गवाई मानी लऊँए, तो परमेशरो री गवाई तिजी ते बड़ी की ए और परमेशरो री गवाई ये कि तिने आपणे पुत्रो रे बारे रे गवाई देई राखी।"},{"book":"1 यूहन्ना","chapter":"5","verse":"10","text":"जो परमेशरो रे पुत्रो पाँदे विश्वास करोआ, से परमेशरो री गवाई आपणे मनो रे राखोआ, जिने परमेशरो पाँदे विश्वास नि कित्तेया, तिने से चूठा ठराया, कऊँकि तिने तेसा गवाईया पाँदे विश्वास नि कित्तेया, जो परमेशरे आपणे पुत्रो रे बारे रे दित्ती"},{"book":"1 यूहन्ना","chapter":"5","verse":"11","text":"और से गवाई ये कि परमेशरे आसा खे अनन्त जीवन देई राखेया और ये जीवन तेसरे पुत्रो रे ए।"},{"book":"1 यूहन्ना","chapter":"5","verse":"12","text":"जेसगे परमेशरो रा पुत्र ए, तेसगे अनन्त जीवन ए और जेसगे परमेशरो रा पुत्र निए, तेसगे अनन्त जीवन पनिए।"},{"book":"1 यूहन्ना","chapter":"5","verse":"13","text":"मैं तुसा खे, जो परमेशरो रे पुत्रो रे नाओं पाँदे विश्वास राखोए, इजी खे लिखी राखेया कि तुसे जाणो कि अनन्त जीवन तुसा राए"},{"book":"1 यूहन्ना","chapter":"5","verse":"14","text":"और आसा खे परमेशरो रे सामणे जो हियाव ओआ, से ये कि जे आसे तेसरी इच्छा रे मुताबिक कुछ मांगूए, तो से म्हारी सुणोआ।"},{"book":"1 यूहन्ना","chapter":"5","verse":"15","text":"जेबे आसे जाणूंए कि जो कुछ आसे परमेशरो ते मांगूए, से म्हारी सुणोआ, तो ये बी जाणूंए कि जो कुछ आसे तेसते मांगेया, से पाया।"},{"book":"1 यूहन्ना","chapter":"5","verse":"16","text":"जे कोई आपणे विश्वासी पाईए खे एड़ा पाप करदे ऊए देखो, जेतेरा फल मौत नि ओ, तो प्रार्थना करो कि परमेशर तेसखे, तिना खे, जिने एड़ा पाप करी राखेया, जेतेरा फल मौत निए, जीवन देओगा, पाप एड़ा बी ओआ, जेतेरा फल मौत ए, इजी रे बारे रे आऊँ बिनती करने खे नि बोलदा।"},{"book":"1 यूहन्ना","chapter":"5","verse":"17","text":"सब प्रकारा रे बुरे काम तो पाप ए, पर कुछ एड़े पाप बी ए, जेतेरा फल मौत निए।"},{"book":"1 यूहन्ना","chapter":"5","verse":"18","text":"आसे जाणूंए कि जो कोई परमेशरो ते पैदा ऊई रा, से लगातार पाप नि करदा, जो परमेशरो ते पैदा ऊई रा, तेसखे से बचाए रे राखोआ और से दुष्ट तेसखे छुँईं नि सकदा।"},{"book":"1 यूहन्ना","chapter":"5","verse":"19","text":"आसे जाणूंए कि आसे परमेशरो ते ए और दुनिया तेस दुष्टो रे वशो रे पड़ी री।"},{"book":"1 यूहन्ना","chapter":"5","verse":"20","text":"और आसे ये बी जाणूंए कि परमेशरो रा पुत्र यीशु मसीह एते दुनिया रे आया और तिने आसा खे समज दित्ती कि आसे तेस सच्चे परमेशरो खे पछयाणुँ और आसे तिदे जो सच ए, मतलब-तेसरे पुत्र प्रभु यीशु मसीह रे रऊँए, सच्चा परमेशर और अनन्त जीवन येईए।"},{"book":"1 यूहन्ना","chapter":"5","verse":"21","text":"ओ बाल़को! आपणे आपू खे मूर्तिया ते बचाई की राखो।"}]}