{"data":[{"book":"1 Korintofo","chapter":"2","verse":"1","text":"Anuanom, bere a mebaa mo nkyɛn bɛkaa Onyankopɔn ho ahintasɛm a ɛyɛ nokware kyerɛɛ mo no, manka asɛm a ɛkyere adwene anaa nyansa a ɛtra mo so."},{"book":"1 Korintofo","chapter":"2","verse":"2","text":"Meyɛɛ mʼadwene sɛ bere a me ne mo wɔ hɔ no, mɛma me werɛ afi biribiara gye Yesu Kristo nko; na ne titiriw no, ne wu wɔ asennua no so no."},{"book":"1 Korintofo","chapter":"2","verse":"3","text":"Enti bere a mebaa mo hɔ no, na meyɛ mmerɛw a ehu ne ahopopo aka me."},{"book":"1 Korintofo","chapter":"2","verse":"4","text":"Na nkyerɛkyerɛ a mekyerɛkyerɛɛ no nso mannyina anyansasɛm ne nnipa adwene so, na mmom menam kasa pa so daa tumi a ɛwɔ Onyankopɔn Honhom Kronkron no mu no adi."},{"book":"1 Korintofo","chapter":"2","verse":"5","text":"Enti mo gyidi nnyina onipa nyansa so, na mmom egyina Onyankopɔn tumi so."},{"book":"1 Korintofo","chapter":"2","verse":"6","text":"Mekasa nyansa mu kyerɛ wɔn a wɔanyinyin wɔ Honhom mu. Nanso saa nyansa no nyɛ wiase nyansa anaa wiase yi mu tumi ahorow a wɔn tumi resa no."},{"book":"1 Korintofo","chapter":"2","verse":"7","text":"Nyansasɛm a meka no yɛ Onyankopɔn nyansa a wɔde ahintaw nnipa. Ɛno na Onyankopɔn ayi ato hɔ ama yɛn dedaw sɛ yɛn anuonyam ahyɛde ansa na wɔrebɔ wiase."},{"book":"1 Korintofo","chapter":"2","verse":"8","text":"Aman sodifo biara nnim saa nyansa no. Sɛ wonim a anka wɔremmɔ Awurade a anuonyam ahyɛ no ma no asennua mu."},{"book":"1 Korintofo","chapter":"2","verse":"9","text":"Kyerɛwsɛm no ka se,"},{"book":"1 Korintofo","chapter":"2","verse":"10","text":"Na yɛn na Onyankopɔn nam ne Honhom Kronkron no so ada nʼahintasɛm yi adi akyerɛ yɛn."},{"book":"1 Korintofo","chapter":"2","verse":"11","text":"Onipa de, ɔno ara ne honhom a ɛte ne mu no na enim ne ho nsɛm nyinaa; saa ara nso na Onyankopɔn Honhom no nko ara na enim Onyankopɔn ho nsɛm nyinaa."},{"book":"1 Korintofo","chapter":"2","verse":"12","text":"Ɛnyɛ wiase yi mu honhom na yɛanya; Honhom Kronkron a Onyankopɔn somaa no no na yɛanya sɛnea ɛbɛma yɛahu nea Onyankopɔn de ama yɛn no nyinaa."},{"book":"1 Korintofo","chapter":"2","verse":"13","text":"Enti ɛnyɛ nsɛm a nnipa de wɔn nyansa akyerɛ yɛn no na yɛka, na mmom nsɛm a Honhom no akyerɛ yɛn no na yɛnam Honhom no mu nokware reda saa honhom mu nsɛm yi adi akyerɛ wɔn a wɔwɔ Honhom no."},{"book":"1 Korintofo","chapter":"2","verse":"14","text":"Nanso obi a onni Honhom no rentumi nnya akyɛde a efi Onyankopɔn Honhom no mu. Ɔrente ase da biara da; ɔfa no sɛ nsɛm a aba nni mu, efisɛ wogyina Honhom no nko so na wobetumi anya ntease a ɛsɛ."},{"book":"1 Korintofo","chapter":"2","verse":"15","text":"Onipa a Honhom no te ne mu no tumi sese biribiara nanso obiara rentumi mmu no atɛn."},{"book":"1 Korintofo","chapter":"2","verse":"16","text":"Kyerɛwsɛm no ka se,"}]}