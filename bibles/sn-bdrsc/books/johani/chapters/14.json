{"data":[{"book":"Johani","chapter":"14","verse":"1","text":"“Mwoyo yenyu ngairege kutambudzika. Tendai kuna Mwari; mutendewo kwandiri."},{"book":"Johani","chapter":"14","verse":"2","text":"Mumba maBaba vangu mune nzvimbo zhinji dzokugara; dai zvaiva zvisizvo, ndingadai ndakuudzai. Ndiri kuenda ikoko kundokugadzirirai nzvimbo."},{"book":"Johani","chapter":"14","verse":"3","text":"Uye kana ndikaenda kundokugadzirirai nzvimbo, ndichadzoka ndozokutorai kuti muve neni, kuti nemiwo mugova kwandinenge ndiri."},{"book":"Johani","chapter":"14","verse":"4","text":"Imi munoziva nzira yokuenda nayo kunzvimbo yandiri kuenda.”"},{"book":"Johani","chapter":"14","verse":"5","text":"Tomasi akati kwaari, “Ishe hatizivi kwamuri kuenda, saka nzira yacho tingaiziva seiko?”"},{"book":"Johani","chapter":"14","verse":"6","text":"Jesu akapindura akati, “Ndini nzira nechokwadi uye noupenyu. Hakuna munhu angauya kuna Baba kana asina kupfuura napandiri."},{"book":"Johani","chapter":"14","verse":"7","text":"Dai maindiziva chaizvo mungadai maizozivawo Baba vangu. Kubvira zvino, munovaziva uye makavaona.”"},{"book":"Johani","chapter":"14","verse":"8","text":"Firipi akati, “Ishe, tiratidzei Baba kuti zvigotiringana.”"},{"book":"Johani","chapter":"14","verse":"9","text":"Jesu akapindura akati, “Firipi, haundizivi iwe here, kunyange ndanga ndiri pakati penyu kwenguva refu yakadai? Ani naani aona ini aona Baba. Unoreva seiko zvaunoti, ‘Tiratidzei Baba’"},{"book":"Johani","chapter":"14","verse":"10","text":"Hamutendi here kuti ini ndiri muna Baba, uye Baba vari mandiri? Mashoko andinotaura kwamuri haasi angu ndoga. Asi, ndeaBaba, vanogara mandiri, avo vari kuita basa ravo."},{"book":"Johani","chapter":"14","verse":"11","text":"Nditendei pandinenge ndichiti, ini ndiri muna Baba uye Baba vari mandiri; kana kuti mutende zviratidzo zvamunoona."},{"book":"Johani","chapter":"14","verse":"12","text":"Ndinokuudzai kuti, ani naani anotenda kwandiri achaita zvandanga ndichiita. Achaita kunyange zvinhu zvikuru kupfuura izvi, nokuti ndiri kuenda kuna Baba."},{"book":"Johani","chapter":"14","verse":"13","text":"Uye ndichaita zvose zvamunokumbira muzita rangu, kuitira kuti Mwanakomana avigire Baba kukudzwa."},{"book":"Johani","chapter":"14","verse":"14","text":"Kana mukakumbira chinhu chipi zvacho muzita rangu, ndichachiita."},{"book":"Johani","chapter":"14","verse":"15","text":"“Kana muchindida, muchateerera zvandinokurayirai."},{"book":"Johani","chapter":"14","verse":"16","text":"Uye ini ndichakumbira Baba, vagokupai mumwe Munyaradzi kuti agare nemi nokusingaperi,"},{"book":"Johani","chapter":"14","verse":"17","text":"iye Mweya wechokwadi. Nyika haigoni kumugamuchira, nokuti haimuoni uye haimuzivi. Asi imi munomuziva, nokuti agere nemi uye achava mukati menyu."},{"book":"Johani","chapter":"14","verse":"18","text":"Handingakusiyei muri nherera; ndichauya kwamuri."},{"book":"Johani","chapter":"14","verse":"19","text":"Chinguva chiduku nyika haichazondionizve, asi imi muchandiona. Nokuti ndiri mupenyu, nemiwo muchava vapenyu."},{"book":"Johani","chapter":"14","verse":"20","text":"Pazuva iro muchaziva kuti ini ndiri muna Baba, uye imi muri mandiri, uye ini ndiri mamuri."},{"book":"Johani","chapter":"14","verse":"21","text":"Ani naani ane mirayiro yangu uye anoiteerera, ndiye anondida iyeye. Uyo anondida achadikanwa naBaba vangu, neniwo ndichamuda uye ndichazviratidza kwaari.”"},{"book":"Johani","chapter":"14","verse":"22","text":"Ipapo Judhasi, kwete Judhasi Iskarioti, akati, “Asi Ishe, seiko muchida kuzviratidza kwatiri, musingazviratidzi kunyika?”"},{"book":"Johani","chapter":"14","verse":"23","text":"Jesu akapindura akati, “Kana munhu achindida, achateerera kudzidzisa kwangu. Baba vangu vachamuda, uye tichauya kwaari toita ugaro hwedu naye."},{"book":"Johani","chapter":"14","verse":"24","text":"Uyo asingandidi haateereri kudzidzisa kwangu. Mashoko amunonzwa aya haasi angu; ndeaBaba vakandituma."},{"book":"Johani","chapter":"14","verse":"25","text":"“Zvose izvi ndazvitaura ndichinemi."},{"book":"Johani","chapter":"14","verse":"26","text":"Asi Munyaradzi, Mweya Mutsvene, uyo achatumwa naBaba muzita rangu, achakudzidzisai zvinhu zvose uye achakuyeuchidzai zvinhu zvose zvandakareva kwamuri."},{"book":"Johani","chapter":"14","verse":"27","text":"Ndinokusiyirai rugare; ndinokupai rugare rwangu. Handikupei sokupa kwenyika. Mwoyo yenyu ngairege kutambudzika uye musatya."},{"book":"Johani","chapter":"14","verse":"28","text":"“Makandinzwa ndichiti, ‘Ndiri kuenda uye ndichadzokazve.’ Dai maindida maifara kuti ndinoenda kuna Baba, nokuti Baba vakuru kupfuura ini."},{"book":"Johani","chapter":"14","verse":"29","text":"Ndagara ndakuudzai zvichigere kuitika, kuitira kuti pazvinenge zvoitika mugozotenda."},{"book":"Johani","chapter":"14","verse":"30","text":"Handichazotauri nemi kwenguva refu, nokuti muchinda wenyika ino ari kuuya. Haana chinhu pandiri,"},{"book":"Johani","chapter":"14","verse":"31","text":"asi nyika inofanira kudzidza kuti ndinoda Baba uye kuti ndinoita chaizvo zvandinenge ndarayirwa naBaba vangu."}]}