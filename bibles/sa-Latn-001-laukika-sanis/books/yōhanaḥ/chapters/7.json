{"data":[{"book":"yōhanaḥ","chapter":"7","verse":"1","text":"tataḥ paraṁ yihūdīyalōkāstaṁ hantuṁ samaihanta tasmād yīśu ryihūdāpradēśē paryyaṭituṁ nēcchan gālīl pradēśē paryyaṭituṁ prārabhata|"},{"book":"yōhanaḥ","chapter":"7","verse":"2","text":"kintu tasmin samayē yihūdīyānāṁ dūṣyavāsanāmōtsava upasthitē"},{"book":"yōhanaḥ","chapter":"7","verse":"3","text":"tasya bhrātarastam avadan yāni karmmāṇi tvayā kriyantē tāni yathā tava śiṣyāḥ paśyanti tadarthaṁ tvamitaḥ sthānād yihūdīyadēśaṁ vraja|"},{"book":"yōhanaḥ","chapter":"7","verse":"4","text":"yaḥ kaścit svayaṁ pracikāśiṣati sa kadāpi guptaṁ karmma na karōti yadīdr̥śaṁ karmma karōṣi tarhi jagati nijaṁ paricāyaya|"},{"book":"yōhanaḥ","chapter":"7","verse":"5","text":"yatastasya bhrātarōpi taṁ na viśvasanti|"},{"book":"yōhanaḥ","chapter":"7","verse":"6","text":"tadā yīśustān avōcat mama samaya idānīṁ nōpatiṣṭhati kintu yuṣmākaṁ samayaḥ satatam upatiṣṭhati|"},{"book":"yōhanaḥ","chapter":"7","verse":"7","text":"jagatō lōkā yuṣmān r̥tīyituṁ na śakruvanti kintu māmēva r̥tīyantē yatastēṣāṁ karmāṇi duṣṭāni tatra sākṣyamidam ahaṁ dadāmi|"},{"book":"yōhanaḥ","chapter":"7","verse":"8","text":"ataēva yūyam utsavē'smin yāta nāham idānīm asminnutsavē yāmi yatō mama samaya idānīṁ na sampūrṇaḥ|"},{"book":"yōhanaḥ","chapter":"7","verse":"9","text":"iti vākyam ukttvā sa gālīli sthitavān"},{"book":"yōhanaḥ","chapter":"7","verse":"10","text":"kintu tasya bhrātr̥ṣu tatra prasthitēṣu satsu sō'prakaṭa utsavam agacchat|"},{"book":"yōhanaḥ","chapter":"7","verse":"11","text":"anantaram utsavam upasthitā yihūdīyāstaṁ mr̥gayitvāpr̥cchan sa kutra?"},{"book":"yōhanaḥ","chapter":"7","verse":"12","text":"tatō lōkānāṁ madhyē tasmin nānāvidhā vivādā bhavitum ārabdhavantaḥ| kēcid avōcan sa uttamaḥ puruṣaḥ kēcid avōcan na tathā varaṁ lōkānāṁ bhramaṁ janayati|"},{"book":"yōhanaḥ","chapter":"7","verse":"13","text":"kintu yihūdīyānāṁ bhayāt kōpi tasya pakṣē spaṣṭaṁ nākathayat|"},{"book":"yōhanaḥ","chapter":"7","verse":"14","text":"tataḥ param utsavasya madhyasamayē yīśu rmandiraṁ gatvā samupadiśati sma|"},{"book":"yōhanaḥ","chapter":"7","verse":"15","text":"tatō yihūdīyā lōkā āścaryyaṁ jñātvākathayan ēṣā mānuṣō nādhītyā katham ētādr̥śō vidvānabhūt?"},{"book":"yōhanaḥ","chapter":"7","verse":"16","text":"tadā yīśuḥ pratyavōcad upadēśōyaṁ na mama kintu yō māṁ prēṣitavān tasya|"},{"book":"yōhanaḥ","chapter":"7","verse":"17","text":"yō janō nidēśaṁ tasya grahīṣyati mamōpadēśō mattō bhavati kim īśvarād bhavati sa ganastajjñātuṁ śakṣyati|"},{"book":"yōhanaḥ","chapter":"7","verse":"18","text":"yō janaḥ svataḥ kathayati sa svīyaṁ gauravam īhatē kintu yaḥ prērayitu rgauravam īhatē sa satyavādī tasmin kōpyadharmmō nāsti|"},{"book":"yōhanaḥ","chapter":"7","verse":"19","text":"mūsā yuṣmabhyaṁ vyavasthāgranthaṁ kiṁ nādadāt? kintu yuṣmākaṁ kōpi tāṁ vyavasthāṁ na samācarati| māṁ hantuṁ kutō yatadhvē?"},{"book":"yōhanaḥ","chapter":"7","verse":"20","text":"tadā lōkā avadan tvaṁ bhūtagrastastvāṁ hantuṁ kō yatatē?"},{"book":"yōhanaḥ","chapter":"7","verse":"21","text":"tatō yīśuravōcad ēkaṁ karmma mayākāri tasmād yūyaṁ sarvva mahāścaryyaṁ manyadhvē|"},{"book":"yōhanaḥ","chapter":"7","verse":"22","text":"mūsā yuṣmabhyaṁ tvakchēdavidhiṁ pradadau sa mūsātō na jātaḥ kintu pitr̥puruṣēbhyō jātaḥ tēna viśrāmavārē'pi mānuṣāṇāṁ tvakchēdaṁ kurutha|"},{"book":"yōhanaḥ","chapter":"7","verse":"23","text":"ataēva viśrāmavārē manuṣyāṇāṁ tvakchēdē kr̥tē yadi mūsāvyavasthāmaṅganaṁ na bhavati tarhi mayā viśrāmavārē mānuṣaḥ sampūrṇarūpēṇa svasthō'kāri tatkāraṇād yūyaṁ kiṁ mahyaṁ kupyatha?"},{"book":"yōhanaḥ","chapter":"7","verse":"24","text":"sapakṣapātaṁ vicāramakr̥tvā nyāyyaṁ vicāraṁ kuruta|"},{"book":"yōhanaḥ","chapter":"7","verse":"25","text":"tadā yirūśālam nivāsinaḥ katipayajanā akathayan imē yaṁ hantuṁ cēṣṭantē sa ēvāyaṁ kiṁ na?"},{"book":"yōhanaḥ","chapter":"7","verse":"26","text":"kintu paśyata nirbhayaḥ san kathāṁ kathayati tathāpi kimapi a vadantyētē ayamēvābhiṣikttō bhavatīti niścitaṁ kimadhipatayō jānanti?"},{"book":"yōhanaḥ","chapter":"7","verse":"27","text":"manujōyaṁ kasmādāgamad iti vayaṁ jānōmaḥ kintvabhiṣiktta āgatē sa kasmādāgatavān iti kōpi jñātuṁ na śakṣyati|"},{"book":"yōhanaḥ","chapter":"7","verse":"28","text":"tadā yīśu rmadhyēmandiram upadiśan uccaiḥkāram ukttavān yūyaṁ kiṁ māṁ jānītha? kasmāccāgatōsmi tadapi kiṁ jānītha? nāhaṁ svata āgatōsmi kintu yaḥ satyavādī saēva māṁ prēṣitavān yūyaṁ taṁ na jānītha|"},{"book":"yōhanaḥ","chapter":"7","verse":"29","text":"tamahaṁ jānē tēnāhaṁ prērita agatōsmi|"},{"book":"yōhanaḥ","chapter":"7","verse":"30","text":"tasmād yihūdīyāstaṁ dharttum udyatāstathāpi kōpi tasya gātrē hastaṁ nārpayad yatō hētōstadā tasya samayō nōpatiṣṭhati|"},{"book":"yōhanaḥ","chapter":"7","verse":"31","text":"kintu bahavō lōkāstasmin viśvasya kathitavāntō'bhiṣikttapuruṣa āgatya mānuṣasyāsya kriyābhyaḥ kim adhikā āścaryyāḥ kriyāḥ kariṣyati?"},{"book":"yōhanaḥ","chapter":"7","verse":"32","text":"tataḥ paraṁ lōkāstasmin itthaṁ vivadantē phirūśinaḥ pradhānayājakāñcēti śrutavantastaṁ dhr̥tvā nētuṁ padātigaṇaṁ prēṣayāmāsuḥ|"},{"book":"yōhanaḥ","chapter":"7","verse":"33","text":"tatō yīśuravadad aham alpadināni yuṣmābhiḥ sārddhaṁ sthitvā matprērayituḥ samīpaṁ yāsyāmi|"},{"book":"yōhanaḥ","chapter":"7","verse":"34","text":"māṁ mr̥gayiṣyadhvē kintūddēśaṁ na lapsyadhvē ratra sthāsyāmi tatra yūyaṁ gantuṁ na śakṣyatha|"},{"book":"yōhanaḥ","chapter":"7","verse":"35","text":"tadā yihūdīyāḥ parasparaṁ vakttumārēbhirē asyōddēśaṁ na prāpsyāma ētādr̥śaṁ kiṁ sthānaṁ yāsyati? bhinnadēśē vikīrṇānāṁ yihūdīyānāṁ sannidhim ēṣa gatvā tān upadēkṣyati kiṁ?"},{"book":"yōhanaḥ","chapter":"7","verse":"36","text":"nō cēt māṁ gavēṣayiṣyatha kintūddēśaṁ na prāpsyatha ēṣa kōdr̥śaṁ vākyamidaṁ vadati?"},{"book":"yōhanaḥ","chapter":"7","verse":"37","text":"anantaram utsavasya caramē'hani arthāt pradhānadinē yīśuruttiṣṭhan uccaiḥkāram āhvayan uditavān yadi kaścit tr̥ṣārttō bhavati tarhi mamāntikam āgatya pivatu|"},{"book":"yōhanaḥ","chapter":"7","verse":"38","text":"yaḥ kaścinmayi viśvasiti dharmmagranthasya vacanānusārēṇa tasyābhyantaratō'mr̥tatōyasya srōtāṁsi nirgamiṣyanti|"},{"book":"yōhanaḥ","chapter":"7","verse":"39","text":"yē tasmin viśvasanti ta ātmānaṁ prāpsyantītyarthē sa idaṁ vākyaṁ vyāhr̥tavān ētatkālaṁ yāvad yīśu rvibhavaṁ na prāptastasmāt pavitra ātmā nādīyata|"},{"book":"yōhanaḥ","chapter":"7","verse":"40","text":"ētāṁ vāṇīṁ śrutvā bahavō lōkā avadan ayamēva niścitaṁ sa bhaviṣyadvādī|"},{"book":"yōhanaḥ","chapter":"7","verse":"41","text":"kēcid akathayan ēṣaēva sōbhiṣikttaḥ kintu kēcid avadan sōbhiṣikttaḥ kiṁ gālīl pradēśē janiṣyatē?"},{"book":"yōhanaḥ","chapter":"7","verse":"42","text":"sōbhiṣikttō dāyūdō vaṁśē dāyūdō janmasthānē baitlēhami pattanē janiṣyatē dharmmagranthē kimitthaṁ likhitaṁ nāsti?"},{"book":"yōhanaḥ","chapter":"7","verse":"43","text":"itthaṁ tasmin lōkānāṁ bhinnavākyatā jātā|"},{"book":"yōhanaḥ","chapter":"7","verse":"44","text":"katipayalōkāstaṁ dharttum aicchan tathāpi tadvapuṣi kōpi hastaṁ nārpayat|"},{"book":"yōhanaḥ","chapter":"7","verse":"45","text":"anantaraṁ pādātigaṇē pradhānayājakānāṁ phirūśināñca samīpamāgatavati tē tān apr̥cchan kutō hētōstaṁ nānayata?"},{"book":"yōhanaḥ","chapter":"7","verse":"46","text":"tadā padātayaḥ pratyavadan sa mānava iva kōpi kadāpi nōpādiśat|"},{"book":"yōhanaḥ","chapter":"7","verse":"47","text":"tataḥ phirūśinaḥ prāvōcan yūyamapi kimabhrāmiṣṭa?"},{"book":"yōhanaḥ","chapter":"7","verse":"48","text":"adhipatīnāṁ phirūśināñca kōpi kiṁ tasmin vyaśvasīt?"},{"book":"yōhanaḥ","chapter":"7","verse":"49","text":"yē śāstraṁ na jānanti ta imē'dhamalōkāēva śāpagrastāḥ|"},{"book":"yōhanaḥ","chapter":"7","verse":"50","text":"tadā nikadīmanāmā tēṣāmēkō yaḥ kṣaṇadāyāṁ yīśōḥ sannidhim agāt sa ukttavān"},{"book":"yōhanaḥ","chapter":"7","verse":"51","text":"tasya vākyē na śrutē karmmaṇi ca na viditē 'smākaṁ vyavasthā kiṁ kañcana manujaṁ dōṣīkarōti?"},{"book":"yōhanaḥ","chapter":"7","verse":"52","text":"tatastē vyāharan tvamapi kiṁ gālīlīyalōkaḥ? vivicya paśya galīli kōpi bhaviṣyadvādī nōtpadyatē|"},{"book":"yōhanaḥ","chapter":"7","verse":"53","text":"tataḥ paraṁ sarvvē svaṁ svaṁ gr̥haṁ gatāḥ kintu yīśu rjaitunanāmānaṁ śilōccayaṁ gatavān|"}]}