{"data":[{"book":"Jakuk","chapter":"3","verse":"1","text":"Ka püie, nami van cun jah mtheikia saja am thawn uki. Nami ksinga kba jah mtheikie sajae cun akcea kthak däm bawkia ngthumkhyahnak angkata khamei khaie ni."},{"book":"Jakuk","chapter":"3","verse":"2","text":"Avan naw mi hma theiki. A pyennak üng hmanak am pawh khawi tikia khyang cän kümcei lü a pumsa avan nängeiki ni."},{"book":"Jakuk","chapter":"3","verse":"3","text":"Ngsea mpyawng cän kbüpnak üng mi kbüp lü jah kcangnak khaia mi pawh lü mi hlüeinaka mi cehpüi khawhki."},{"book":"Jakuk","chapter":"3","verse":"4","text":"Mlawngnu cän ngai süm u: däm kyaw lüpi khawkhi naw a ceh hü ni, ani cun mawngnak akdik am ktui lü mawngki naw a hlünaka a mawng ni."},{"book":"Jakuk","chapter":"3","verse":"5","text":"Mlei pi acuna täng ni: dik ca kyaw lüpi akdäm kdäma awhcah theiki ni."},{"book":"Jakuk","chapter":"3","verse":"6","text":"Mlei cun meia mäi ni. Hmanaka mdeka pi kya lü mi pumsa üng ve lü akse cun mi pumsa naküt üng kpha hüki ni. Mi pumsa avan cun pi mulai üngkhyüh lawkia mei naw avana uiki ni."},{"book":"Jakuk","chapter":"3","verse":"7","text":"Mimi khyange cun naw khisa k’länge ja kphyukhae, ngnawnngvakie ja ngae cun jah näng vai kunga mi jah nängei khawhkie ni."},{"book":"Jakuk","chapter":"3","verse":"8","text":"Lüpi u naw pi mlei cun am näng khawh. Mlei cun am mi kbüp khawha aksexu kya lü thihnak vai asik am beki ni."},{"book":"Jakuk","chapter":"3","verse":"9","text":"3:9: Gen 1:26Mi mlei cun Bawipa ja Pamhnam mhlünmtainaka pi sumei lü Pamhnama mäia mhnünmcenga kyaki khyange pi mi jah yüncenak ni."},{"book":"Jakuk","chapter":"3","verse":"10","text":"Mpyawng mat üngkhyüh jenak khyü ja yüncenak khyü lut lawki ni. Ka püie, ahikba am thawn yah."},{"book":"Jakuk","chapter":"3","verse":"11","text":"Tui hna mat üngkhyüh aktui ja akha tui cun am lawng law thei."},{"book":"Jakuk","chapter":"3","verse":"12","text":"Ka püie, kthei dung cun olipa am ngthei, capyit pi ktheia am ngthei, acuna kba sih naw tui kdaw am mhluh law."},{"book":"Jakuk","chapter":"3","verse":"13","text":"Nangmi üng kthem lü ksingkhyapki nami veki aw. Akdawa na xünsak üng mdanki lü akdaw na bilawh cun mlung mhnemnak ja pumngyam am pawhmsah a."},{"book":"Jakuk","chapter":"3","verse":"14","text":"Lüpi na mlung k'uma ng’eihnak, ksekhanak, kamvanak ja ngthungtak cän käh mkhye na lü nami pumngyam käh awhcah ua."},{"book":"Jakuk","chapter":"3","verse":"15","text":"Acu banga pumngyam cun khankhaw üngkhyüh am law: khawmdek üng am sängei lü mtisa, ngmüimkhyakse ja khawkse pumngyam üng sängeiki ni."},{"book":"Jakuk","chapter":"3","verse":"16","text":"Ng’eihnak ja kamvanak ami venaka am cunginak ja aksexu naküt pi veki."},{"book":"Jakuk","chapter":"3","verse":"17","text":"Khan üngkhyüh lawkia pumngyam cun akcük säiha ngcim lü ani cun dim’yenak, hniphnawinak ja nglawieinak: ani cun mpyenmseinak am be lü akdawkyaa bilawhnak cun mawihahnak be pawhki ni. Ani cun limmanak ja am cuhliheinak am ve."},{"book":"Jakuk","chapter":"3","verse":"18","text":"Dimdeihnak pawhkia nglin, dimdeihnaka mci üngkhyüh akdawkya bilawhnak cun mawihaheinak be pawhki ni."}]}