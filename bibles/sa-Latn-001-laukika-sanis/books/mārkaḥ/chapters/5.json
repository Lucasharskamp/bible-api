{"data":[{"book":"mārkaḥ","chapter":"5","verse":"1","text":"atha tū sindhupāraṁ gatvā gidērīyapradēśa upatasthuḥ|"},{"book":"mārkaḥ","chapter":"5","verse":"2","text":"naukātō nirgatamātrād apavitrabhūtagrasta ēkaḥ śmaśānādētya taṁ sākṣāc cakāra|"},{"book":"mārkaḥ","chapter":"5","verse":"3","text":"sa śmaśānē'vātsīt kōpi taṁ śr̥ṅkhalēna badvvā sthāpayituṁ nāśaknōt|"},{"book":"mārkaḥ","chapter":"5","verse":"4","text":"janairvāraṁ nigaḍaiḥ śr̥ṅkhalaiśca sa baddhōpi śr̥ṅkhalānyākr̥ṣya mōcitavān nigaḍāni ca bhaṁktvā khaṇḍaṁ khaṇḍaṁ kr̥tavān kōpi taṁ vaśīkarttuṁ na śaśaka|"},{"book":"mārkaḥ","chapter":"5","verse":"5","text":"divāniśaṁ sadā parvvataṁ śmaśānañca bhramitvā cītśabdaṁ kr̥tavān grāvabhiśca svayaṁ svaṁ kr̥tavān|"},{"book":"mārkaḥ","chapter":"5","verse":"6","text":"sa yīśuṁ dūrāt paśyannēva dhāvan taṁ praṇanāma ucairuvaṁścōvāca,"},{"book":"mārkaḥ","chapter":"5","verse":"7","text":"hē sarvvōparisthēśvaraputra yīśō bhavatā saha mē kaḥ sambandhaḥ? ahaṁ tvāmīśvarēṇa śāpayē māṁ mā yātaya|"},{"book":"mārkaḥ","chapter":"5","verse":"8","text":"yatō yīśustaṁ kathitavān rē apavitrabhūta, asmānnarād bahirnirgaccha|"},{"book":"mārkaḥ","chapter":"5","verse":"9","text":"atha sa taṁ pr̥ṣṭavān kintē nāma? tēna pratyuktaṁ vayamanēkē 'smastatō'smannāma bāhinī|"},{"book":"mārkaḥ","chapter":"5","verse":"10","text":"tatōsmān dēśānna prēṣayēti tē taṁ prārthayanta|"},{"book":"mārkaḥ","chapter":"5","verse":"11","text":"tadānīṁ parvvataṁ nikaṣā br̥han varāhavrajaścarannāsīt|"},{"book":"mārkaḥ","chapter":"5","verse":"12","text":"tasmād bhūtā vinayēna jagaduḥ, amuṁ varāhavrajam āśrayitum asmān prahiṇu|"},{"book":"mārkaḥ","chapter":"5","verse":"13","text":"yīśunānujñātāstē'pavitrabhūtā bahirniryāya varāhavrajaṁ prāviśan tataḥ sarvvē varāhā vastutastu prāyōdvisahasrasaṁṅkhyakāḥ kaṭakēna mahājavād dhāvantaḥ sindhau prāṇān jahuḥ|"},{"book":"mārkaḥ","chapter":"5","verse":"14","text":"tasmād varāhapālakāḥ palāyamānāḥ purē grāmē ca tadvārttaṁ kathayāñcakruḥ| tadā lōkā ghaṭitaṁ tatkāryyaṁ draṣṭuṁ bahirjagmuḥ"},{"book":"mārkaḥ","chapter":"5","verse":"15","text":"yīśōḥ sannidhiṁ gatvā taṁ bhūtagrastam arthād bāhinībhūtagrastaṁ naraṁ savastraṁ sacētanaṁ samupaviṣṭañca dr̥ृṣṭvā bibhyuḥ|"},{"book":"mārkaḥ","chapter":"5","verse":"16","text":"tatō dr̥ṣṭatatkāryyalōkāstasya bhūtagrastanarasya varāhavrajasyāpi tāṁ dhaṭanāṁ varṇayāmāsuḥ|"},{"book":"mārkaḥ","chapter":"5","verse":"17","text":"tatastē svasīmātō bahirgantuṁ yīśuṁ vinētumārēbhirē|"},{"book":"mārkaḥ","chapter":"5","verse":"18","text":"atha tasya naukārōhaṇakālē sa bhūtamuktō nā yīśunā saha sthātuṁ prārthayatē;"},{"book":"mārkaḥ","chapter":"5","verse":"19","text":"kintu sa tamananumatya kathitavān tvaṁ nijātmīyānāṁ samīpaṁ gr̥hañca gaccha prabhustvayi kr̥pāṁ kr̥tvā yāni karmmāṇi kr̥tavān tāni tān jñāpaya|"},{"book":"mārkaḥ","chapter":"5","verse":"20","text":"ataḥ sa prasthāya yīśunā kr̥taṁ tatsarvvāścaryyaṁ karmma dikāpalidēśē pracārayituṁ prārabdhavān tataḥ sarvvē lōkā āścaryyaṁ mēnirē|"},{"book":"mārkaḥ","chapter":"5","verse":"21","text":"anantaraṁ yīśau nāvā punaranyapāra uttīrṇē sindhutaṭē ca tiṣṭhati sati tatsamīpē bahulōkānāṁ samāgamō'bhūt|"},{"book":"mārkaḥ","chapter":"5","verse":"22","text":"aparaṁ yāyīr nāmnā kaścid bhajanagr̥hasyādhipa āgatya taṁ dr̥ṣṭvaiva caraṇayōḥ patitvā bahu nivēdya kathitavān;"},{"book":"mārkaḥ","chapter":"5","verse":"23","text":"mama kanyā mr̥taprāyābhūd atō bhavānētya tadārōgyāya tasyā gātrē hastam arpayatu tēnaiva sā jīviṣyati|"},{"book":"mārkaḥ","chapter":"5","verse":"24","text":"tadā yīśustēna saha calitaḥ kintu tatpaścād bahulōkāścalitvā tādgātrē patitāḥ|"},{"book":"mārkaḥ","chapter":"5","verse":"25","text":"atha dvādaśavarṣāṇi pradararōgēṇa"},{"book":"mārkaḥ","chapter":"5","verse":"26","text":"śīrṇā cikitsakānāṁ nānācikitsābhiśca duḥkhaṁ bhuktavatī ca sarvvasvaṁ vyayitvāpi nārōgyaṁ prāptā ca punarapi pīḍitāsīcca"},{"book":"mārkaḥ","chapter":"5","verse":"27","text":"yā strī sā yīśō rvārttāṁ prāpya manasākathayat yadyahaṁ tasya vastramātra spraṣṭuṁ labhēyaṁ tadā rōgahīnā bhaviṣyāmi|"},{"book":"mārkaḥ","chapter":"5","verse":"28","text":"atōhētōḥ sā lōkāraṇyamadhyē tatpaścādāgatya tasya vastraṁ pasparśa|"},{"book":"mārkaḥ","chapter":"5","verse":"29","text":"tēnaiva tatkṣaṇaṁ tasyā raktasrōtaḥ śuṣkaṁ svayaṁ tasmād rōgānmuktā ityapi dēhē'nubhūtā|"},{"book":"mārkaḥ","chapter":"5","verse":"30","text":"atha svasmāt śakti rnirgatā yīśurētanmanasā jñātvā lōkanivahaṁ prati mukhaṁ vyāvr̥tya pr̥ṣṭavān kēna madvastraṁ spr̥ṣṭaṁ?"},{"book":"mārkaḥ","chapter":"5","verse":"31","text":"tatastasya śiṣyā ūcuḥ bhavatō vapuṣi lōkāḥ saṁgharṣanti tad dr̥ṣṭvā kēna madvastraṁ spr̥ṣṭamiti kutaḥ kathayati?"},{"book":"mārkaḥ","chapter":"5","verse":"32","text":"kintu kēna tat karmma kr̥taṁ tad draṣṭuṁ yīśuścaturdiśō dr̥ṣṭavān|"},{"book":"mārkaḥ","chapter":"5","verse":"33","text":"tataḥ sā strī bhītā kampitā ca satī svasyā rukpratikriyā jātēti jñātvāgatya tatsammukhē patitvā sarvvavr̥ttāntaṁ satyaṁ tasmai kathayāmāsa|"},{"book":"mārkaḥ","chapter":"5","verse":"34","text":"tadānīṁ yīśustāṁ gaditavān, hē kanyē tava pratītistvām arōgāmakarōt tvaṁ kṣēmēṇa vraja svarōgānmuktā ca tiṣṭha|"},{"book":"mārkaḥ","chapter":"5","verse":"35","text":"itivākyavadanakālē bhajanagr̥hādhipasya nivēśanāl lōkā ētyādhipaṁ babhāṣirē tava kanyā mr̥tā tasmād guruṁ punaḥ kutaḥ kliśnāsi?"},{"book":"mārkaḥ","chapter":"5","verse":"36","text":"kintu yīśustad vākyaṁ śrutvaiva bhajanagr̥hādhipaṁ gaditavān mā bhaiṣīḥ kēvalaṁ viśvāsihi|"},{"book":"mārkaḥ","chapter":"5","verse":"37","text":"atha pitarō yākūb tadbhrātā yōhan ca ētān vinā kamapi svapaścād yātuṁ nānvamanyata|"},{"book":"mārkaḥ","chapter":"5","verse":"38","text":"tasya bhajanagr̥hādhipasya nivēśanasamīpam āgatya kalahaṁ bahurōdanaṁ vilāpañca kurvvatō lōkān dadarśa|"},{"book":"mārkaḥ","chapter":"5","verse":"39","text":"tasmān nivēśanaṁ praviśya prōktavān yūyaṁ kuta itthaṁ kalahaṁ rōdanañca kurutha? kanyā na mr̥tā nidrāti|"},{"book":"mārkaḥ","chapter":"5","verse":"40","text":"tasmāttē tamupajahasuḥ kintu yīśuḥ sarvvāna bahiṣkr̥tya kanyāyāḥ pitarau svasaṅginaśca gr̥hītvā yatra kanyāsīt tat sthānaṁ praviṣṭavān|"},{"book":"mārkaḥ","chapter":"5","verse":"41","text":"atha sa tasyāḥ kanyāyā hastau dhr̥tvā tāṁ babhāṣē ṭālīthā kūmī, arthatō hē kanyē tvamuttiṣṭha ityājñāpayāmi|"},{"book":"mārkaḥ","chapter":"5","verse":"42","text":"tunaiva tatkṣaṇaṁ sā dvādaśavarṣavayaskā kanyā pōtthāya calitumārēbhē, itaḥ sarvvē mahāvismayaṁ gatāḥ|"},{"book":"mārkaḥ","chapter":"5","verse":"43","text":"tata ētasyai kiñcit khādyaṁ dattēti kathayitvā ētatkarmma kamapi na jñāpayatēti dr̥ḍhamādiṣṭavān|"}]}