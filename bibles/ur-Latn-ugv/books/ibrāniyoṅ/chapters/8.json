{"data":[{"book":"Ibrāniyoṅ","chapter":"8","verse":"1","text":"Jo kuchh ham kah rahe haiṅ us kī markazī bāt yih hai, hamārā ek aisā imām-e-āzam hai jo āsmān par jalālī Ḳhudā ke taḳht ke dahne hāth baiṭhā hai."},{"book":"Ibrāniyoṅ","chapter":"8","verse":"2","text":"Wahāṅ wuh maqdis meṅ ḳhidmat kartā hai, us haqīqī mulāqāt ke ḳhaime meṅ jise insānī hāthoṅ ne khaṛā nahīṅ kiyā balki Rab ne."},{"book":"Ibrāniyoṅ","chapter":"8","verse":"3","text":"Har imām-e-āzam ko nazarāne aur qurbāniyāṅ pesh karne ke lie muqarrar kiyā jātā hai. Is lie lāzim hai ki hamāre imām-e-āzam ke pās bhī kuchh ho jo wuh pesh kar sake."},{"book":"Ibrāniyoṅ","chapter":"8","verse":"4","text":"Agar yih duniyā meṅ hotā to imām-e-āzam na hotā, kyoṅki yahāṅ imām to haiṅ jo sharīat ke matlūbā nazarāne pesh karte haiṅ."},{"book":"Ibrāniyoṅ","chapter":"8","verse":"5","text":"Jis maqdis meṅ wuh ḳhidmat karte haiṅ wuh us maqdis kī sirf naqlī sūrat aur sāyā hai jo āsmān par hai. Yihī wajah hai ki Allāh ne Mūsā ko mulāqāt kā ḳhaimā banāne se pahle āgāh karke yih kahā, “Ġhaur kar ki sab kuchh ain us namūne ke mutābiq banāyā jāe jo maiṅ tujhe yahāṅ pahāṛ par dikhātā hūṅ.”"},{"book":"Ibrāniyoṅ","chapter":"8","verse":"6","text":"Lekin jo ḳhidmat Īsā ko mil gaī hai wuh duniyā ke imāmoṅ kī ḳhidmat se kahīṅ behtar hai, utnī behtar jitnā wuh ahd jis kā darmiyānī Īsā hai purāne ahd se behtar hai. Kyoṅki yih ahd behtar wādoṅ kī buniyād par bāndhā gayā."},{"book":"Ibrāniyoṅ","chapter":"8","verse":"7","text":"Agar pahlā ahd be'ilzām hotā to phir nae ahd kī zarūrat na hotī."},{"book":"Ibrāniyoṅ","chapter":"8","verse":"8","text":"Lekin Allāh ko apnī qaum par ilzām lagānā paṛā. Us ne kahā,"},{"book":"Ibrāniyoṅ","chapter":"8","verse":"9","text":"Yih us ahd kī mānind nahīṅ hogā"},{"book":"Ibrāniyoṅ","chapter":"8","verse":"10","text":"Ḳhudāwand farmātā hai ki"},{"book":"Ibrāniyoṅ","chapter":"8","verse":"11","text":"Us waqt se is kī zarūrat nahīṅ rahegī"},{"book":"Ibrāniyoṅ","chapter":"8","verse":"12","text":"kyoṅki maiṅ un kā qusūr muāf karūṅga"},{"book":"Ibrāniyoṅ","chapter":"8","verse":"13","text":"In alfāz meṅ Allāh ek nae ahd kā zikr kartā hai aur yoṅ purāne ahd ko matrūk qarār detā hai. Aur jo matrūk aur purānā hai us kā anjām qarīb hī hai."}]}