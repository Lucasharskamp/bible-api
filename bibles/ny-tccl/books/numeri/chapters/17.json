{"data":[{"book":"Numeri","chapter":"17","verse":"1","text":"Yehova anawuza Mose kuti,"},{"book":"Numeri","chapter":"17","verse":"2","text":"“Yankhula ndi Aisraeli ndipo akupatse ndodo khumi ndi ziwiri, imodzi kuchokera kwa mtsogoleri wa fuko lililonse. Ulembe dzina la munthu aliyense pa ndodo yake."},{"book":"Numeri","chapter":"17","verse":"3","text":"Pa ndodo ya Levi ulembepo dzina la Aaroni, chifukwa pafunika ndodo imodzi ya mtsogoleri pa fuko lililonse."},{"book":"Numeri","chapter":"17","verse":"4","text":"Uyike ndodozo mu tenti ya msonkhano, kutsogolo kwa Bokosi la Umboni, kumene ndimakumana nawe."},{"book":"Numeri","chapter":"17","verse":"5","text":"Ndodo ya munthu amene ndamusankha idzachita maluwa potero ndidzaletsa madandawulo osatha a Aisraeli otsutsana nawe.”"},{"book":"Numeri","chapter":"17","verse":"6","text":"Choncho Mose anayankhula ndi Aisraeli, ndipo atsogoleri awo anapereka ndodo khumi ndi ziwiri, imodzi kuchokera kwa mtsogoleri wa fuko lililonse ndipo ndodo ya Aaroni inali pakati pa ndodo zawozo."},{"book":"Numeri","chapter":"17","verse":"7","text":"Mose anayika ndodozo pamaso pa Yehova mu tenti ya msonkhano."},{"book":"Numeri","chapter":"17","verse":"8","text":"Pa tsiku lotsatira Mose analowa mu tenti ya msonkhanoyo ndipo anaona kuti ndodo ya Aaroni, yomwe inkayimira fuko la Levi, sinangophuka masamba chabe, komanso inachita maluwa nʼkubala zipatso za alimondi."},{"book":"Numeri","chapter":"17","verse":"9","text":"Choncho Mose anatulutsa ndodo zonse pamaso pa Yehova napita nazo kwa Aisraeli onse. Iwowo anaziona ndipo munthu aliyense anatenga ndodo yake."},{"book":"Numeri","chapter":"17","verse":"10","text":"Yehova anawuza Mose kuti, “Bwezera ndodo ya Aaroni patsogolo pa Bokosi la Umboni, kuti chikhale chizindikiro cha kuwukira kwawo. Zimenezi zidzathetsa kudandaula kwawo kotsutsana nane, kuopa kuti angafe.”"},{"book":"Numeri","chapter":"17","verse":"11","text":"Mose anachita monga Yehova anamulamulira."},{"book":"Numeri","chapter":"17","verse":"12","text":"Aisraeli anati kwa Mose, “Tikufa! Tatayika, tonse tatayika!"},{"book":"Numeri","chapter":"17","verse":"13","text":"Aliyense woyandikira chihema adzafa. Kodi ndiye kuti tonse tikufa?”"}]}