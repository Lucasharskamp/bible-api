{"data":[{"book":"ІСАІ","chapter":"41","verse":"1","text":"Змоўкніце перада Мною, выспы, і народы хай абновяць сваю сілу; няхай яны наблізяцца і скажуць: «станьма разам на суд»."},{"book":"ІСАІ","chapter":"41","verse":"2","text":"Хто абудзіў з усходу мужа праўды, заклікаў яго ісьці сьледам за сабою, аддаў яму народы і ўпакорыў цароў? Ён абярнуў іх мечам ягоным у пыл, лукам ягоным у салому, якую разносіць вецер."},{"book":"ІСАІ","chapter":"41","verse":"3","text":"Ён гоніць іх, ідзе спакойна дарогаю, па якой ніколі не хадзіў нагамі сваімі."},{"book":"ІСАІ","chapter":"41","verse":"4","text":"Хто зрабіў і зьдзейсьніў гэта? Той, Хто ад пачатку выклікае роды; Я - Гасподзь першы, і ў апошніх - Я такі самы."},{"book":"ІСАІ","chapter":"41","verse":"5","text":"Убачылі выспы і жахнуліся, канцы зямлі затрымцелі. Яны зьблізіліся і сышліся;"},{"book":"ІСАІ","chapter":"41","verse":"6","text":"кожны дапамагае свайму прыяцелю і кажа свайму брату: «мацуйся!»"},{"book":"ІСАІ","chapter":"41","verse":"7","text":"Каваль падбадзёрвае гутніка, кляпальшчык - таго, хто куе на кавадле, кажучы пра спайку: «добрая»; і мацуе цьвікамі, каб было цьвёрда."},{"book":"ІСАІ","chapter":"41","verse":"8","text":"А ты, Ізраіле, рабе Мой, Якаве, якога Я выбраў, насеньне Абрагама, сябра Майго,"},{"book":"ІСАІ","chapter":"41","verse":"9","text":"ты, каго Я ўзяў ад канцоў зямлі, і паклікаў ад краёў яе, і сказаў табе: ты - Мой раб, Я выбраў цябе і не адкінуў цябе,"},{"book":"ІСАІ","chapter":"41","verse":"10","text":"ня бойся, бо Я - з табою; не бянтэжся, бо Я - Бог твой; Я ўмацую цябе і дапамагу табе, і падтрымаю цябе правіцаю праўды Маёй."},{"book":"ІСАІ","chapter":"41","verse":"11","text":"Вось, у сораме і ганьбе застануцца ўсе, угневаныя на цябе, - будуць як нішто, і загінуць тыя, што спрачаюцца з табою."},{"book":"ІСАІ","chapter":"41","verse":"12","text":"Будзеш іх шукаць - і ня знойдзеш іх, што варагуюць з табою; змаганцы супроць цябе будуць як нішто, зусім нішто;"},{"book":"ІСАІ","chapter":"41","verse":"13","text":"бо Я - Гасподзь Бог твой; трымаю цябе за правую руку тваю; кажу табе: «ня бойся, Я пасабляю табе»."},{"book":"ІСАІ","chapter":"41","verse":"14","text":"Ня бойся, чарвяк Якаў, малалюдны Ізраіле, - Я пасабляў табе, кажа Гасподзь і Адкупнік твой, Сьвяты Ізраілеў."},{"book":"ІСАІ","chapter":"41","verse":"15","text":"Вось, Я зрабіў цябе спраўнаю малатарняю, новаю, зубчатаю; ты будзеш малаціць і пераціраць горы, і пагоркі зробіш, як мякіну."},{"book":"ІСАІ","chapter":"41","verse":"16","text":"Ты будзеш веяць іх, і вецер разьнясе іх, і віхура разьвее іх; а ты зарадуешся ў Госпадзе, будзеш хваліцца Сьвятым Ізраілевым."},{"book":"ІСАІ","chapter":"41","verse":"17","text":"Бедныя і ўбогія шукаюць вады, і няма яе; язык іх сохне ад смагі; Я, Гасподзь, пачую іх, Я, Бог Ізраілеў, не пакіну іх."},{"book":"ІСАІ","chapter":"41","verse":"18","text":"Адчыню на горах рэкі і сярод далінаў крыніцы; пустыню зраблю возерам і сухую зямлю - крыніцамі вады;"},{"book":"ІСАІ","chapter":"41","verse":"19","text":"пасаджу ў пустыні кедр, сітым і мірту і масьліну; пасаджу ў стэпе кіпарыс, явар і бук разам,"},{"book":"ІСАІ","chapter":"41","verse":"20","text":"каб убачылі і пазналі, і разгледзелі і ўразумелі, што рука Гасподняя ўчыніла гэта, і Сьвяты Ізраілеў стварыў гэта."},{"book":"ІСАІ","chapter":"41","verse":"21","text":"Пакажэце дзею вашую, кажа Гасподзь; прывядзеце вашыя доказы, кажа Цар Якава."},{"book":"ІСАІ","chapter":"41","verse":"22","text":"Хай яны пакажуць і скажуць вам, што адбудзецца; хай абвесьцяць што-небудзь раней, чым яно адбылося, і мы ўвойдзем розумам сваім і ўведаем, чым яно скончылася, альбо хай наперад абвесьцяць нам пра будучыню."},{"book":"ІСАІ","chapter":"41","verse":"23","text":"Скажэце, што адбудзецца ў прыйшласьці, і мы будзем ведаць, што вы багі, альбо зрабеце што-небудзь, хай яно добрае, хай благое, каб мы дзіву даліся і разам з вамі пабачылі."},{"book":"ІСАІ","chapter":"41","verse":"24","text":"Але вы - нішто, і дзея вашая - нікчэмная; мярзота - той, хто выбірае вас."},{"book":"ІСАІ","chapter":"41","verse":"25","text":"Я ўзьнёс яго з поўначы, і ён прыйдзе; з усходу сонца будзе заклікаць імя Маё і таптаць уладыкаў, як бруд, і мясіць як ганчар гліну."},{"book":"ІСАІ","chapter":"41","verse":"26","text":"Хто абвясьціў пра гэта спачатку, каб нам ведаць, і задоўга да таго, каб нам можна было сказаць: «праўда?», але ніхто не сказаў, ніхто не абвясьціў, ніхто ня чуў слоў вашых."},{"book":"ІСАІ","chapter":"41","verse":"27","text":"Я першы сказаў Сіёну: вось яно! і даў Ерусаліму дабравесьніка."},{"book":"ІСАІ","chapter":"41","verse":"28","text":"Дык вось, Я глядзеў, і ня было нікога, і сярод іх не знайшлося дарадцы, каб Я мог спытацца ў іх, і яны далі адказ."},{"book":"ІСАІ","chapter":"41","verse":"29","text":"Вось, усе яны - нішто, нікчэмныя і дзеі іхнія; вецер і пустата - балваны іхнія."}]}