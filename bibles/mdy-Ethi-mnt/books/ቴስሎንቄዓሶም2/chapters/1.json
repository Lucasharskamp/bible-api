{"data":[{"book":"ቴስሎንቄ ዓሶም 2","chapter":"1","verse":"1","text":"ኑ ዓዳሢ ማዔ፥ ፆኦዛሢና ኑ ጎዳሢ ዬሱስ ኪሪስቶሴናሮ ማዔ ቴስሎንቄ ሺኢጲፆ ማኣሮ ዓሶም፤ ጳውሎሴና ሲላሴና ፂሞቴዎሴናይዳፓ ዳኪንቴ ኪኢታ፦"},{"book":"ቴስሎንቄ ዓሶም 2","chapter":"1","verse":"2","text":"ፆኦሲ፥ ዓዳሢና ጎዳ ዬሱስ ኪሪስቶሴናይዳፓ ኮሹሞ ዒንጊፆና ዎዛና ዒንሢም ማዖንጎ።"},{"book":"ቴስሎንቄ ዓሶም 2","chapter":"1","verse":"3","text":"ታ ዒሾንሦ! ታ ሚሾንሦ! ዒንሢ ዛሎ'' ፆኦሲ ኑ ቢያ ዎዴ ጋላታኔ፤ ሃሣ ጋላታኒያ ኑም ኮይሳያኬ፤ ኑኡኒ ጋላታሢ' ዒንሢኮ ፆኦሲ ጉሙርቂፃ ባሼና ዲጪ ዲጪ ሃሣ ዒንሢኮ ናሹማኣ ቃሲ''ንቲ ቃሲ''ንቲ ዓኣሢሮኬ።"},{"book":"ቴስሎንቄ ዓሶም 2","chapter":"1","verse":"4","text":"ዒንሢዳ ሄሌ'' ዳኪንቲፆ ሜታሢና ቢያ ዒንሢ፡ ፆኦሲ ጉሙርቂፆና ዶዲ ዓኣሢሮ ሃሣ ዒንሢ ጊቢ'' ዳንዳዒ ዓኣሢሮ ኪሪስቶሴ ጉሙርቃ ዱማ ዱማ ሺኢጲፆ ማኣሮ ቤርታ ዒንሢና ኑ ሄርሺንታኔ።"},{"book":"ቴስሎንቄ ዓሶም 2","chapter":"1","verse":"5","text":"ዬይ ዻዋሢ' ፆኦሲ ዎጊፃ ፒዜ ማዒፆኬ፤ ዬያይዳፓ ዔቄያና ዒንሢ ዬኖ ዛሎ''ና ሜታሢ ዔካ፥ ፆኦሲ ካኣቱሞይዳ ዒንሢ ጌላያ ማዓንዳኔ።"},{"book":"ቴስሎንቄ ዓሶም 2","chapter":"1","verse":"6","text":"ፆኦሲ ፒዜ ዎጋያ ማዔሢሮ ዒንሢ ሜታሳ ዓሶ ዒ ሜታሳንዳኔ።"},{"book":"ቴስሎንቄ ዓሶም 2","chapter":"1","verse":"7","text":"ሓሢ ዒንሢ፥ ሜታሢ ዔካ ዓሶም ኑኡና ዎላ'' ሓውሺሢ ዒንሢም ዒ ዒንጋንዳኔ። ዬይ ማዓንዳሢ' ጎዳ ዬሱስ ኪሪስቶሴ ዎልቆና ዓኣ ፆኦሲ ኪኢታንቾና ዎላ'' ጫሪንጫፓ ታሞ ሎስታሢና ኬዳ'' ዎዶ''ናኬ፤"},{"book":"ቴስሎንቄ ዓሶም 2","chapter":"1","verse":"8","text":"ዒማ''ና ፆኦሲ ዔሩዋዞንሢና ኑ ጎዳሢ ዬሱሴኮ ኮዦ ሃይሶም ዓይሢንቱዋዞንሢም ሜቶ ዒንጋንዳኔ።"},{"book":"ቴስሎንቄ ዓሶም 2","chapter":"1","verse":"9","text":"ዔያታ ጎዳኮ ቤርታፓ ሃሣ ዼኤፖ ቦንቾይዳፓ ኬስኪ ናንጊና ባይሲንታይዳ ሜታዻንዳኔ።"},{"book":"ቴስሎንቄ ዓሶም 2","chapter":"1","verse":"10","text":"ዔያታ ፑርቶና ዎጊንታንዳሢ' ዒዚ ዒዛም ዱማዼዞንሢና ቦንቺንታኒ፥ ሃሣ ዒዛ ጉሙርቃዞንሢ ቢያሢና ዒዚ ዲቃቲ ሄርሺንታኒ ሙካ ኬሎ''ናኬ፤ ኑ ዒንሢም ኬኤዜ ባኮ ዒንሢ ጉሙርቂ ዔኬሢሮ ዒንሢ ጉሙርቃዞንሢ ባኣካ'' ማዓንዳኔ።"},{"book":"ቴስሎንቄ ዓሶም 2","chapter":"1","verse":"11","text":"ዬያ ማሊ ማሊ ቢያ ዎዴ ኑ ዒንሢ ዛሎ'' ሺኢቃ ሺኢጲፃ' ዒንሢ ዔኤሊ''ንቴ ዔኤሊ''ንቲፆም ማዓያ ፆኦሲ ዒንሢ ማሃንዳጉዲና ኮሺ ማዻኒ ዒንሢኮ ዓኣ ኮዦ ማሊፆና ፆኦሲ ጉሙርቂፆ ማዾ''ና ቢያ ዒ ፔ ዎልቆና ዒንሢም ኩንሣንዳጉዲኬ።"},{"book":"ቴስሎንቄ ዓሶም 2","chapter":"1","verse":"12","text":"ዬያጉዲ ሃሣ ኑ ፆኦዛሢና ጎዳ ዬሱስ ኪሪስቶሴናኮ ኮሹሞ ዒንጊፆጉዲ ኑ ጎዳሢ፥ ዬሱስ ኪሪስቶሴኮ ሱ'ንፃ ዒንሢዳ ቦንቺንታንዳጉዲና ዒንሢያ ዒዛና ቦንቺንታንዳጉዲ ዬያ ኑ ሺኢቃኔ።"}]}