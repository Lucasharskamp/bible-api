{"data":[{"book":"Judův","chapter":"1","verse":"1","text":"Judas, Ježíše Krista služebník, bratr pak Jakubův, posvěceným v Bohu Otci, a Kristu Ježíši zachovaným a k němu povolaným:"},{"book":"Judův","chapter":"1","verse":"2","text":"Milosrdenství vám a pokoj i láska budiž rozmnožena."},{"book":"Judův","chapter":"1","verse":"3","text":"Nejmilejší, všecku snažnost vynakládaje na to, abych vám psal o obecném spasení, musil jsem psáti, vás napomínaje, abyste statečně bojovali o víru, kteráž jest jednou dána svatým."},{"book":"Judův","chapter":"1","verse":"4","text":"Neboť jsou podešli někteří lidé bezbožní, prve již dávno poznamenaní k tomu odsouzení; kteřížto milost Boha našeho přenášejí v chlipnost, a toho, kterýž jest sám Hospodin, Boha a Pána našeho Jezukrista zapírají."},{"book":"Judův","chapter":"1","verse":"5","text":"Protož vidělo mi se vám to připomenouti, kteříž jednou již o tom víte, že když Pán lid svůj z země Egyptské vysvobodil, potom ty, kteříž nevěřící byli, zatratil."},{"book":"Judův","chapter":"1","verse":"6","text":"A ty anděly, kteříž neostříhali svého knížetství, ale opustili příbytek svůj, k soudu velikého toho dne vazbou věčnou pod mrákotou schoval."},{"book":"Judův","chapter":"1","verse":"7","text":"Jako Sodoma a Gomora, a okolní města, když podobným způsobem, jako i tito, v smilstvo se vydali a odešli po těle cizím, předložena jsou za příklad, pokutu věčného ohně snášejíce."},{"book":"Judův","chapter":"1","verse":"8","text":"Takéž podobně i tito, jako v hluboký sen pohřižení, tělo zajisté poskvrňují, panstvím pak pohrdají a důstojnosti se rouhají;"},{"book":"Judův","chapter":"1","verse":"9","text":"Ješto Michal archanděl, když s ďáblem odpor maje, hádal se o tělo Mojžíšovo, neodvážil se proti němu vynésti soudu zlořečení, ale řekl: Ztresciž tě Pán."},{"book":"Judův","chapter":"1","verse":"10","text":"Tito pak, čehož neznají, tomu se rouhají; a což od přirození znají, jako nerozumná hovada, v tom se poskvrňují."},{"book":"Judův","chapter":"1","verse":"11","text":"Běda jim, nebo cestou Kainovou odešli, a poblouzením Balámovy mzdy po lakomství se vylili, a odporováním Kóre zahynuli."},{"book":"Judův","chapter":"1","verse":"12","text":"Tiť jsou na hodech vašich poskvrny, když s vámi hodují bezstoudně, sami se pasouce; jsouce jako oblakové bez vody, jimiž vítr sem i tam točí, stromové uvadlí, neužiteční, dvakrát mrtví a vykořenění,"},{"book":"Judův","chapter":"1","verse":"13","text":"Vzteklé vody mořské, vymítajíce jako pěny svou mrzkost, hvězdy bludné, jimžto mrákota tmy zachována jest na věčnost."},{"book":"Judův","chapter":"1","verse":"14","text":"Prorokoval pak také o nich sedmý od Adama Enoch, řka: Aj, Pán s svatými tisíci svými béře se,"},{"book":"Judův","chapter":"1","verse":"15","text":"Aby učinil soud všechněm a trestal všecky, kteříž by koli mezi nimi byli bezbožní, ze všech skutků bezbožnosti jejich, v nichž bezbožnost páchali, i ze všech tvrdých řečí, kteréž mluvili proti němu hříšníci bezbožní."},{"book":"Judův","chapter":"1","verse":"16","text":"Tiť jsou reptáci žalobní, podle žádostí svých chodíce, jejichž ústa mluví pýchu, pochlebujíce osobám některým pro svůj užitek."},{"book":"Judův","chapter":"1","verse":"17","text":"Ale vy, nejmilejší, pamatujte na slova předpověděná od apoštolů Pána našeho Jezukrista."},{"book":"Judův","chapter":"1","verse":"18","text":"Nebo jsou pověděli vám, že v posledním času budou posměvači, podle svých bezbožných žádostí chodící."},{"book":"Judův","chapter":"1","verse":"19","text":"Toť jsou ti, kteříž se sami odtrhují, lidé hovadní, Ducha Kristova nemající."},{"book":"Judův","chapter":"1","verse":"20","text":"Ale vy, nejmilejší, vzdělávajíce se na té nejsvětější víře vaší, v Duchu svatém modléce se,"},{"book":"Judův","chapter":"1","verse":"21","text":"Ostříhejte se v lásce Boží, očekávajíce milosrdenství Pána našeho Jezukrista k věčnému životu."},{"book":"Judův","chapter":"1","verse":"22","text":"A nad některými zajisté lítost mějte, rozeznání v tom majíce."},{"book":"Judův","chapter":"1","verse":"23","text":"Jiné pak strašením k spasení přivozujte, jako z ohně je vychvacujíce, v nenávisti majíce i tu skrze tělo poskvrněnou sukni."},{"book":"Judův","chapter":"1","verse":"24","text":"Tomu pak, kterýž mocen jest zachovati vás bez úrazu a postaviti před obličejem slávy své bez úhony s veselím,"},{"book":"Judův","chapter":"1","verse":"25","text":"Samému moudrému Bohu, Spasiteli našemu, budiž sláva a velebnost, císařství i moc, i nyní i po všecky věky. Amen."}]}