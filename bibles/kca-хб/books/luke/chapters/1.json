{"data":[{"book":"Luke","chapter":"1","verse":"1","text":"Хун ар хŏйат, мўӈ тŏрԓы уйтәм верԓув эԓты, хӑшты питәс,"},{"book":"Luke","chapter":"1","verse":"2","text":"хун мўӈева мет оԓәӈ вантәм хŏйатәтән щит айкеԓа туса пӑ щи йўпийән ԓыв йасәӈ туты хŏйатәта питсәт,"},{"book":"Luke","chapter":"1","verse":"3","text":"ма пӑ щи вер эԓты нумәссәм, йӑмәс ԓэрапман, оԓӈәԓ эԓты ԓŏватәԓән йўпеԓ тўвман, нӑӈ урӈена йэшәк Феофил, щит нэпека хӑшты нŏмәс ўсәм,"},{"book":"Luke","chapter":"1","verse":"4","text":"йӑна уԓәм утәԓтәпса, хŏты утәԓтәсайән ԓуԓән нӑӈ йӑма ат мŏштәсэн."},{"book":"Luke","chapter":"1","verse":"5","text":"Иудея мўвән Ирод ики хона уԓәм пŏрайән, Захария нэмпи Авия пеләк эԓты Турма йир верты хŏйат ус; ԓўв итэԓән Елизавета ийимеԓ пӑ Аарон рут эԓты ус."},{"book":"Luke","chapter":"1","verse":"6","text":"Ԓын кинәӈтак Турәм йэԓпийән тўӈа–щира усӈән, Турәм Куща1:6 Турәм Куща – Турәм нэмтәм щир партәпса йасӈәт пӑ мŏрт щира верәт сыстама версәӈән."},{"book":"Luke","chapter":"1","verse":"7","text":"Туп ԋаврэм ӑт тӑйсәӈән: Елизавета ӑт ԓавәртәмәԓа пӑ щиты щи ԓын пирщамәсайӈән."},{"book":"Luke","chapter":"1","verse":"8","text":"И пўш, Захария хŏйатԓаԓ пиԓән ԓыв пŏрайэԓән, Турма йэмәӈ верәт верман, уԓмаԓән,"},{"book":"Luke","chapter":"1","verse":"9","text":"ԓўвеԓа питәм пос xўват, xŏты уԓтыйән Турма йир верты xŏйатәт xŏща уԓԓыйәс, Турәм Куща Хот йэмәӈ йӑтәԓа ԓŏӈты пӑ щита йоԓ кўшмәԓтты вера йис."},{"book":"Luke","chapter":"1","verse":"10","text":"Мир, щи йоԓ кўшмәԓтты пŏрайән, Турма ким пеләк сӑхат пойәкщәсәт."},{"book":"Luke","chapter":"1","verse":"11","text":"Щи сыс Турәм Куща ангел Захария сэма этәс, йоԓ кўшмәԓтты йирасты нŏрәм ԉэпән йӑм пеләк сӑхат ԓойәс."},{"book":"Luke","chapter":"1","verse":"12","text":"Захария, Ԓўвеԓ кащаԓәмаԓ кемән, нŏпсәԓ ԓыԓэмәс, пӑ пӑԓщәмән йŏхәтса."},{"book":"Luke","chapter":"1","verse":"13","text":"Ангел щиты йастәс ԓўвеԓа: \"Аԓ пӑԓа, Захария: нӑӈ пойкен хуԓса! Елизавета ийименән пŏхән туԓайән, пӑ нӑӈ ԓўвеԓ Иоанн нэмән пŏнԓэн;"},{"book":"Luke","chapter":"1","verse":"14","text":"нӑӈена амәт пӑ каш питәԓ, ар хŏйат, ԓўв сэма питмаԓ урәӈән, амтәтԓыты питәԓ."},{"book":"Luke","chapter":"1","verse":"15","text":"Турәм Куща хŏща ԓўв ԓӑтәӈа питәԓ, ўна пӑ па кўтрәӈ ŏт йищты ӑт питәԓ, пӑ хŏԓна аԋԏеԓ хŏща пӑтлам хотән уԓман Йэмәӈ Ԓыԓән тэкәнԓа,"},{"book":"Luke","chapter":"1","verse":"16","text":"пӑ ар хŏйат Израиль йох эԓты Турәм Куща пеԓа керәтԓәԓы;"},{"book":"Luke","chapter":"1","verse":"17","text":"Ԓўв Турәм Куща йэԓпийән, Илияйа мийԓыйәм хŏрпи ԓыԓ пӑ йур пиԓән мӑнты питәԓ, ащет сӑм ԋаврэмԓаԓа йŏхԓы мӑты урәӈән, ӑт хуԓәтты хŏйатәта тўӈа–щира уԓты нŏмәс мӑты урәӈән. Щиты Турәм Куща урәӈән хŏйатәт ԓэщатәԓ”."},{"book":"Luke","chapter":"1","verse":"18","text":"Захария ангела йастәс: \"Xŏты сӑхат ма щи вер уйәтԓэм? Ма пирщамәсайәм, имем пӑ тӑԓԓаԓ арамәсәт\"."},{"book":"Luke","chapter":"1","verse":"19","text":"Ангел йŏхԓы йастәс: \"Ма – Гавриил, Турәм пўӈәԓән ԓойты ангел, нӑӈ пиԓэнән пŏтәртты пӑ нӑӈена тӑм йӑм айкеԓ туты китсайәм."},{"book":"Luke","chapter":"1","verse":"20","text":"Мўйа нӑӈ ма йасәӈԓама ӑт эвәԓсән, ин нӑӈ мӑшйайән уԓты питԓән, пӑ хŏԓна щи унты пŏтәртты щир ӑт тӑйты питԓән, хун аԉәм верэм йŏхәтәԓ, мŏрт пŏрайән ԓыв тӑԓаӈа йиԓәт”."},{"book":"Luke","chapter":"1","verse":"21","text":"Щи сыс мир камән Захария ԓавәԓсәт пӑ нумәсты питсәт, мўйа ԓўв щиты Турәм Хотән рŏнащәԓ."},{"book":"Luke","chapter":"1","verse":"22","text":"Ԓўв ким этмаԓән, нэмәԓты хŏйат пеԓа пŏтәртты ӑт веритәс. Хŏйатәтән ŏша пӑйәтса, ԓўв, иԓампа, Турәм Хотән мŏԓты йэм вантәс; щиӈәԋща ԓўв хŏйатәт пеԓа ԓўйән-паӈән аԉисыман пŏтәртәс, ўӈәԓԓы щиты щи ус."},{"book":"Luke","chapter":"1","verse":"23","text":"Туп хун ԓўв йэмәӈ верәт верты хӑтәԓԓаԓ йэтшәсәт, йŏхи йŏхтәс."},{"book":"Luke","chapter":"1","verse":"24-25","text":"Щи йўпийән Елизавета имеԓ ԓавәрта йис, пӑ вет тыԓәщ хŏйатәт эԓты хӑԋатыйәс пӑ пŏтәртыйәс: \"Турәм Куща тӑм хӑтԓәтән ма урӈема щи йӑм верәс, ма эԓтайэм хŏйатәт ԋухматты вер нŏх ўты урәӈән, ма пеԓайэм аԋкәрмәс\"."},{"book":"Luke","chapter":"1","verse":"26-27","text":"Хун Елизавета xутмет тыԓәщ ўшән уԓмаԓән, Турәм Гавриил нэмпи ангел Галилея мўвән уԓты Назарет воша эви xŏща китсәԓы. Щи эви Иосиф xŏща уртыса, Иосиф Давид рут эԓты уԓ. Эви нэмәԓ: Мария."},{"book":"Luke","chapter":"1","verse":"28","text":"Ангел ԓўв хŏщайәԓ ԓŏӈмаԓән, йастәс: \"Амтәтԓыйа, йӑм мŏщатәм нэ! Турәм Куща Нӑӈ пиԓэнән уԓ; имет кўтән йӑмән мийәм нэ!\""},{"book":"Luke","chapter":"1","verse":"29","text":"Мария ԓўвеԓ кащаԓәмаԓ кемән, щи йасәӈԓаԓ эԓты нŏпсәԓ ԓыԓэмәс пӑ нумәсәс: мўй тӑмәщ ўща верты щир."},{"book":"Luke","chapter":"1","verse":"30","text":"Ангел пӑ ԓўвеԓа йастәс: \"Аԓ пӑԓа, Мария! Турәм нӑӈ пеԓайэн йӑм щирән ӑӈкәрмәс;"},{"book":"Luke","chapter":"1","verse":"31","text":"ԓавәрта йиԓән пӑ Пŏх сэма пайәтԓән, Иисус нэмән Ԓўвеԓ пŏнԓэн."},{"book":"Luke","chapter":"1","verse":"32","text":"Ԓўв ԓӑтәӈ питәԓ, пӑ Нўм Турәм Пŏха айәԓты питԓа; Турәм Куща Ԓўвеԓа Давид ащеԓ хон омәсты тӑха мӑԓ."},{"book":"Luke","chapter":"1","verse":"33","text":"Щӑԓта Ԓўв Иаков хот тэԓ хŏща веккеша хона уԓты питәԓ, пӑ Хон Уԓәпсайәԓ нэмәԓты пŏрайән ӑт йэтшәԓ\"."},{"book":"Luke","chapter":"1","verse":"34","text":"Мария ангела йастәс: \"Xŏты сӑхат щиты питәԓ, ма xу сайән уԓты вер хŏԓна ӑт уйәтԓэм?\""},{"book":"Luke","chapter":"1","verse":"35","text":"Ангел йŏхԓы йастәс: \"Йэмәӈ Ԓыԓ Нӑӈ хŏщайэн эсԓәщәԓ пӑ Нўм Турәм йурән йŏхәтԓайән, щишән сэма пайәтты йэмәӈ Ԋаврэмийэн Турәм Пŏха айәԓтты питԓа."},{"book":"Luke","chapter":"1","verse":"36","text":"Ин Елизавета, xŏйатәтән таԓа айәԓтәм Нӑӈ рут нэӈен, кўш пирщамәса, ищи пŏх ԓавәԓәԓ: ин ԓўв хутмет тыԓщәԓ."},{"book":"Luke","chapter":"1","verse":"37","text":"Турәм и йасӈәԓ йурԓы ӑт уԓԓыйәԓ\"."},{"book":"Luke","chapter":"1","verse":"38","text":"Мария йастәс: \"Щишән, ма Турәм Куща митнэ; нӑӈ йасӈен щира ма xŏщайэм щи вер ат тыйәԓ\". Щи йўпийән ангел ԓўвеԓ утща хӑйсәԓы."},{"book":"Luke","chapter":"1","verse":"39","text":"Йэша ус, щи йўпийән Мария ԓэщатэмийәс пӑ сора Иуда кевәтән уԓты воша мӑнәс."},{"book":"Luke","chapter":"1","verse":"40","text":"Захария хота ԓŏӈәс пӑ Елизавета пиԓән ўща верәс."},{"book":"Luke","chapter":"1","verse":"41","text":"Хун Елизавета Мария эԓты ўща йасәӈ хуԓмәс, сӑмәԓ иԓпийән тӑйты ԋаврэмәԓ ԋŏхԓыйәс. Щи кемән Елизавета Йэмәӈ Ԓыԓән тэкәтса,"},{"book":"Luke","chapter":"1","verse":"42","text":"пӑ ԓўв такан йастәс: \"Нӑӈ имет кўтән йӑмән мийәм нэ, сӑм иԓпенән тӑйты ŏтыйэн ищи йӑмән мийәм!"},{"book":"Luke","chapter":"1","verse":"43","text":"Мўй щирән щит тыйәс? Ма хŏщайэма Турәм Кущайэм аԋԏи йŏхтәс!"},{"book":"Luke","chapter":"1","verse":"44","text":"Ванта-са: хун ма нӑӈ ўща верты сыйэн хуԓмәсәм, щи пŏрайән ԋаврэмем сӑмем иԓпийән амәтман ԋŏхԓыйәс."},{"book":"Luke","chapter":"1","verse":"45","text":"Ин эвԓәм нэ щўԋԓән, Турәм Куща эԓты йастәм йасӈәт тӑԓаӈа йиԓәт, щишән\"."},{"book":"Luke","chapter":"1","verse":"46","text":"Щӑԓта Мария йастәс: \"Ма сӑмем Турәм Куща ԓӑтәӈа айәԓԓәԓы,"},{"book":"Luke","chapter":"1","verse":"47","text":"Ма сӑмемән шек амтәтԓыԓәм Турмем урәӈән, ма ԓыԓэм Этәԓтәты Ŏтэм урәӈән,"},{"book":"Luke","chapter":"1","verse":"48","text":"Ԓўв митнэ лэӈкеԓ пеԓа сэмәԓ пайәтсәԓы, тӑԓта йэԓԓы ин омәсты мир, йӑԓпа йиты мŏхет мӑнэм щўԋән мийәм нэӈа айәԓты питԓэԓ;"},{"book":"Luke","chapter":"1","verse":"49","text":"Йурәӈ Ŏт мӑнэм вŏԓаӈ верәт вермаԓ урәӈән, пӑ Ԓўв Нэмәԓ йэмәӈ,"},{"book":"Luke","chapter":"1","verse":"50","text":"Турәм сӑмәӈ верәԓ кашәӈ Ԓўв эԓтайәԓ пӑԓты хŏйата, ин уԓты пӑ йӑԓпа йиты мŏхета, уԓты питәԓ;"},{"book":"Luke","chapter":"1","verse":"51","text":"Ԓўв йурәӈ йошәԓ этәԓтәсԓы; сӑмԓаԓән йŏрәӈ нŏмәс тӑйты хŏйатәт лакки йовәԓсәԓы;"},{"book":"Luke","chapter":"1","verse":"52","text":"ун кущайәт кущайа омәсты тӑхайԓаԓ эԓты иԓ пайәтсәԓы, лэӈкийа уԓты хŏйатәт нŏх эԓәтсәԓы;"},{"book":"Luke","chapter":"1","verse":"53","text":"ԓэԓԓы уԓты хŏйатәт йӑм эԓты ԓапәтсәԓы, тащәӈа уԓты хŏйатәт таԓты китсәԓы."},{"book":"Luke","chapter":"1","verse":"54","text":"Ԓўв Израиль митхуйәԓа ԋотыԓыйәс, аԉәм сӑмәӈ щирәԓ нумман,"},{"book":"Luke","chapter":"1","verse":"55","text":"хŏты мўӈ опращԓува йастыԓыйәс, Авраама пӑ йиты ԋаврэмԓаԓа веккеша\"."},{"book":"Luke","chapter":"1","verse":"56","text":"Мария Елизавета хŏща хуԓәм тыԓәщ кем мойԓәман ус, щӑԓта йŏхи мӑнәс."},{"book":"Luke","chapter":"1","verse":"57","text":"Елизавета пŏрайәԓ йŏхтәс пӑ пŏх сэма пайтәс."},{"book":"Luke","chapter":"1","verse":"58","text":"Ванән уԓты хŏйатәтән пӑ рутԓаԓән хуԓса, хŏты ԓўв урӈәԓән Турәм Куща ԓӑтәӈ сӑмәӈ вер аԉәс пӑ ԓўв пиԓәԓән амтәтԓысәт."},{"book":"Luke","chapter":"1","verse":"59","text":"Нийәԓмет хӑтәԓән ԓыв ԋаврэм хŏща эвәтты вер1:59 Эвәтты вер - еврейәт хŏща сэма питәм ху ԋаврэм ԋийәԓмет хӑтәԓән ху пŏрмасәԓ хŏща лыпащ поԋам шўкәԓ хŏԓт эвәтмәԓа. урәӈән йŏхәтсәт пӑ ащеԓ иты Захария нэма пŏнты ўтщисэԓ."},{"book":"Luke","chapter":"1","verse":"60","text":"Туп Елизавета йастәс: \"Ӑнта, Иоанн нэмән пŏнԓэв\"."},{"book":"Luke","chapter":"1","verse":"61","text":"Ăктәщәм хŏйатәт йастәсәт: \"Нӑӈ рутэн кўтән тӑмәщ нэм тӑйты и хŏйат нэш ӑнтом!\""},{"book":"Luke","chapter":"1","verse":"62","text":"Ащеԓ эԓты ԓўйән-паӈән аԉиԓыман иԋщәсты питса, мўйсыр нэм ԓўв ԋаврэмәԓа мӑты ԓӑӈхас."},{"book":"Luke","chapter":"1","verse":"63","text":"Хӑшты сохәԓ вохәс пӑ хӑншәс: \"Ԓўв нэмәԓ Иоанн\". Ăктәщәм хŏйатәт йасәӈ ӑт шитԓәт, ӑԓ щи ватԓәт."},{"book":"Luke","chapter":"1","verse":"64","text":"Щи пўԉаӈ ԓўв ўӈԓәԓ-ԋаԓмәԓ пел пўншаԋщәс, пӑ Турәм ишәкман пŏтәртты питәс."},{"book":"Luke","chapter":"1","verse":"65","text":"Щиӈәԋща ԓывиԓаԓ керәтман уԓәм хŏйатәт пӑԓщәмән йŏхәтсайәт, пӑ ин щи вер эԓты кев пеләк Иудея мўв ԓŏватән пŏтәртты питса."},{"book":"Luke","chapter":"1","verse":"66","text":"Хŏйән айкеԓ хуԓса, хŏԓыйэ ԓыв сӑма пŏтсэԓ пӑ пŏтәртсәт: \"Xŏйа тӑм ԋаврэм йиԓ?\" Турәм Куща йош ԓўв пиԓәԓән ус."},{"book":"Luke","chapter":"1","verse":"67","text":"Щӑԓта Захария, Иоанн ащи, Йэмәӈ Ԓыԓән тэкәтса, Турәм эԓты хуԓәм йасәӈԓаԓ пŏтәртты питәс:"},{"book":"Luke","chapter":"1","verse":"68","text":"\"Турәм Куща - Израиль Турәм ат ишәкԓа, Ԓўв Израиль мирәԓ хŏща йŏхтәс пӑ хŏԓт пайтәсты щир мӑс,"},{"book":"Luke","chapter":"1","verse":"69","text":"пӑ мўӈева ԓыԓ этәԓтәты йурәӈ Ŏт Давид, митхуйәԓ, рут сӑхат мӑс,"},{"book":"Luke","chapter":"1","verse":"70","text":"хŏты йис тэԓән Турәм йасәӈ туты йэмәӈ xŏйатԓаԓ ўӈәԓән пŏтәртәс,"},{"book":"Luke","chapter":"1","verse":"71","text":"щит мўӈев веԓты ŏтԓув эԓты пӑ мўӈиԓув нўрыты ŏтԓув эԓты мўӈев нŏх пайәтԓәԓы,"},{"book":"Luke","chapter":"1","verse":"72","text":"мўӈ ащиԓув пиԓән сӑмәӈ верәԓ ватәԓтәԓ пӑ Ԓўв йэмәӈ йастантәм щирәԓ нумԓәԓы,"},{"book":"Luke","chapter":"1","verse":"73","text":"Ԓўв Авраама, ащева, мийԓыйәм йасӈәԓ нумԓәԓы, мўӈева,"},{"book":"Luke","chapter":"1","verse":"74","text":"мўӈ нўрәӈ ŏтԓув эԓты нŏх пайәттаԓ йўпийән, хурԓыйа Ԓўвеԓа"},{"book":"Luke","chapter":"1","verse":"75","text":"йэмәӈ пӑ вещкат щирән кашәӈ хӑтәԓ уԓәпсайэвән митйоxа уԓты вер мӑԓ."},{"book":"Luke","chapter":"1","verse":"76","text":"Нӑӈ ищи, ԋаврэмийэ, Нўм Турәм йасәӈ туты хŏйата нэмәтԓайән, Турәм Куща йэԓпийән мӑнты питԓән:"},{"book":"Luke","chapter":"1","verse":"77","text":"Ԓўв мирәԓа щит ŏша пайәтты мӑты урәӈән: кӑрэкԓаԓ1:77 кӑрэк - словарь ванта; йŏрэмәты щир хŏща ԓыԓ этәԓтәты вер уԓ,"},{"book":"Luke","chapter":"1","verse":"78","text":"Турмев йӑм сӑм хўватән, Ԓўв йӑԓпа этты хӑтәԓ иты, нумәԓта мўӈ хŏщайэва йŏхтәс,"},{"book":"Luke","chapter":"1","verse":"79","text":"пӑтламән пӑ хӑԓа хŏрән уԓты xŏйатәт нŏх хутԓәптәты урәӈән, мўӈ кўрԓув пайԓы уԓәпса йуш хўват мӑнәԓтты урәӈән.\""},{"book":"Luke","chapter":"1","verse":"80","text":"Ԋаврэмийэ щи сыс энмәԓтыйәс пӑ ԓыԓәԓ-нŏпсәԓ такамтыйәс, таԓ шитам тӑхайәтән Израильәԓ хŏща эттаԓ унты ус."}]}