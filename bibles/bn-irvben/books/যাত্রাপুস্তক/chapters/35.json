{"data":[{"book":"যাত্রাপুস্তক","chapter":"35","verse":"1","text":"মোশি ইস্রায়েল সন্তানদের সমস্ত মণ্ডলীকে জড়ো করে তাদেরকে বললেন, “সদাপ্রভু তোমাদেরকে এই সব বাক্য পালন করতে আদেশ দিয়েছেন,"},{"book":"যাত্রাপুস্তক","chapter":"35","verse":"2","text":"ছয় দিন কাজ করা যাবে, কিন্তু সপ্তম দিন তোমাদের জন্য পবিত্র দিন হবে; সেটা সদাপ্রভুর উদ্দেশ্যে সম্পূর্ণ বিশ্রামের জন্য বিশ্রামদিন হবে; যে কেউ সেই দিনের কাজ করবে, তার প্রাণদণ্ড হবে।"},{"book":"যাত্রাপুস্তক","chapter":"35","verse":"3","text":"তোমরা বিশ্রামদিনের তোমাদের কোন বাড়িতে আগুন জ্বালাবে না।”"},{"book":"যাত্রাপুস্তক","chapter":"35","verse":"4","text":"মোশি ইস্রায়েল সন্তানদের সমস্ত মণ্ডলীকে বললেন,"},{"book":"যাত্রাপুস্তক","chapter":"35","verse":"5","text":"সদাপ্রভু এই আদেশ দিয়েছেন; তোমরা সদাপ্রভুর জন্য তোমাদের কাছ থেকে উপহার নাও; যার মনে ইচ্ছা হবে, সে সদাপ্রভুর উপহার হিসাবে এই সব দ্রব্য আনবে;"},{"book":"যাত্রাপুস্তক","chapter":"35","verse":"6","text":"সোনা, রূপা ও পিতল এবং নীল, বেগুনে, লাল ও সাদা মসীনা সুতো ও ছাগলের লোম"},{"book":"যাত্রাপুস্তক","chapter":"35","verse":"7","text":"এবং লাল রঙের ভেড়ার চামড়া ও শীলের চামড়া, শিটীম কাঠ"},{"book":"যাত্রাপুস্তক","chapter":"35","verse":"8","text":"এবং প্রদীপের জন্য তেল, আর অভিষেকের তেল ও সুগন্ধি ধূপের জন্য সুগন্ধি"},{"book":"যাত্রাপুস্তক","chapter":"35","verse":"9","text":"এবং এফোদের ও বুকপাটার জন্য গোমেদক মণি এবং আরও দামী পাথর।"},{"book":"যাত্রাপুস্তক","chapter":"35","verse":"10","text":"আর তোমাদের প্রত্যেক জ্ঞানী লোকেরা এসে সদাপ্রভুর আদেশ মত সমস্ত বস্তু তৈরী করুক;"},{"book":"যাত্রাপুস্তক","chapter":"35","verse":"11","text":"সমাগম তাঁবু, তাঁবু, তার ঢাকনা, হুক, তক্তা, খিল, স্তম্ভ ও ভিত্তি,"},{"book":"যাত্রাপুস্তক","chapter":"35","verse":"12","text":"আর সিন্দুক ও তার বহন দণ্ড, পাপাবরণ ও আড়াল রাখার পর্দা।"},{"book":"যাত্রাপুস্তক","chapter":"35","verse":"13","text":"টেবিল ও তার বহন দণ্ড ও সমস্ত পাত্র, দর্শন রুটি"},{"book":"যাত্রাপুস্তক","chapter":"35","verse":"14","text":"এবং আলোর জন্য বাতিদানী ও তার পাত্রগুলি, প্রদীপ ও প্রদীপের জন্য তেল"},{"book":"যাত্রাপুস্তক","chapter":"35","verse":"15","text":"এবং ধূপবেদি ও তার বহন দণ্ড এবং অভিষেকের তেল ও সুগন্ধি ধূপ, সমাগম তাঁবুর মধ্যে প্রবেশ দরজার পর্দা,"},{"book":"যাত্রাপুস্তক","chapter":"35","verse":"16","text":"হোমবেদি, তার পিতলের জাল, বহন দণ্ড ও সমস্ত পাত্র এবং ধোয়ার পাত্র ও তার পায়া।"},{"book":"যাত্রাপুস্তক","chapter":"35","verse":"17","text":"তারা উঠানের পর্দার সঙ্গে আনল তার স্তম্ভ ও ভিত্তি এবং উঠানের ফটকের পর্দা"},{"book":"যাত্রাপুস্তক","chapter":"35","verse":"18","text":"এবং সমাগম তাঁবুর খুঁটি, উঠানের খুঁটি ও তাদের দড়ি।"},{"book":"যাত্রাপুস্তক","chapter":"35","verse":"19","text":"তারা পবিত্র স্থানে পরিচর্য্যা করার জন্য সূক্ষ্ম বোনা পোশাক আনল, অর্থাৎ হারোণ যাজকের জন্য পবিত্র পোশাক ও যাজকের কাজ করার জন্য তার ছেলেদের পোশাক।"},{"book":"যাত্রাপুস্তক","chapter":"35","verse":"20","text":"পরে ইস্রায়েল সন্তানদের সমস্ত মণ্ডলী মোশির সামনে থেকে চলে গেল।"},{"book":"যাত্রাপুস্তক","chapter":"35","verse":"21","text":"আর যাদের হৃদয়ে প্রবৃত্তি ও মনে ইচ্ছা হল, তারা সবাই সমাগম তাঁবু তৈরীর জন্য এবং সেই বিষয়ে সমস্ত কাজের ও পবিত্র পোশাকের জন্য সদাপ্রভুর উদ্দেশ্যে উপহার আনল।"},{"book":"যাত্রাপুস্তক","chapter":"35","verse":"22","text":"পুরুষ ও স্ত্রী যত লোক মনে ইচ্ছা করল, তারা সবাই এসে বলয়, কানবালা, অঙ্গুরীয় ও হার, সোনার সব রকম গয়না আনল। যে কেউ সদাপ্রভুর উদ্দেশ্যে সোনার উপহার আনতে চাইল, সে আনল।"},{"book":"যাত্রাপুস্তক","chapter":"35","verse":"23","text":"আর যাদের কাছে নীল, বেগুনে, লাল ও সাদা মসীনা সুতো, ছাগলের লোম, লাল রঙের ভেড়ার চামড়া ও দামী চামড়া ছিল, তারা সবাই তা আনল।"},{"book":"যাত্রাপুস্তক","chapter":"35","verse":"24","text":"যে কেউ রূপা ও পিতলের উপহার উপস্থিত করল, সে সদাপ্রভুর উদ্দেশ্যে সেই উপহার আনল এবং যার কাছে কোন কাজে লাগানোর জন্য শিটীম কাঠ ছিল, সে তাই আনল।"},{"book":"যাত্রাপুস্তক","chapter":"35","verse":"25","text":"আর দক্ষ স্ত্রীলোকেরা তাদের হাতে সুতো কেটে, তাদের কাটা নীল, বেগুনে, লাল ও সাদা মসীনা সুতো আনল।"},{"book":"যাত্রাপুস্তক","chapter":"35","verse":"26","text":"সমস্ত স্ত্রীলোক যাদের হৃদয় তাদেরকে আলোড়িত করল এবং যারা দক্ষতায় পরিপূর্ণ তারা ছাগলের লোমের সুতো কাটল।"},{"book":"যাত্রাপুস্তক","chapter":"35","verse":"27","text":"আর অধ্যক্ষরা এফোদের ও বুকপাটার জন্য গোমেদক মণি"},{"book":"যাত্রাপুস্তক","chapter":"35","verse":"28","text":"এবং দীপের, অভিষেকের তেলের ও সুগন্ধি ধূপের জন্য গন্ধদ্রব্য ও তেল আনলেন।"},{"book":"যাত্রাপুস্তক","chapter":"35","verse":"29","text":"ইস্রায়েল সন্তানরা ইচ্ছাকৃত সদাপ্রভুর উদ্দেশ্যে উপহার আনল, সদাপ্রভু মোশিকে দিয়ে যা যা করতে আদেশ করেছিলেন, তার কোন রকম কাজ করার জন্য যে পুরুষ ও স্ত্রীলোকদের হৃদয়ের ইচ্ছা হল, তারা সবাই উপহার আনল।"},{"book":"যাত্রাপুস্তক","chapter":"35","verse":"30","text":"পরে মোশি ইস্রায়েল সন্তানদের বললেন, “দেখ, সদাপ্রভু যিহূদা বংশীয় হূরের নাতি ঊরির ছেলে বৎসলেলের নাম ধরে ডাকলেন;"},{"book":"যাত্রাপুস্তক","chapter":"35","verse":"31","text":"আর তিনি তাকে ঈশ্বরের আত্মায়, জ্ঞানে, বুদ্ধিতে, বিদ্যায় ও সর্বপ্রকার শিল্প কৌশলে পরিপূর্ণ করলেন,"},{"book":"যাত্রাপুস্তক","chapter":"35","verse":"32","text":"যাতে তিনি কৌশলের কাজ কল্পনা করতে, সোনা, রূপা ও পিতলের কাজ করতে,"},{"book":"যাত্রাপুস্তক","chapter":"35","verse":"33","text":"খোচিত মণি কাটতে, কাঠ খোদাই করতে ও সব রকম কৌশলযুক্ত শিল্প কাজ করতে পারেন।"},{"book":"যাত্রাপুস্তক","chapter":"35","verse":"34","text":"এই সকলের শিক্ষা দিতে তার ও দান-বংশীয় অহীষামকের ছেলে অহলীয়াবের হৃদয়ে বাসনা দিলেন।"},{"book":"যাত্রাপুস্তক","chapter":"35","verse":"35","text":"তিনি খোদাই করতে ও শিল্প কাজ করতে এবং নীল, বেগুনে, লাল ও সাদা মসীনা সুতোয় খোদাই কাজ করতে এবং তাঁতির কাজ করতে, অর্থাৎ যাবতীয় শিল্প কাজ ও চিত্রের কাজ করতে তাঁদের হৃদয় অভিজ্ঞতায় পরিপূর্ণ করলেন।"}]}