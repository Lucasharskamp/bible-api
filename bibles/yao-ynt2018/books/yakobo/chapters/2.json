{"data":[{"book":"Yakobo","chapter":"2","verse":"1","text":"Achalongo achinjangu, iŵaga nkwakulupilila Ambuje ŵetu Che Yesu Kilisito, Ambuje ŵa ukulu, nkakola lusagu kwa ŵandu kwa kwalola ku meeso."},{"book":"Yakobo","chapter":"2","verse":"2","text":"Tujileje, mundu jumo awete pete jajikolochekwe kwa sahabu ni iwalo yakusalala, akwinjila mu nyuumba jenu ja kupopelela, nombe akwinjila mundu jwa usauchi jwana iwalo yakuwisala."},{"book":"Yakobo","chapter":"2","verse":"3","text":"Iŵaga ŵanyamwe nkunchimbichisya jwelejo jwawete iwalo yakusalala ni kunsalila “Ntameje apano pa chitengu chambone,” nambo ajula jwa usauchi nkunsalila, “Mwe, njimeje pelepo, pane ntameje paasi,”"},{"book":"Yakobo","chapter":"2","verse":"4","text":"ana lwele ngaŵa lusagu ni kulamula ko ngakukuika ni nganisyo syangalumbana?"},{"book":"Yakobo","chapter":"2","verse":"5","text":"Mpilikanile achalongo achinjangu ŵakunonyelwa! Ana Akunnungu nganiŵasagula ŵakulaga ŵa pachilambo kuti aŵe ŵachipanje mu chikulupi ni kupochela umwenye uŵalanjile aŵala ŵakwanonyela?"},{"book":"Yakobo","chapter":"2","verse":"6","text":"Nambo ŵanyamwe nkunnyosya jwausauchi. Ana ngaŵa ŵachipanje ŵakunliŵatilanga ni kunjausyanga pa nkungulu?"},{"book":"Yakobo","chapter":"2","verse":"7","text":"Ana ngaŵa ŵanyawo ni ŵakulitukana alila liina lyambone lya Ambuje, jwati ŵanyamwe nli ŵandu ŵakwe?"},{"book":"Yakobo","chapter":"2","verse":"8","text":"Naga isyene nkugajitichisya malajisyo gamakulu mu umwenye wa Akunnungu, gagali mu Malembelo ga Akunnungu gagakuti, “Munnonyele njenu jwammandichile mpela inkuti pakulinonyela mwasyene,” nkutendekanya yambone."},{"book":"Yakobo","chapter":"2","verse":"9","text":"Nambo iŵaga nkutenda lusagu kwa ŵandu kwa kwalola ku meeso nkutenda sambi ni malajisyo ga Akunnungu gakulosya kuti nganingajitichisya."},{"book":"Yakobo","chapter":"2","verse":"10","text":"Pakuŵa mundu jwangakujitichisya likanyo limo mmalajisyo gose ga Akunnungu, chaaŵe ngakugajitichisya malajisyo gose."},{"book":"Yakobo","chapter":"2","verse":"11","text":"Pakuŵa jwelejo juŵatite, “Nkatenda chikululu,” ni jujojo juŵatite, “Nkaulaga.” Iŵaga ngankutenda chigwagwa nambo nkuulaga, nkutema malajisyo."},{"book":"Yakobo","chapter":"2","verse":"12","text":"Nipele mmecheteje ni kupanganya mpela ŵandu ŵachalamulikwe malinga ni malajisyo gagakutuŵika ŵalechelelwe."},{"book":"Yakobo","chapter":"2","verse":"13","text":"Pakuŵa Akunnungu ngaalosya chanasa pachiŵalamule ŵandu ŵangalosya chanasa. Nambo ŵaali ni chanasa ngasajogopa kulamulikwa ko."},{"book":"Yakobo","chapter":"2","verse":"14","text":"Achalongo achinjangu, ana mundu akukola chichi asalaga kuti ngwete chikulupi nambo ngakuchilosya kwa ipanganyo yambone? Ana chikulupi cho chichikombole kwakulupusya?"},{"book":"Yakobo","chapter":"2","verse":"15","text":"Tujileje, jwakukulupilila njetu jwannume pane jwankongwe nganakola chakuwala pane yakulya."},{"book":"Yakobo","chapter":"2","verse":"16","text":"Mundu jumo jwenu ŵaasalilaga, “Njaulanje kwa chitendewele nkajotele mooto ni kwikuta,” pangaapa iyasoŵile mu kutama ana chakole chichi?"},{"book":"Yakobo","chapter":"2","verse":"17","text":"Iyoyo peyo chikulupi pe iŵaga changali ipanganyo chiwile."},{"book":"Yakobo","chapter":"2","verse":"18","text":"Nambo mundu akombolaga kusala, “Mmwe nkwete chikulupi noneji ngwete ipanganyo.” Uneji chinyanje, “Munosye chikulupi chenu pangali ipanganyo noneji chinannosye chikulupi changu kwa ipanganyo yangu.”"},{"book":"Yakobo","chapter":"2","verse":"19","text":"Mmwejo nkukulupilila kuti Akunnungu ali ŵamo, yambone. Nambo masoka nombego gakukulupilila iyoyo, nombego gakutetemela."},{"book":"Yakobo","chapter":"2","verse":"20","text":"Mmwe jwakuloŵela! Ana nkusaka kuloswa kuti chikulupi changali chipanganyo chiwile?"},{"book":"Yakobo","chapter":"2","verse":"21","text":"Ana Atati ŵetu che Iblahimu ŵakundikwe uli ali ŵambone paujo pa Akunnungu? Ŵakundikwe kwa chipanganyo paŵantyosisye a Isaka mwanagwao pa chilisa."},{"book":"Yakobo","chapter":"2","verse":"22","text":"Nkulola yakuti chikulupi chatesile masengo pamo ni chipanganyo chakwe ni chikulupi chatindimiswe kwa litala lya chipanganyo yakwe."},{"book":"Yakobo","chapter":"2","verse":"23","text":"Malembelo ga Akunnungu gala gamalile gagatite, “Che Iblahimu ŵankulupilile Akunnungu ni kwayele ŵakundikwe kuŵa ŵambone paujo pao.” Nombejo ŵaŵilanjikwe ambusanga jwa Akunnungu."},{"book":"Yakobo","chapter":"2","verse":"24","text":"Nkulola kuti mundu akukundikwa kuŵa jwambone paujo pa Akunnungu kwa ipanganyo nambo ngaŵa kwa chikulupi pe."},{"book":"Yakobo","chapter":"2","verse":"25","text":"Iyoyo peyo che Lahabu jwakulaŵalaŵa jula, ŵakundikwe jwambone paujo pa Akunnungu kwa ipanganyo yakwe paŵapochele ŵakusosasosa ni kwakoposya paasa kwa litala line."},{"book":"Yakobo","chapter":"2","verse":"26","text":"Mpela ila chiilu pangali mbumu cheewe, iyoyo peyo chikulupi pangali ipanganyo chiwile."}]}