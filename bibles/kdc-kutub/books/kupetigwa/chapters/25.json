{"data":[{"book":"Kupetigwa","chapter":"25","verse":"1","text":"Avo Waizilaeli viwakalile okala ako Shitimu, iwambigalo wasonga kuwasa na iwatwanzi wa Moabu."},{"book":"Kupetigwa","chapter":"25","verse":"2","text":"Watwanzi awo wawagoneka Waizilaeli mna zinhambiko zao za kuilavila nhosa imilungu yao. Waizilaeli waja ndiya yao na waitambikila imilungu ayo."},{"book":"Kupetigwa","chapter":"25","verse":"3","text":"Waizilaeli wailumba na imulungu Baali Peoli, Mndewa Imulungu kawagevuzikila Waizilaeli."},{"book":"Kupetigwa","chapter":"25","verse":"4","text":"Avo, Mndewa Imulungu kamulongela Musa, “Wasole vilongozi wose wa Waizilaeli, na uwabote kuulongozi wangu imisi, ili nileke kuwagevuzikila iwanhu.”"},{"book":"Kupetigwa","chapter":"25","verse":"5","text":"Avo Musa kawalongela iwasemi wa Izilaeli, “Kila imoja wenu yamkome munhu yoyose kumwenu yailumbile na imulungu Baali Peoli.”"},{"book":"Kupetigwa","chapter":"25","verse":"6","text":"Mwiizilaeli imoja kamsola mtwanzi imoja Mmidiani kamgala kuna ikibanda chake, kipindi Musa na Waizilaeli wose olola viwakalile hana ulwivi lwa dihema da mting'hano omulilila Mndewa."},{"book":"Kupetigwa","chapter":"25","verse":"7","text":"Avo, Finehasi mwanage Eleazali mzukulu wa Haluni, imulava nhosa, viyonile avo, kenuka kasegela hana umting'hano awo, kasola mgoha,"},{"book":"Kupetigwa","chapter":"25","verse":"8","text":"kamkweleleza ayo Imwiizilaeli mbaka kuna ikibanda kawahoma mgoha mmunda wose wabili. Utamu ukalile owakoma Waizilaeli usegela."},{"book":"Kupetigwa","chapter":"25","verse":"9","text":"Iwanhu wafile mbuli ya awo uutamu wakala elufu ishilini na nne (24,000)."},{"book":"Kupetigwa","chapter":"25","verse":"10","text":"Mndewa Imulungu kamulongela Musa,"},{"book":"Kupetigwa","chapter":"25","verse":"11","text":"“Finehasi mwanage Eleazali mzukulu wa Haluni imulava nhosa, kakukimila kugevuzika kwangu mbuli ya Waizilaeli, mna iwanhu wose heyo yaiyeka ayo yonile usungu kamba vinyona niye. Lekaavo siwakomile Waizilaeli wose."},{"book":"Kupetigwa","chapter":"25","verse":"12","text":"Avo mulongele kamba notenda na heyo lagano da tindiwalo."},{"book":"Kupetigwa","chapter":"25","verse":"13","text":"Kumwake heyo na ulelo wake okuwa walava nhosa siku zose kwavija kona usungu mbuli yangu niye Imulungu wake na kawatendela loholo Waizilaeli.”"},{"book":"Kupetigwa","chapter":"25","verse":"14","text":"Ayo Imwiizilaeli yakomigwe hamoja na mtwanzi wa Kimidiani twaga jake kakemigwa Zimili mwanage Salu, imoja wa kilongozi wa wanhu wa kabila da Simeoni."},{"book":"Kupetigwa","chapter":"25","verse":"15","text":"Na ayo imtwanzi Mmidiani yakomigwe, twaga jake kakemigwa Kozibi biti Suli, yakalile kilongozi wa kabila ako Midiani."},{"book":"Kupetigwa","chapter":"25","verse":"16","text":"Mndewa Imulungu kamulongela Musa,"},{"book":"Kupetigwa","chapter":"25","verse":"17","text":"“Wavamileni Wamidiani na muwakome,"},{"book":"Kupetigwa","chapter":"25","verse":"18","text":"kwavija hewo wawatendela gehile, wawabunyika mbuli ya Peoli na mbuli ya Kozibi yakomigwe kipindi utamu viwizile ako Peoli.”"}]}