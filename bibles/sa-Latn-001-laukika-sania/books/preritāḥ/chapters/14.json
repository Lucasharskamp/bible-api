{"data":[{"book":"preritāḥ","chapter":"14","verse":"1","text":"tau dvau janau yugapad ikaniyanagarasthayihūdīyānāṁ bhajanabhavanaṁ gatvā yathā bahavo yihūdīyā anyadeेśīyalokāśca vyaśvasan tādṛśīṁ kathāṁ kathitavantau|"},{"book":"preritāḥ","chapter":"14","verse":"2","text":"kintu viśvāsahīnā yihūdīyā anyadeśīyalokān kupravṛttiṁ grāhayitvā bhrātṛgaṇaṁ prati teṣāṁ vairaṁ janitavantaḥ|"},{"book":"preritāḥ","chapter":"14","verse":"3","text":"ataḥ svānugrahakathāyāḥ pramāṇaṁ datvā tayo rhastai rbahulakṣaṇam adbhutakarmma ca prākāśayad yaḥ prabhustasya kathā akṣobhena pracāryya tau tatra bahudināni samavātiṣṭhetāṁ|"},{"book":"preritāḥ","chapter":"14","verse":"4","text":"kintu kiyanto lokā yihūdīyānāṁ sapakṣāḥ kiyanto lokāḥ preritānāṁ sapakṣā jātāḥ, ato nāgarikajananivahamadhye bhinnavākyatvam abhavat|"},{"book":"preritāḥ","chapter":"14","verse":"5","text":"anyadeśīyā yihūdīyāsteṣām adhipatayaśca daurātmyaṁ kutvā tau prastarairāhantum udyatāḥ|"},{"book":"preritāḥ","chapter":"14","verse":"6","text":"tau tadvārttāṁ prāpya palāyitvā lukāyaniyādeśasyāntarvvarttilustrādarbbo"},{"book":"preritāḥ","chapter":"14","verse":"7","text":"tatsamīpasthadeśañca gatvā tatra susaṁvādaṁ pracārayatāṁ|"},{"book":"preritāḥ","chapter":"14","verse":"8","text":"tatrobhayapādayoścalanaśaktihīno janmārabhya khañjaḥ kadāpi gamanaṁ nākarot etādṛśa eko mānuṣo lustrānagara upaviśya paulasya kathāṁ śrutavān|"},{"book":"preritāḥ","chapter":"14","verse":"9","text":"etasmin samaye paulastamprati dṛṣṭiṁ kṛtvā tasya svāsthye viśvāsaṁ viditvā proccaiḥ kathitavān"},{"book":"preritāḥ","chapter":"14","verse":"10","text":"padbhyāmuttiṣṭhan ṛju rbhava|tataḥ sa ullamphaṁ kṛtvā gamanāgamane kutavān|"},{"book":"preritāḥ","chapter":"14","verse":"11","text":"tadā lokāḥ paulasya tat kāryyaṁ vilokya lukāyanīyabhāṣayā proccaiḥ kathāmetāṁ kathitavantaḥ, devā manuṣyarūpaṁ dhṛtvāsmākaṁ samīpam avārohan|"},{"book":"preritāḥ","chapter":"14","verse":"12","text":"te barṇabbāṁ yūpitaram avadan paulaśca mukhyo vaktā tasmāt taṁ markuriyam avadan|"},{"book":"preritāḥ","chapter":"14","verse":"13","text":"tasya nagarasya sammukhe sthāpitasya yūpitaravigrahasya yājako vṛṣān puṣpamālāśca dvārasamīpam ānīya lokaiḥ sarddhaṁ tāvuddiśya samutsṛjya dātum udyataḥ|"},{"book":"preritāḥ","chapter":"14","verse":"14","text":"tadvārttāṁ śrutvā barṇabbāpaulau svīyavastrāṇi chitvā lokānāṁ madhyaṁ vegena praviśya proccaiḥ kathitavantau,"},{"book":"preritāḥ","chapter":"14","verse":"15","text":"he mahecchāḥ kuta etādṛśaṁ karmma kurutha? āvāmapi yuṣmādṛśau sukhaduḥkhabhoginau manuṣyau, yuyam etāḥ sarvvā vṛthākalpanāḥ parityajya yathā gagaṇavasundharājalanidhīnāṁ tanmadhyasthānāṁ sarvveṣāñca sraṣṭāramamaram īśvaraṁ prati parāvarttadhve tadartham āvāṁ yuṣmākaṁ sannidhau susaṁvādaṁ pracārayāvaḥ|"},{"book":"preritāḥ","chapter":"14","verse":"16","text":"sa īśvaraḥ pūrvvakāle sarvvadeśīyalokān svasvamārge calitumanumatiṁ dattavān,"},{"book":"preritāḥ","chapter":"14","verse":"17","text":"tathāpi ākāśāt toyavarṣaṇena nānāprakāraśasyotpatyā ca yuṣmākaṁ hitaiṣī san bhakṣyairānanadena ca yuṣmākam antaḥkaraṇāni tarpayan tāni dānāni nijasākṣisvarūpāṇi sthapitavān|"},{"book":"preritāḥ","chapter":"14","verse":"18","text":"kintu tādṛśāyāṁ kathāyāṁ kathitāyāmapi tayoḥ samīpa utsarjanāt lokanivahaṁ prāyeṇa nivarttayituṁ nāśaknutām|"},{"book":"preritāḥ","chapter":"14","verse":"19","text":"āntiyakhiyā-ikaniyanagarābhyāṁ katipayayihūdīyalokā āgatya lokān prāvarttayanta tasmāt tai paulaṁ prastarairāghnan tena sa mṛta iti vijñāya nagarasya bahistam ākṛṣya nītavantaḥ|"},{"book":"preritāḥ","chapter":"14","verse":"20","text":"kintu śiṣyagaṇe tasya caturdiśi tiṣṭhati sati sa svayam utthāya punarapi nagaramadhyaṁ prāviśat tatpare'hani barṇabbāsahito darbbīnagaraṁ gatavān|"},{"book":"preritāḥ","chapter":"14","verse":"21","text":"tatra susaṁvādaṁ pracāryya bahulokān śiṣyān kṛtvā tau lustrām ikaniyam āntiyakhiyāñca parāvṛtya gatau|"},{"book":"preritāḥ","chapter":"14","verse":"22","text":"bahuduḥkhāni bhuktvāpīśvararājyaṁ praveṣṭavyam iti kāraṇād dharmmamārge sthātuṁ vinayaṁ kṛtvā śiṣyagaṇasya manaḥsthairyyam akurutāṁ|"},{"book":"preritāḥ","chapter":"14","verse":"23","text":"maṇḍalīnāṁ prācīnavargān niyujya prārthanopavāsau kṛtvā yatprabhau te vyaśvasan tasya haste tān samarpya"},{"book":"preritāḥ","chapter":"14","verse":"24","text":"pisidiyāmadhyena pāmphuliyādeśaṁ gatavantau|"},{"book":"preritāḥ","chapter":"14","verse":"25","text":"paścāt pargānagaraṁ gatvā susaṁvādaṁ pracāryya attāliyānagaraṁ prasthitavantau|"},{"book":"preritāḥ","chapter":"14","verse":"26","text":"tasmāt samudrapathena gatvā tābhyāṁ yat karmma sampannaṁ tatkarmma sādhayituṁ yannagare dayālorīśvarasya haste samarpitau jātau tad āntiyakhiyānagaraṁ gatavantā|"},{"book":"preritāḥ","chapter":"14","verse":"27","text":"tatropasthāya tannagarasthamaṇḍalīṁ saṁgṛhya svābhyāma īśvaro yadyat karmmakarot tathā yena prakāreṇa bhinnadeśīyalokān prati viśvāsarūpadvāram amocayad etān sarvvavṛttāntān tān jñāpitavantau|"},{"book":"preritāḥ","chapter":"14","verse":"28","text":"tatastau śiryyaiḥ sārddhaṁ tatra bahudināni nyavasatām|"}]}