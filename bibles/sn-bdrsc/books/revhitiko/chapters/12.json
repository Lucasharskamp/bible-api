{"data":[{"book":"Revhitiko","chapter":"12","verse":"1","text":"Jehovha akati kuna Mozisi,"},{"book":"Revhitiko","chapter":"12","verse":"2","text":"“Uti kuvaIsraeri, ‘Mukadzi akava napamuviri akabereka mwanakomana, achava asina kuchena kwamazuva manomwe, sezvaanova asina kuchena paanoenda kumwedzi."},{"book":"Revhitiko","chapter":"12","verse":"3","text":"Pazuva rorusere mukomana uyo anofanira kudzingiswa."},{"book":"Revhitiko","chapter":"12","verse":"4","text":"Zvino mukadzi anofanira kumirira mazuva makumi matatu namatatu kuti acheneswe pakubuda ropa kwake. Haafaniri kubata chinhu chipi zvacho chitsvene kana kusvika kunzvimbo tsvene kusvikira mazuva okucheneswa kwake apera."},{"book":"Revhitiko","chapter":"12","verse":"5","text":"Kana akabereka mwanasikana, kwevhiki mbiri mukadzi achava asina kuchena sepaanoenda kumwedzi. Ipapo anofanira kumira mazuva makumi matanhatu namatanhatu kuti acheneswe kubva pakubuda ropa."},{"book":"Revhitiko","chapter":"12","verse":"6","text":"“ ‘Kana mazuva okucheneswa nokuda kwomwanakomana kana mwanasikana apera, anofanira kuuya kumuprista pamusuo weTende Rokusangana, negwayana rine gore rimwe chete sechipiriso chinopiswa nehangaiwa diki kana njiva yechipiriso chechivi."},{"book":"Revhitiko","chapter":"12","verse":"7","text":"Achazvibayira pamberi paJehovha kuti agomuyananisira, achava akacheneswa kubva pakubuda ropa kwake."},{"book":"Revhitiko","chapter":"12","verse":"8","text":"Kana asingakwanisi kuuya negwayana, anofanira kuuya nenjiva mbiri kana hangaiwa diki mbiri, imwe yechipiriso chinopiswa imwe yechipiriso chechivi. Nenzira iyi muprista achamuyananisira uye achava akachena.’ ”"}]}