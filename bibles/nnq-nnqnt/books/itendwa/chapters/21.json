{"data":[{"book":"Itendwa","chapter":"21","verse":"1","text":"Ngatatabuka angweto ngutujabula. Kuboka pu kuombela muntumbwi ngutujenda mpaka ku Kosi, malabo jakwe ngutuika ku Lode, nu kuboke kwenio ngutujenda mpaka ku Patala."},{"book":"Itendwa","chapter":"21","verse":"2","text":"Kwenio ngitijikolela meli ejijenda ku Foinike, kuyenie ngutujingila nu kujabula."},{"book":"Itendwa","chapter":"21","verse":"3","text":"Ngutuika paali aputuotola kukubona ku Kupulo, nu kuboka penia kupete kubanda ku Silia. Ngutuika mpaka ku Tilo, kwenio meli jakiba jakauluya miigo jakwe."},{"book":"Itendwa","chapter":"21","verse":"4","text":"Kwenio ngatakolela akinapunji bange nu ngututama na angweto kwa machoba saba. Kwa makakala gu Uhuke jwa Chwapi ngabannengela Paulo akajendaje Kuyelusalemu."},{"book":"Itendwa","chapter":"21","verse":"5","text":"Nambu kingobu cha twe kutama na angweto apikipela, ngutujabula. Angweto boa, pamwe na akahanamundu ni ingota, ngubutuindakila mpaka panja ja kilambo kumbwani, kwenio tuboa ngutukilakitila nu kunng'ongalela Nnoongo."},{"book":"Itendwa","chapter":"21","verse":"6","text":"Penia ngututabukana, twe ngutujingila mumeli na angweto ngababuja kachabe."},{"book":"Itendwa","chapter":"21","verse":"7","text":"Twenga ngutujendeke na mwanja, kuboke ku Tilo ngutuika ku Tolemaisi, kwenio ngatapata abali abaamine akajito nu kutama nabo kwa lichoba limwe."},{"book":"Itendwa","chapter":"21","verse":"8","text":"Malabo jakwe ngutuboka ngutuika ku Kaisalia. Kwenio ngututama ku nyumba ja Filipo ojwakiba ntangachi. Filipo ojwakiba jumwe kati ja bandu saba abapambuligwa Kuyelusalemu babe akajangati."},{"book":"Itendwa","chapter":"21","verse":"9","text":"Akiba na akaenja ncheche abakiba tango bangatoligwa, abalondola nhwalo gwa Nnoongo."},{"book":"Itendwa","chapter":"21","verse":"10","text":"Tukiba tutamite penia kwa machoba machoko kingobu tu nnondoli ojwakemigwa Agabo ngaika kuboke ku Yudea."},{"book":"Itendwa","chapter":"21","verse":"11","text":"Atuikalila twenga, ngatola luunga lwa Paulo, ngakitaba makongono maboko gakwe, nu kulenga, “Uhuke jwa Chwapi alenga yene, mundu juna luunga londo nga apapakutabigwa yene na Akayahudi Kuyelusalemu, nu kunkamuya kwa bandu banga Akayahudi.”"},{"book":"Itendwa","chapter":"21","verse":"12","text":"Apatujoa genia, twenga pamwe na akajito ngutumpembela Paulo akajendaje Kuyelusalemu."},{"book":"Itendwa","chapter":"21","verse":"13","text":"Nambu jwenio ngajanga, “Ntendanga nike, mapala kunyituya mwojo kwa nguto andi jenje? Ne mbi tayali ati kukutabigwa tuje Kuyelusalemu nambu ati kuwe kwenio magambu gwa Angwana ana Yesu.”"},{"book":"Itendwa","chapter":"21","verse":"14","text":"Apatuchipula kunhwibila, ngutunneka nu kulenga, “Elibapala Angwana likamuligwe.”"},{"book":"Itendwa","chapter":"21","verse":"15","text":"Kuboka pu kutama machoba machoko kwenio, ngutubeka ilebe ito tela nu kujenda Kuyelusalemu."},{"book":"Itendwa","chapter":"21","verse":"16","text":"Bange akinapunji kuboke ku Kaisalia ngabajenda pamwe na twenga ngubutupeleka ku nyumba ja Mnasoni ojwabokela ku Kupulo, putukiba tukajenda kutama kukingobu tu. Nasoni akiba ojwaamine jwa machoba majingi."},{"book":"Itendwa","chapter":"21","verse":"17","text":"Kingobu apatuika Kuyelusalemu, abaamine ngubutupokela kwa mbone."},{"book":"Itendwa","chapter":"21","verse":"18","text":"Lichoba eliika Paulo ngalongwana na twenga kujenda kunnola Yakobo, na akinanhota bi likanicha bakiba."},{"book":"Itendwa","chapter":"21","verse":"19","text":"Paulo ngabapata abali na kalandulila kila kilebe echatei Nnoongo panakati ja bandu banga Akayahudi kupete maengo gakwe."},{"book":"Itendwa","chapter":"21","verse":"20","text":"Kuboka pu kumpenakia jwenio, boa ngabannumba Nnoongo. Kuboka penia ngabalenga, “Malongo ana Paulo, nhwotwi kulola Akayahudi alenga abaamininge, apabakengama Malagilo."},{"book":"Itendwa","chapter":"21","verse":"21","text":"Bajoine kutenda mwe mabolangita Akayahudi abatamanga kwa bandu banga Akayahudi kulenga bakakengamaje Malagilo ga Musa, ni bikiinaje ingota yabe na wala bakakengamaje ikobo ya Akayahudi."},{"book":"Itendwa","chapter":"21","verse":"22","text":"Bamanyangite kutenda nhwike. Lele tutenda, bo?"},{"book":"Itendwa","chapter":"21","verse":"23","text":"Yene nguputupala mwe ntende. Pamba babi akinalome ababekite nalili."},{"book":"Itendwa","chapter":"21","verse":"24","text":"Nnyende makalongwane nabo ku mpapala gwa kukijeguya, makalepe chikipaligwa, penia bachekuligwe mitwe yabe. Penia bandu mabamanya kube minhalo jaje ejibijoina kwinu jambonije, gambu mmene ntama nu kengamana na Malagilo ga Musa."},{"book":"Itendwa","chapter":"21","verse":"25","text":"Nambu ku bandu banga Akayahudi abaamininge tapeleki balua kalenge twe tuamwi angweto bakalyeje chakulya cha chochoa chikipangigwe kwa milongo juwangi, andaje myai andaje inyama yayoa ipopotoligwe, ku yenie bapaligwa babe kutaali na ngongola.”"},{"book":"Itendwa","chapter":"21","verse":"26","text":"Yene Paulo ngabatolanga bandu bala na lichoba elikengima ngabeka mpapala gukukijeguya pamwe na benia. Kuboka penia ngajenda kuibanja ya nyumba ja Nnoongo na ngabatangachi machoba balenga mpaka kujomola kukijeguya nga lichoba lya kupanga lilumbo lya kila mundu."},{"book":"Itendwa","chapter":"21","verse":"27","text":"Nambu machoba saba genia pagabandakila kupeta, bange Akayahudi kuboka kuilambo ya Asia ngabammona Paulo kuibanja ya nyumba ja Nnoongo. Ngabakolake bandu bampukile Paulo."},{"book":"Itendwa","chapter":"21","verse":"28","text":"Angweto ngabachobela, kulenga, “Bandu ba Kuisilaeli mutujangate jonjo nga mundu ojwajenda kila paali kummola kila mundu gangapaligwa ku bandu ba Kuisilaeli, Malagilo ga Musa na nyumba ja Nnoongo. Na ngoe baletite bandu banga Akayahudi ku nyumba ja Nnoongo nu kupabeka paali pa Chwapi uchapu!”"},{"book":"Itendwa","chapter":"21","verse":"29","text":"Balenga yene magambu bammweni Tolofimo kuboke ku Efeso abi pamwe na Paulo pannyini, angweto bapemelela kutenda Paulo antoi jwenio nu kunneta kuibanja ya nyumba ja Nnoongo."},{"book":"Itendwa","chapter":"21","verse":"30","text":"Kilambo choa ngikibe na kijonga na bandu ngabaika kuboka kila kingonu ngabannyingili Paulo nu kunhuti panja ja ibanja ya nyumba ja Nnoongo. Kingobutu milyango ja ibanja ya nyumba ja Nnoongo ngijijigaligwa."},{"book":"Itendwa","chapter":"21","verse":"31","text":"Nkenga gwenio ngujiga kunkoma Paulo, nambu nhwalo gwenio ngaujoa nkolongwa jwa Loma kilongoi jwa manjolinjoli kutenda Yelusalemu joa jibi ni kijonga."},{"book":"Itendwa","chapter":"21","verse":"32","text":"Upo nkolongwa jwa manjolinjoli ngabatola akalenda na kilongoi ngabajenda kunkengeni gwa bandu. Kingobu bandu apabammona jwenio pamwe na manjolinjoli, ngabakotoka kumputa Paulo."},{"book":"Itendwa","chapter":"21","verse":"33","text":"Nkolongwa jwa manjolinjoli ngannyendelela Paulo, ngabampukila, nu kuamulicha atabigwe mitondolo mibena. Penia ngakonya, “Ojo mene, na atei nike?”"},{"book":"Itendwa","chapter":"21","verse":"34","text":"Bandu bange pankenga gwenio ngabachobela kile chenje na bange chenge. Magambu gwa kijonga chenie, nkolongwa jwa manjolinjoli aotwije kumanya nhwalo ogupitile, kuyenie ngaamulicha bandu bakwe bantole Paulo mpaka muboma."},{"book":"Itendwa","chapter":"21","verse":"35","text":"Pababandakila kuika nakwe pangacha, manjolinjoli genia ngagampotola Paulo magambu gwa kijonga cha bandu."},{"book":"Itendwa","chapter":"21","verse":"36","text":"Angweto boa ngabankengama kongo bakachobela kulenga, “Mankome jwenio!”"},{"book":"Itendwa","chapter":"21","verse":"37","text":"Manjolinjoli apagapala kunnyingiya Paulo muboma, Paulo ngannengela nkolongwa jwa manjolinjoli, “Nhotwi kunnenge kilebe?”"},{"book":"Itendwa","chapter":"21","verse":"38","text":"“Mwe jwajoje Mmisili ojwatumbula kijonga lichana tu na kalongelea akangondwa elufu ncheche mpaka kupongoti?”"},{"book":"Itendwa","chapter":"21","verse":"39","text":"Paulo ngajanga, “Nenga Nhyahudi namelikwa ku Taso ku Kilikia, mundu jwa kilambo echikimanyikana. Chonde nannyopa uneke nongele na bandu.”"},{"book":"Itendwa","chapter":"21","verse":"40","text":"Nkolongwa jwa akalenda ngajeketela, yene Paulo ngajema panani ja ngachi ngabapongela luboko bandu bakotoke manjega. Kingobu apabakotokanga, Paulo ngalongela nabo ku Kiebulania,"}]}