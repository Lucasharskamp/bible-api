{"data":[{"book":"romiṇaḥ","chapter":"2","verse":"1","text":"he paradūṣaka manuṣya yaḥ kaścana tvaṁ bhavasi tavottaradānāya panthā nāsti yato yasmāt karmmaṇaḥ parastvayā dūṣyate tasmāt tvamapi dūṣyase, yatastaṁ dūṣayannapi tvaṁ tadvad ācarasi|"},{"book":"romiṇaḥ","chapter":"2","verse":"2","text":"kintvetādṛgācāribhyo yaṁ daṇḍam īśvaro niścinoti sa yathārtha iti vayaṁ jānīmaḥ|"},{"book":"romiṇaḥ","chapter":"2","verse":"3","text":"ataeva he mānuṣa tvaṁ yādṛgācāriṇo dūṣayasi svayaṁ yadi tādṛgācarasi tarhi tvam īśvaradaṇḍāt palāyituṁ śakṣyasīti kiṁ budhyase?"},{"book":"romiṇaḥ","chapter":"2","verse":"4","text":"aparaṁ tava manasaḥ parivarttanaṁ karttum iśvarasyānugraho bhavati tanna buddhvā tvaṁ kiṁ tadīyānugrahakṣamācirasahiṣṇutvanidhiṁ tucchīkaroṣi?"},{"book":"romiṇaḥ","chapter":"2","verse":"5","text":"tathā svāntaḥkaraṇasya kaṭhoratvāt khedarāhityācceśvarasya nyāyyavicāraprakāśanasya krodhasya ca dinaṁ yāvat kiṁ svārthaṁ kopaṁ sañcinoṣi?"},{"book":"romiṇaḥ","chapter":"2","verse":"6","text":"kintu sa ekaikamanujāya tatkarmmānusāreṇa pratiphalaṁ dāsyati;"},{"book":"romiṇaḥ","chapter":"2","verse":"7","text":"vastutastu ye janā dhairyyaṁ dhṛtvā satkarmma kurvvanto mahimā satkāro'maratvañcaitāni mṛgayante tebhyo'nantāyu rdāsyati|"},{"book":"romiṇaḥ","chapter":"2","verse":"8","text":"aparaṁ ye janāḥ satyadharmmam agṛhītvā viparītadharmmam gṛhlanti tādṛśā virodhijanāḥ kopaṁ krodhañca bhokṣyante|"},{"book":"romiṇaḥ","chapter":"2","verse":"9","text":"ā yihūdino'nyadeśinaḥ paryyantaṁ yāvantaḥ kukarmmakāriṇaḥ prāṇinaḥ santi te sarvve duḥkhaṁ yātanāñca gamiṣyanti;"},{"book":"romiṇaḥ","chapter":"2","verse":"10","text":"kintu ā yihūdino bhinnadeśiparyyantā yāvantaḥ satkarmmakāriṇo lokāḥ santi tān prati mahimā satkāraḥ śāntiśca bhaviṣyanti|"},{"book":"romiṇaḥ","chapter":"2","verse":"11","text":"īśvarasya vicāre pakṣapāto nāsti|"},{"book":"romiṇaḥ","chapter":"2","verse":"12","text":"alabdhavyavasthāśāstrai ryaiḥ pāpāni kṛtāni vyavasthāśāstrālabdhatvānurūpasteṣāṁ vināśo bhaviṣyati; kintu labdhavyavasthāśāstrā ye pāpānyakurvvan vyavasthānusārādeva teṣāṁ vicāro bhaviṣyati|"},{"book":"romiṇaḥ","chapter":"2","verse":"13","text":"vyavasthāśrotāra īśvarasya samīpe niṣpāpā bhaviṣyantīti nahi kintu vyavasthācāriṇa eva sapuṇyā bhaviṣyanti|"},{"book":"romiṇaḥ","chapter":"2","verse":"14","text":"yato 'labdhavyavasthāśāstrā bhinnadeśīyalokā yadi svabhāvato vyavasthānurūpān ācārān kurvvanti tarhyalabdhaśāstrāḥ santo'pi te sveṣāṁ vyavasthāśāstramiva svayameva bhavanti|"},{"book":"romiṇaḥ","chapter":"2","verse":"15","text":"teṣāṁ manasi sākṣisvarūpe sati teṣāṁ vitarkeṣu ca kadā tān doṣiṇaḥ kadā vā nirdoṣān kṛtavatsu te svāntarlikhitasya vyavasthāśāstrasya pramāṇaṁ svayameva dadati|"},{"book":"romiṇaḥ","chapter":"2","verse":"16","text":"yasmin dine mayā prakāśitasya susaṁvādasyānusārād īśvaro yīśukhrīṣṭena mānuṣāṇām antaḥkaraṇānāṁ gūḍhābhiprāyān dhṛtvā vicārayiṣyati tasmin vicāradine tat prakāśiṣyate|"},{"book":"romiṇaḥ","chapter":"2","verse":"17","text":"paśya tvaṁ svayaṁ yihūdīti vikhyāto vyavasthopari viśvāsaṁ karoṣi,"},{"book":"romiṇaḥ","chapter":"2","verse":"18","text":"īśvaramuddiśya svaṁ ślāghase, tathā vyavasthayā śikṣito bhūtvā tasyābhimataṁ jānāsi, sarvvāsāṁ kathānāṁ sāraṁ viviṁkṣe,"},{"book":"romiṇaḥ","chapter":"2","verse":"19","text":"aparaṁ jñānasya satyatāyāścākarasvarūpaṁ śāstraṁ mama samīpe vidyata ato 'ndhalokānāṁ mārgadarśayitā"},{"book":"romiṇaḥ","chapter":"2","verse":"20","text":"timirasthitalokānāṁ madhye dīptisvarūpo'jñānalokebhyo jñānadātā śiśūnāṁ śikṣayitāhameveti manyase|"},{"book":"romiṇaḥ","chapter":"2","verse":"21","text":"parān śikṣayan svayaṁ svaṁ kiṁ na śikṣayasi? vastutaścauryyaniṣedhavyavasthāṁ pracārayan tvaṁ kiṁ svayameva corayasi?"},{"book":"romiṇaḥ","chapter":"2","verse":"22","text":"tathā paradāragamanaṁ pratiṣedhan svayaṁ kiṁ paradārān gacchasi? tathā tvaṁ svayaṁ pratimādveṣī san kiṁ mandirasya dravyāṇi harasi?"},{"book":"romiṇaḥ","chapter":"2","verse":"23","text":"yastvaṁ vyavasthāṁ ślāghase sa tvaṁ kiṁ vyavasthām avamatya neśvaraṁ sammanyase?"},{"book":"romiṇaḥ","chapter":"2","verse":"24","text":"śāstre yathā likhati \"bhinnadeśināṁ samīpe yuṣmākaṁ doṣād īśvarasya nāmno nindā bhavati|\""},{"book":"romiṇaḥ","chapter":"2","verse":"25","text":"yadi vyavasthāṁ pālayasi tarhi tava tvakchedakriyā saphalā bhavati; yati vyavasthāṁ laṅghase tarhi tava tvakchedo'tvakchedo bhaviṣyati|"},{"book":"romiṇaḥ","chapter":"2","verse":"26","text":"yato vyavasthāśāstrādiṣṭadharmmakarmmācārī pumān atvakchedī sannapi kiṁ tvakchedināṁ madhye na gaṇayiṣyate?"},{"book":"romiṇaḥ","chapter":"2","verse":"27","text":"kintu labdhaśāstraśchinnatvak ca tvaṁ yadi vyavasthālaṅghanaṁ karoṣi tarhi vyavasthāpālakāḥ svābhāvikācchinnatvaco lokāstvāṁ kiṁ na dūṣayiṣyanti?"},{"book":"romiṇaḥ","chapter":"2","verse":"28","text":"tasmād yo bāhye yihūdī sa yihūdī nahi tathāṅgasya yastvakchedaḥ sa tvakchedo nahi;"},{"book":"romiṇaḥ","chapter":"2","verse":"29","text":"kintu yo jana āntariko yihūdī sa eva yihūdī aparañca kevalalikhitayā vyavasthayā na kintu mānasiko yastvakchedo yasya ca praśaṁsā manuṣyebhyo na bhūtvā īśvarād bhavati sa eva tvakchedaḥ|"}]}