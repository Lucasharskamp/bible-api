{"data":[{"book":"UJeremiya","chapter":"11","verse":"1","text":"Leli yilizwi elafika kuJeremiya livela kuThixo lisithi:"},{"book":"UJeremiya","chapter":"11","verse":"2","text":"“Zwana izimiso zesivumelwano lesi uzitshele abantu bakoJuda lalabo abahlala eJerusalema."},{"book":"UJeremiya","chapter":"11","verse":"3","text":"Batshele uthi uThixo, uNkulunkulu ka-Israyeli, uthi: ‘Uqalekisiwe umuntu ongalandeli izimiso zesivumelwano lesi,"},{"book":"UJeremiya","chapter":"11","verse":"4","text":"izimiso engalaya ngazo okhokho benu ekubakhupheni kwami eGibhithe, esasiyisithando sokuncibilikisa insimbi.’ Ngathi, ‘Lalelani ilizwi lami lenze konke engililaya khona, lizakuba ngabantu bami, mina ngibe nguNkulunkulu wenu."},{"book":"UJeremiya","chapter":"11","verse":"5","text":"Lapho-ke ngizagcwalisa isifungo sami engasifunga kubokhokho benu, ukubanika ilizwe eligeleza uchago loluju,’ ilizwe elihlezi kulo khathesi.”"},{"book":"UJeremiya","chapter":"11","verse":"6","text":"UThixo wasesithi kimi, “Memezela wonke amazwi la emadolobheni akoJuda lasemigwaqweni yaseJerusalema uthi: ‘Zwanini izimiso zesivumelwano lesi lizilandele."},{"book":"UJeremiya","chapter":"11","verse":"7","text":"Kusukela ekukhupheni kwami okhokho benu eGibhithe kuze kube lamhla, ngabalaya njalonjalo ngisithi, “Lalelani ilizwi lami.”"},{"book":"UJeremiya","chapter":"11","verse":"8","text":"Kodwa kabazange balalele kumbe banake; esikhundleni salokho, bona balandela inkani yezinhliziyo zabo ezimbi. Ngakho ngabehlisela zonke izithuko zesivumelwano engangibalaye ukuba basilandele kodwa kabaze basigcina.’ ”"},{"book":"UJeremiya","chapter":"11","verse":"9","text":"UThixo wasesithi kimi, “Kulokuhlamuka okukhona ebantwini bakoJuda lakulabo abahlala eJerusalema."},{"book":"UJeremiya","chapter":"11","verse":"10","text":"Sebebuyele ezonweni zabokhokho babo, abalayo ukulalela amazwi ami. Balandele abanye onkulunkulu ukuba babakhonze. Indlu ka-Israyeli lendlu kaJuda, zombili zisephule isivumelwano engasenza labokhokho bazo."},{"book":"UJeremiya","chapter":"11","verse":"11","text":"Ngakho nanku akutshoyo uThixo: ‘Ngizabehlisela umonakalo abangeke baphephe kuwo. Lanxa sebekhala kimi kangiyikubalalela."},{"book":"UJeremiya","chapter":"11","verse":"12","text":"Amadolobho akoJuda labantu baseJerusalema bazakuyakhala kubonkulunkulu ababatshisela impepha, kodwa kabasoze babasize ngalutho lapho uhlupho selubehlela."},{"book":"UJeremiya","chapter":"11","verse":"13","text":"Wena Juda ubunengi babonkulunkulu bakho bunjengobamadolobho akho, njalo lama-alithare owakhele ukutshisela impepha kulowonkulunkulu olihlazo, uBhali, ubunengi bawo bunjengobemigwaqo yaseJerusalema.’"},{"book":"UJeremiya","chapter":"11","verse":"14","text":"Abantu laba ungabakhulekeli kumbe ubakhulumele loba ubacelele, ngoba angiyikulalela lapho bekhala kimi esikhathini sokuhlupheka kwabo."},{"book":"UJeremiya","chapter":"11","verse":"15","text":"Othandekayo wami wenzani ethempelini"},{"book":"UJeremiya","chapter":"11","verse":"16","text":"UThixo wakubiza ngokuthi uyisihlahla se-oliva"},{"book":"UJeremiya","chapter":"11","verse":"17","text":"UThixo uSomandla, owakuhlanyelayo, usememezele umonakalo kuwe, ngoba indlu ka-Israyeli lendlu kaJuda zenze okubi zangithukuthelisa ngokutshisela uBhali impepha."},{"book":"UJeremiya","chapter":"11","verse":"18","text":"Ngenxa yokuthi uThixo waveza icebo labo kimi, ngalazi, ngoba ngalesosikhathi wangitshengisa ababekwenza."},{"book":"UJeremiya","chapter":"11","verse":"19","text":"Ngangifana lewundlu elithambileyo lisiwa ekuhlatshweni; ngangingazi ukuthi basebebumbe icebo ngami, besithi,"},{"book":"UJeremiya","chapter":"11","verse":"20","text":"Kodwa, wena, Thixo Somandla,"},{"book":"UJeremiya","chapter":"11","verse":"21","text":"Ngakho-ke nanku okutshiwo nguThixo mayelana labantu base-Anathothi abafuna ukukubulala besithi, “Ungaphrofethi ngebizo likaThixo funa sikubulale”"},{"book":"UJeremiya","chapter":"11","verse":"22","text":"ngakho uThixo uSomandla uthi: “Ngizabajezisa. Amajaha akibo azabulawa yinkemba, amadodana lamadodakazi abo abulawe yindlala."},{"book":"UJeremiya","chapter":"11","verse":"23","text":"Akuyikuba khona osalayo kubo, ngoba ngizaletha incithakalo ebantwini base-Anathothi ngomnyaka wokujeziswa kwabo.”"}]}