{"data":[{"book":"لوقا","chapter":"3","verse":"1","text":"در سال پانزدهم فرمانروایی تیبریوس قیصر روم، هنگامی که پُنتیوس پیلاتُس والی یهودیه بود، هیرودیس حاکم جلیل، فیلیپ برادر هیرودیس حاکم ایتوریه و تراخونیتس، و لیسانیوس حاکم آبلیه،"},{"book":"لوقا","chapter":"3","verse":"2","text":"و حنّا و قیافا کاهنان اعظم بودند، کلام خدا در بیابان بر یحیی، پسر زکریا، نازل شد."},{"book":"لوقا","chapter":"3","verse":"3","text":"پس یحیی رسالت خود را آغاز کرده، در مناطق اطراف رود اردن می‌گشت و به مردم موعظه می‌کرد که تعمید بگیرند تا نشان دهند که از گناهانشان دست کشیده‌اند و به سوی خدا بازگشته‌اند تا گناهانشان آمرزیده شود."},{"book":"لوقا","chapter":"3","verse":"4","text":"یحیی همان کسی است که اشعیای نبی درباره‌اش گفته بود: «او صدایی است در بیابان که بانگ بر می‌آوَرَد: راه را برای آمدن خداوند آماده کنید! جاده را برای او هموار سازید!"},{"book":"لوقا","chapter":"3","verse":"5","text":"دره‌ها پر خواهند شد؛ کوهها و تپه‌ها هموار خواهند گردید! راههای کج راست و جاده‌های ناهموار صاف خواهند شد."},{"book":"لوقا","chapter":"3","verse":"6","text":"آنگاه همه مردم نجات خدا را خواهند دید.»3‏:6 اشعیا ۴۰‏:۳‏‑۵ (نسخۀ یونانی)."},{"book":"لوقا","chapter":"3","verse":"7","text":"بسیاری از مردم، برای تعمید نزد یحیی می‌آمدند. یکبار او به عده‌ای از ایشان گفت: «ای افعی‌زادگان، چه کسی به شما هشدار داد که از غضب آیندهٔ خدا بگریزید؟"},{"book":"لوقا","chapter":"3","verse":"8","text":"رفتارتان باید نشان دهد که واقعاً توبه کرده‌اید یا نه. این فکر را نیز از سرتان بیرون کنید که چون جدّتان ابراهیم است، از غضب خدا در امان خواهید ماند، زیرا خدا می‌تواند از این سنگهای بیابان برای ابراهیم فرزندان به وجود آورد!"},{"book":"لوقا","chapter":"3","verse":"9","text":"اکنون تیشه بر ریشۀ درختان گذاشته شده است. هر درختی که ثمرۀ نیکو نیاورد، بریده شده، در آتش افکنده خواهد شد.»"},{"book":"لوقا","chapter":"3","verse":"10","text":"از او پرسیدند: «چه باید بکنیم؟»"},{"book":"لوقا","chapter":"3","verse":"11","text":"جواب داد: «اگر دو پیراهن دارید، یکی را بدهید به کسی که ندارد. اگر خوراک دارید، آن را با گرسنگان قسمت کنید.»"},{"book":"لوقا","chapter":"3","verse":"12","text":"حتی باجگیران نیز که به بدنامی معروف بودند، برای تعمید نزد او آمدند و پرسیدند: «استاد، ما چه کنیم؟»"},{"book":"لوقا","chapter":"3","verse":"13","text":"پاسخ داد: «بیش از آنچه دولت روم تعیین کرده است، از کسی باج و خراج نگیرید.»"},{"book":"لوقا","chapter":"3","verse":"14","text":"عده‌ای از سربازان نیز از او پرسیدند: «ما چه کنیم؟» یحیی جواب داد: «با زور و تهدید از مردم پول نگیرید. تهمت ناروا به کسی نزنید و به حقوقی که می‌گیرید، قانع باشید.»"},{"book":"لوقا","chapter":"3","verse":"15","text":"در آن روزها، امید مردم به ظهور مسیح موعود قوت گرفته بود و همه از خود می‌پرسیدند که آیا یحیی همان مسیح است یا نه؟"},{"book":"لوقا","chapter":"3","verse":"16","text":"یحیی در این باره به مردم گفت: «من شما را با آب تعمید می‌دهم. اما به‌زودی شخصی خواهد آمد که شما را با روح‌القدس و آتش تعمید خواهد داد. مقام او بالاتر از من است و من حتی شایسته نیستم که بند کفشهایش را باز کنم."},{"book":"لوقا","chapter":"3","verse":"17","text":"او آماده است تا با چارشاخ خود، کاه را از گندم جدا سازد. سپس خرمنگاه خود را پاک ساخته، گندم را در انبار جمع خواهد کرد، اما کاه را در آتشی خاموش‌نشدنی خواهد سوزاند.»"},{"book":"لوقا","chapter":"3","verse":"18","text":"و یحیی با نصایحی اینچنین، کلام خدا را به مردم اعلام می‌کرد و مژده می‌داد که ملکوت خدا نزدیک است."},{"book":"لوقا","chapter":"3","verse":"19","text":"اما پس از اینکه یحیی آشکارا هیرودیس آنتیپاس را به سبب ازدواج با هیرودیا، زن برادر خود، و خطاهای فراوان دیگرش سرزنش کرد،"},{"book":"لوقا","chapter":"3","verse":"20","text":"هیرودیس او را به زندان انداخت و به این ترتیب، گناه دیگری بر گناهان بیشمار خود افزود."},{"book":"لوقا","chapter":"3","verse":"21","text":"روزی، وقتی همه در حال تعمید گرفتن بودند، عیسی نیز تعمید گرفت. و چون مشغول دعا بود، آسمان گشوده شد،"},{"book":"لوقا","chapter":"3","verse":"22","text":"و روح‌القدس به شکل کبوتری نازل شد و بر او قرار گرفت؛ ندایی نیز از آسمان در رسید که می‌گفت: «تو پسر محبوب من هستی! از تو بسیار خشنودم!»"},{"book":"لوقا","chapter":"3","verse":"23","text":"عیسی حدود سی سال داشت که خدمت خود را آغاز کرد. مردم او را پسر یوسف می‌دانستند."},{"book":"لوقا","chapter":"3","verse":"24","text":"پدر هالی، متات بود."},{"book":"لوقا","chapter":"3","verse":"25","text":"پدر یوسف، متاتیا بود."},{"book":"لوقا","chapter":"3","verse":"26","text":"پدر نجی، مائت بود."},{"book":"لوقا","chapter":"3","verse":"27","text":"پدر یوحنا، ریسا بود."},{"book":"لوقا","chapter":"3","verse":"28","text":"پدر نیری، ملکی بود."},{"book":"لوقا","chapter":"3","verse":"29","text":"پدر عیر، یوسی بود."},{"book":"لوقا","chapter":"3","verse":"30","text":"پدر لاوی، شمعون بود."},{"book":"لوقا","chapter":"3","verse":"31","text":"پدر ایلیاقیم، ملیا بود."},{"book":"لوقا","chapter":"3","verse":"32","text":"پدر داوود، یسی‌ٰ بود."},{"book":"لوقا","chapter":"3","verse":"33","text":"پدر نحشون، عمیناداب بود."},{"book":"لوقا","chapter":"3","verse":"34","text":"پدر یهودا، یعقوب بود."},{"book":"لوقا","chapter":"3","verse":"35","text":"پدر ناحور، سروج بود."},{"book":"لوقا","chapter":"3","verse":"36","text":"پدر صالح، قینان بود."},{"book":"لوقا","chapter":"3","verse":"37","text":"پدر لمک، متوشالح بود."},{"book":"لوقا","chapter":"3","verse":"38","text":"پدر قینان، انوش بود."}]}