{"data":[{"book":"Zabūr","chapter":"62","verse":"1","text":"Dāūd kā zabūr. Mausīqī ke rāhnumā ke lie. Yadūtūn ke lie."},{"book":"Zabūr","chapter":"62","verse":"2","text":"Wuhī merī chaṭān, merī najāt aur merā qilā hai, is lie maiṅ zyādā nahīṅ ḍagmagāūṅgā."},{"book":"Zabūr","chapter":"62","verse":"3","text":"Tum kab tak us par hamlā karoge jo pahle hī jhukī huī dīwār kī mānind hai? Tum sab kab tak use qatl karne par tule rahoge jo pahle hī girne wālī chārdīwārī jaisā hai?"},{"book":"Zabūr","chapter":"62","verse":"4","text":"Un ke mansūboṅ kā ek hī maqsad hai, ki use us ke ūṅche ohde se utāreṅ. Unheṅ jhūṭ se mazā ātā hai. Muṅh se wuh barkat dete, lekin andar hī andar lānat karte haiṅ. (Silāh)"},{"book":"Zabūr","chapter":"62","verse":"5","text":"Lekin tū ai merī jān, ḳhāmoshī se Allāh hī ke intazār meṅ rah. Kyoṅki usī se mujhe ummīd hai."},{"book":"Zabūr","chapter":"62","verse":"6","text":"Sirf wuhī merī jān kī chaṭān, merī najāt aur merā qilā hai, is lie maiṅ nahīṅ ḍagmagāūṅgā."},{"book":"Zabūr","chapter":"62","verse":"7","text":"Merī najāt aur izzat Allāh par mabnī hai, wuhī merī mahfūz chaṭān hai. Allāh meṅ maiṅ panāh letā hūṅ."},{"book":"Zabūr","chapter":"62","verse":"8","text":"Ai ummat, har waqt us par bharosā rakh! Us ke huzūr apne dil kā ranj-o-alam pānī kī tarah unḍel de. Allāh hī hamārī panāhgāh hai. (Silāh)"},{"book":"Zabūr","chapter":"62","verse":"9","text":"Insān dam-bhar kā hī hai, aur baṛe log fareb hī haiṅ. Agar unheṅ tarāzū meṅ tolā jāe to mil kar un kā wazn ek phūṅk se bhī kam hai."},{"book":"Zabūr","chapter":"62","verse":"10","text":"Zulm par etamād na karo, chorī karne par fuzūl ummīd na rakho. Aur agar daulat baṛh jāe to tumhārā dil us se lipaṭ na jāe."},{"book":"Zabūr","chapter":"62","verse":"11","text":"Allāh ne ek bāt farmāī balki do bār maiṅ ne sunī hai ki Allāh hī qādir hai."},{"book":"Zabūr","chapter":"62","verse":"12","text":"Ai Rab, yaqīnan tū mehrbān hai, kyoṅki tū har ek ko us ke āmāl kā badlā detā hai."}]}