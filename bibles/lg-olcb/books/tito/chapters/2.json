{"data":[{"book":"Tito","chapter":"2","verse":"1","text":"Naye ggwe yogeranga ebyo ebitayawukana na njigiriza entuufu."},{"book":"Tito","chapter":"2","verse":"2","text":"Kubirizanga abasajja abakulu babe bateefu, abassibwamu ekitiibwa, abeegendereza, abajjudde okukkiriza, okwagala n’okugumiikiriza."},{"book":"Tito","chapter":"2","verse":"3","text":"Abakazi abakulu nabo bakubirize bw’otyo babe n’empisa ezisaanira abantu ba Katonda, nga tebawaayiriza, era nga tebatamiira, wabula nga bayigiriza ebirungi,"},{"book":"Tito","chapter":"2","verse":"4","text":"balyoke basobole okugunjula abakazi abato okwagalanga ba bbaabwe awamu n’abaana baabwe."},{"book":"Tito","chapter":"2","verse":"5","text":"Era babenga beegendereza, era abalongoofu, era abakola obulungi emirimu mu maka gaabwe, era abawulize eri ba bbaabwe, ekigambo kya Katonda kiremenga okuvvoolebwa."},{"book":"Tito","chapter":"2","verse":"6","text":"N’abavubuka bakubirizenga babe beegendereza,"},{"book":"Tito","chapter":"2","verse":"7","text":"mu bintu byonna, ng’obeera ekyokulabirako ekirungi mu byonna by’okola, ng’oli mwesimbu era assaayo omwoyo mu kuyigiriza kwo."},{"book":"Tito","chapter":"2","verse":"8","text":"Buli ky’oyogera kiteekwa okuba nga tekiriiko kya kunenyezebwa, oyo awakanya alyoke aswale, nga talina kibi kya kukwogerako."},{"book":"Tito","chapter":"2","verse":"9","text":"Era kubirizanga abaddu bawulirenga bakama baabwe era babagonderenga mu byonna, nga tebabawakanya,"},{"book":"Tito","chapter":"2","verse":"10","text":"wadde okubabbangako ebyabwe. Wabula babenga beesigwa ddala mu byonna, nga beeyisa bulungi, abantu balyoke bayaayaanire okuyigiriza kwa Katonda Omulokozi waffe mu buli ngeri yonna."},{"book":"Tito","chapter":"2","verse":"11","text":"Kubanga ekisa kya Katonda ekireetera abantu bonna obulokozi kirabise,"},{"book":"Tito","chapter":"2","verse":"12","text":"era kituyigiriza tuleke obutatya Katonda, n’okwegomba kw’ensi, tulyoke tube beegendereza, abatuukirivu abatya Katonda nga tuli mu mulembe gwa kaakano;"},{"book":"Tito","chapter":"2","verse":"13","text":"nga tulindirira olunaku lwe tusuubira, n’okulabika kw’ekitiibwa kya Katonda omukulu era Omulokozi waffe Yesu Kristo;"},{"book":"Tito","chapter":"2","verse":"14","text":"eyeewaayo ku lwaffe, alyoke atununule mu bujeemu bwaffe bwonna, era yeerongooseza eggwanga ery’envuma, erinyiikirira ebikolwa ebirungi."},{"book":"Tito","chapter":"2","verse":"15","text":"Ebyo by’obanga oyigiriza abantu. Buuliriranga era nenyanga n’obuyinza bwonna. Omuntu yenna takunyoomanga."}]}