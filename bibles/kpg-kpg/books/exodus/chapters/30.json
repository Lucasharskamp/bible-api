{"data":[{"book":"Exodus","chapter":"30","verse":"1","text":"“Heia di gowaa tigidaumaha gi nia laagau ‘acacia’ e dudu nia ‘incense’."},{"book":"Exodus","chapter":"30","verse":"2","text":"Di looloo mo di palaha e hagatau be di mee e dahi, nia ‘inch’ e 18 gei tuuduu gi nua nia ‘inch’ e 36. Heia nia madaagoo e haa ala e tolo gi daha i nia madaaduge gii hai di mee e dahi gi tuaidina di maa."},{"book":"Exodus","chapter":"30","verse":"3","text":"Hii ina di ulu gi nua di maa mo ono baahi e haa, mo ono gowaa ala e tolo gi daha gi nia goolo madammaa, haganiga ina taalinga di maa gi nia goolo."},{"book":"Exodus","chapter":"30","verse":"4","text":"Heia ono buulei aamo mee e lua gi nia goolo, hauhia nia maa gi baahi lala taalinga o nia baahi e lua, e daahi laagau aamo."},{"book":"Exodus","chapter":"30","verse":"5","text":"Heia nia laagau aamo gi nia laagau ‘acacia’, gaa hii nia maa gi nia goolo."},{"book":"Exodus","chapter":"30","verse":"6","text":"Duguina di mee dudu tigidaumaha gi tua di gahu duuli dela e daudau i mua Tebedebe di Hagababa. Deelaa di gowaa e heetugi iei Au adu gi di goe."},{"book":"Exodus","chapter":"30","verse":"7","text":"I nia luada huogodoo, i di madagoaa Aaron ga hanimoi e benebene nia malama, mee e hai loo gii dudu dana mee hagakala ‘incense’ gi hongo di maa."},{"book":"Exodus","chapter":"30","verse":"8","text":"Mee e hai loo gii hai be dana hai i di madagoaa mee gaa dudu nia malama i di hiahi. Tigidaumaha o nia ‘incense’ deenei e hai gii hai gi muli i lodo nia madagoaa huogodoo ala ga lloomoi."},{"book":"Exodus","chapter":"30","verse":"9","text":"Hudee hai tigidaumaha i hongo di gowaa tigidaumaha deenei nia ‘incense’ ala guu bule, be tigidaumaha manu, be tigidaumaha huwa laagau, gei hudee dui ina nia waini gi hongo di maa."},{"book":"Exodus","chapter":"30","verse":"10","text":"Di laangi e dahi i lodo di ngadau e dahi, Aaron gi heia dana hegau dabu e hagamadammaa di gowaa dudu tigidaumaha i dana dui nia dodo o di manu dela ne tigidaumaha gi nia hala la gi hongo nia madaagoo e haa ala e tolo mai gi daha. Di mee deenei e hai i lodo nia ngadau dagidahi o nia madagoaa huogodoo ala e lloomoi. Di gowaa dudu tigidaumaha deenei le e hai gi dabuaahia, e hagadabu mai gi di Au, go Dimaadua.”"},{"book":"Exodus","chapter":"30","verse":"11","text":"Dimaadua ga helekai gi Moses,"},{"book":"Exodus","chapter":"30","verse":"12","text":"“Di madagoaa ma gaa hai di dau o nia daangada Israel, nia daangada dagi dahi e hui mai gi di Au di hui o dono mouli, gei nia haingadaa llauehe ga hagalee tale ang gi deia i di madagoaa di dau o nia daangada e hai."},{"book":"Exodus","chapter":"30","verse":"13","text":"Nia daangada huogodoo i lodo di dau dangada e hai gi dahi aga nia pauna bahihadu ala gu haganoho bolo e dahi aga, e pauna be di hai nia daangada e pauna ai. Nia daangada huogodoo e hai gii hui e tigidaumaha mai gi di Au.30.13 Exodus 38.25,26; Matthew 17.24"},{"book":"Exodus","chapter":"30","verse":"14","text":"Nia daangada huogodoo ala nadau ngadau e madalua be mada mmaadua nadau ngadau i lodo di dau le e hui mai di hulu deenei."},{"book":"Exodus","chapter":"30","verse":"15","text":"Tangada maluagina e hagalee hui gii logo, gei tangada hagaloale e hagalee hui hagahogoohi i di madagoaa ginaadou gaa hui di hulu deenei ang gi nadau mouli."},{"book":"Exodus","chapter":"30","verse":"16","text":"Hagabudu ina nia bahihadu aanei mai digau Israel, hai hegau gi nia maa e benebene gi humalia dogu Hale laa. Dagitedi deenei la di hui o nadau mouli, gei Au ga langahia di benebene nadau mouli.”"},{"book":"Exodus","chapter":"30","verse":"17","text":"Dimaadua ga helekai gi Moses,"},{"book":"Exodus","chapter":"30","verse":"18","text":"“Heia di baisin baalanga mmee mo dono lohongo baalanga mmee. Dugua i mehanga di Hale laa mo di gowaa dudu tigidaumaha, wanga ina nia wai gi lodo. 30.18 Exodus 38.8"},{"book":"Exodus","chapter":"30","verse":"19","text":"Aaron mo ana dama daane e tonotono nadau lima mo nadau wae gi nia maa,"},{"book":"Exodus","chapter":"30","verse":"20","text":"i mua di nadau hula gi lodo di Hale laa be e loomoi gi di gowaa dudu tigidaumaha e hai tigidaumaha meegai. Ma gaa hai beenei, gei digaula hagalee daaligi gii mmade."},{"book":"Exodus","chapter":"30","verse":"21","text":"Digaula e hai loo gii tono nadau lima mo nadau wae gi dee mmade ginaadou. Deenei taganoho e hai loo gi daudali go digaula mo nadau hagadili gaa hana hua beelaa.”"},{"book":"Exodus","chapter":"30","verse":"22","text":"Dimaadua ga helekai gi Moses,"},{"book":"Exodus","chapter":"30","verse":"23","text":"“Kaina nia mee unugi mee hagakala humalia huogodoo, nia pauna 12 wai ‘myrrh’, 6 pauna ‘cinnamon’ kala, 6 pauna mee ngau llamu kala,"},{"book":"Exodus","chapter":"30","verse":"24","text":"ge 12 pauna gili laagau ‘cassia’, e pauna be di hai nia daangada e pauna ai. Hagapunia gi di galon lolo olib."},{"book":"Exodus","chapter":"30","verse":"25","text":"Heia nia lolo hagatulu e unugi gi nia lolo hagakala."},{"book":"Exodus","chapter":"30","verse":"26","text":"Hai hegau gi di maa e hagatulu dogu Hale laa, Tebedebe di Hagababa,"},{"book":"Exodus","chapter":"30","verse":"27","text":"teebele mo nia mee hai hegau huogodoo, di lohongo malama mo ono goloo, di gowaa dudu tigidaumaha lolo kala,"},{"book":"Exodus","chapter":"30","verse":"28","text":"di gowaa dudu tigidaumaha mo ono goloo huogodoo, di baisin tonotono mo dono lohongo."},{"book":"Exodus","chapter":"30","verse":"29","text":"Hagadabu ina nia mee aanei, gei nia maa ga hagamadagu huogodoo, gei tangada be di mee ma gaa bili gi nia maa ga hagamadagu go di mogobuna o dono hagamadagu."},{"book":"Exodus","chapter":"30","verse":"30","text":"Hagatulu ina Aaron mo ana dama daane, heia digaula gii hai digau hai mee dabu i lodo agu hegau."},{"book":"Exodus","chapter":"30","verse":"31","text":"Helekai gi digau Israel bolo nia lolo hagatulu e hai hegau ai i lodo agu hegau i nia madagoaa huogodoo ma ga dau mai."},{"book":"Exodus","chapter":"30","verse":"32","text":"Nia lolo e hagalee hagatulu gi hongo di ingoo hua tangada, gei goe hude hai lolo gii hai be di maa. Ma e dabuaahia, goe heia di maa be di mee dabuaahia."},{"book":"Exodus","chapter":"30","verse":"33","text":"Tangada ma gaa hai ana lolo be nia maa, be e hai hegau nia maa gi di ingoo tangada dela hagalee tangada hai mee dabu, ga hagalee hai tangada ni aagu.”"},{"book":"Exodus","chapter":"30","verse":"34","text":"Dimaadua ga helekai gi Moses, “Kaina di baahi be di mee e dahi o nia mee hagakala meegai ‘spice’ aanei: nia ‘stacte’, ‘onycha’, ‘galbanum’, mo ‘frankincense’ madammaa."},{"book":"Exodus","chapter":"30","verse":"35","text":"Heia nia maa gii hai nia ‘incense’, e unugi be nia lolo kala. Hagapuni anga gi nia toolo gi humalia ge gi hagamadagu."},{"book":"Exodus","chapter":"30","verse":"36","text":"Tuugia hunu mee i nia maa gii lligi be nia luaahi, kaina gi dogu Hale laa ga hagatulu i mua Tebedebe di Hagababa. Heia nia ‘incense’ bolo di mee hagamadagu dogomaalia."},{"book":"Exodus","chapter":"30","verse":"37","text":"Hudee hai hegau gi nia ‘incense’ be di maa adu gi goodou. Heia di maa be di mee dabu mai gi di Au."},{"book":"Exodus","chapter":"30","verse":"38","text":"Maa tangada gaa hai dana mee be di maa e hai hegau ai be di lolokala, mee ga hagalee hai tangada ni aagu.”"}]}