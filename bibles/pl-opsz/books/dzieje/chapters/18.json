{"data":[{"book":"Dzieje","chapter":"18","verse":"1","text":"Potem Paweł opuścił Ateny i udał się do Koryntu."},{"book":"Dzieje","chapter":"18","verse":"2","text":"Tam spotkał Akwilę, Żyda rodem z Pontu, który wraz z żoną Pryscyllą przybył niedawno z Italii. Nakazem cezara Klaudiusza wysiedlano bowiem z Rzymu wszystkich Żydów. Paweł odwiedził Akwilę i Pryscyllę,"},{"book":"Dzieje","chapter":"18","verse":"3","text":"a ponieważ, podobnie jak oni, zajmował się wyrobem namiotów, zamieszkał u nich i zaczął razem z nimi pracować."},{"book":"Dzieje","chapter":"18","verse":"4","text":"Każdy szabat spędzał w synagodze, gdzie nauczał i przekonywał zarówno Żydów, jak i Greków."},{"book":"Dzieje","chapter":"18","verse":"5","text":"Gdy Sylas i Tymoteusz przybyli z Macedonii, Paweł poświęcił się głównie nauczaniu i udowadniał Żydom, że Jezus jest Mesjaszem."},{"book":"Dzieje","chapter":"18","verse":"6","text":"Ponieważ jednak byli mu przeciwni i lekceważyli Jezusa, strząsnął kurz z płaszcza i powiedział:"},{"book":"Dzieje","chapter":"18","verse":"7","text":"Odszedł stamtąd i udał się do domu niejakiego Tycjusza Justusa, człowieka bardzo pobożnego, który mieszkał obok synagogi."},{"book":"Dzieje","chapter":"18","verse":"8","text":"Kryspus, przełożony synagogi, uwierzył w Pana wraz z całym domem. Także wielu innych Koryntian uwierzyło i przyjęło chrzest."},{"book":"Dzieje","chapter":"18","verse":"9","text":"W nocy Paweł miał widzenie, w którym Pan powiedział:"},{"book":"Dzieje","chapter":"18","verse":"10","text":"Jestem z tobą i nikt nie zrobi ci krzywdy. Wielu ludzi w tym mieście należy do Mnie."},{"book":"Dzieje","chapter":"18","verse":"11","text":"Paweł pozostał tam więc jeszcze półtora roku, nauczając słowa Bożego."},{"book":"Dzieje","chapter":"18","verse":"12","text":"Gdy zarządcą Achai był Gallio, przywódcy żydowscy zorganizowali wspólną akcję przeciwko Pawłowi i postawili go przed sądem."},{"book":"Dzieje","chapter":"18","verse":"13","text":"—Ten człowiek namawia ludzi, aby czcili Boga niezgodnie z Prawem Mojżesza—oskarżali go."},{"book":"Dzieje","chapter":"18","verse":"14","text":"Paweł właśnie chciał coś opowiedzieć, gdy Gallio zwrócił się do nich:"},{"book":"Dzieje","chapter":"18","verse":"15","text":"Ale skoro jest to spór o słowa, imiona i o wasze Prawo, radźcie sobie sami. Ja nie będę się tym zajmował!"},{"book":"Dzieje","chapter":"18","verse":"16","text":"I wyprosił ich z sądu."},{"book":"Dzieje","chapter":"18","verse":"17","text":"Wtedy tłum rzucił się na nowego przełożonego synagogi, Sostenesa, i bił go tuż przed budynkiem sądu. Ale Gallio nie zwracał na to najmniejszej uwagi."},{"book":"Dzieje","chapter":"18","verse":"18","text":"Paweł dość długo pozostał w Koryncie, po czym pożegnał wierzących i wraz z Pryscyllą i Akwilą popłynął do Syrii. W Kenchrach, zgodnie ze złożoną wcześniej obietnicą, ogolił głowę."},{"book":"Dzieje","chapter":"18","verse":"19","text":"Stamtąd udali się do Efezu. Zostawił towarzyszy na statku, a sam wszedł do synagogi i nauczał Żydów."},{"book":"Dzieje","chapter":"18","verse":"20","text":"Prosili go, żeby został na dłużej, lecz odmówił."},{"book":"Dzieje","chapter":"18","verse":"21","text":"—Jeśli Bóg pozwoli, wrócę do was—powiedział, po czym pożegnał się i odpłynął z Efezu."},{"book":"Dzieje","chapter":"18","verse":"22","text":"Następnie odwiedził kościół w Cezarei. Przekazał wierzącym pozdrowienia i udał się do Antiochii."},{"book":"Dzieje","chapter":"18","verse":"23","text":"Tam zatrzymał się na pewien czas. Potem jednak znowu wyruszył w podróż, przemierzając Galację i Frygię, gdzie dodawał otuchy wierzącym."},{"book":"Dzieje","chapter":"18","verse":"24","text":"Tymczasem do Efezu przybył niejaki Apollos, Żyd z Aleksandrii, który był dobrym mówcą i doskonale znał Pisma."},{"book":"Dzieje","chapter":"18","verse":"25","text":"Sporo już wiedział o „drodze Pana” i z wielkim zapałem przemawiał na temat Jezusa, choć znał tylko chrzest Jana Chrzciciela."},{"book":"Dzieje","chapter":"18","verse":"26","text":"Apollos zaczął odważnie nauczać w synagodze w Efezie. Gdy Pryscylla i Akwila usłyszeli go, zabrali go do siebie i dokładnie przedstawili mu „drogę Boga”."},{"book":"Dzieje","chapter":"18","verse":"27","text":"A ponieważ chciał odwiedzić Achaję, wierzący napisali mu list polecający, aby go tam przyjęto. Po przybyciu, bardzo pomógł wszystkim, którzy zaufali łasce Pana."},{"book":"Dzieje","chapter":"18","verse":"28","text":"Z odwagą dyskutował z tamtejszymi Żydami, publicznie wykazując na podstawie Pisma, że Jezus naprawdę jest Mesjaszem."}]}