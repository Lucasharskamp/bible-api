{"data":[{"book":"Mwanzo","chapter":"21","verse":"1","text":"Wakati huu Bwana akamrehemu Sara kama alivyokuwa amesema, naye Bwana akamtendea Sara kile alichokuwa ameahidi."},{"book":"Mwanzo","chapter":"21","verse":"2","text":"Sara akapata mimba, akamzalia Abrahamu mwana katika uzee wake, majira yale ya Mungu aliomwahidi."},{"book":"Mwanzo","chapter":"21","verse":"3","text":"Abrahamu akamwita Isaki yule mwana ambaye Sara alimzalia."},{"book":"Mwanzo","chapter":"21","verse":"4","text":"Isaki alipokuwa na umri wa siku nane, Abrahamu akamtahiri, kama Mungu alivyomwamuru."},{"book":"Mwanzo","chapter":"21","verse":"5","text":"Abrahamu alikuwa na miaka 100 wakati Isaki mwanawe alipozaliwa."},{"book":"Mwanzo","chapter":"21","verse":"6","text":"Sara akasema, “Mungu ameniletea kicheko, kila mmoja atakayesikia jambo hili atacheka pamoja nami.”"},{"book":"Mwanzo","chapter":"21","verse":"7","text":"Akaongeza kusema, “Nani angemwambia Abrahamu kuwa Sara angenyonyesha watoto? Tena nimemzalia mwana katika uzee wake.”"},{"book":"Mwanzo","chapter":"21","verse":"8","text":"Mtoto akakua, akaachishwa kunyonya. Siku hiyo Isaki alipoachishwa kunyonya, Abrahamu alifanya sherehe kubwa."},{"book":"Mwanzo","chapter":"21","verse":"9","text":"Lakini Sara aliona kuwa mwana ambaye Hagari, Mmisri, aliyemzalia Abrahamu alikuwa anadhihaki,"},{"book":"Mwanzo","chapter":"21","verse":"10","text":"Sara akamwambia Abrahamu, “Mwondoe mwanamke huyo mtumwa pamoja na mwanawe, kwa kuwa mwana wa mwanamke mtumwa kamwe hatarithi pamoja na mwanangu Isaki.”"},{"book":"Mwanzo","chapter":"21","verse":"11","text":"Jambo hili lilimhuzunisha sana Abrahamu kwa sababu lilimhusu mwanawe."},{"book":"Mwanzo","chapter":"21","verse":"12","text":"Lakini Mungu akamwambia, “Usihuzunike hivyo kwa sababu ya kijana na mtumishi wako wa kike. Sikiliza lolote Sara analokuambia, kwa sababu uzao wako utahesabiwa kupitia kwake Isaki."},{"book":"Mwanzo","chapter":"21","verse":"13","text":"Nitamfanya huyu mwana wa mtumishi wako wa kike kuwa taifa pia, kwa sababu naye ni uzao wako.”"},{"book":"Mwanzo","chapter":"21","verse":"14","text":"Kesho yake asubuhi na mapema, Abrahamu akachukua chakula na kiriba cha maji, akampa Hagari. Akaviweka mabegani mwa Hagari, akamwondoa pamoja na kijana. Hagari akashika njia, akatangatanga katika jangwa la Beer-Sheba."},{"book":"Mwanzo","chapter":"21","verse":"15","text":"Maji yalipokwisha kwenye kiriba, akamwacha kijana chini ya mojawapo ya vichaka."},{"book":"Mwanzo","chapter":"21","verse":"16","text":"Kisha akajiendea zake akaketi karibu, umbali wa kutupa mshale, akawaza, “Siwezi kumwangalia kijana akifa.” Ikawa alipokuwa ameketi pale karibu, akaanza kulia kwa huzuni."},{"book":"Mwanzo","chapter":"21","verse":"17","text":"Mungu akamsikia kijana akilia, malaika wa Mungu akamwita Hagari kutoka mbinguni na kumwambia, “Kuna nini Hagari? Usiogope, Mungu amesikia kijana analia akiwa amelala pale."},{"book":"Mwanzo","chapter":"21","verse":"18","text":"Mwinue kijana na umshike mkono, kwa maana nitamfanya kuwa taifa kubwa.”"},{"book":"Mwanzo","chapter":"21","verse":"19","text":"Ndipo Mungu akamfumbua Hagari macho yake naye akaona kisima cha maji. Hivyo akaenda akajaza kiriba maji na kumpa kijana anywe."},{"book":"Mwanzo","chapter":"21","verse":"20","text":"Mungu akawa pamoja na huyu kijana alipokuwa akiendelea kukua. Aliishi jangwani na akawa mpiga upinde."},{"book":"Mwanzo","chapter":"21","verse":"21","text":"Alipokuwa akiishi katika Jangwa la Parani, mama yake akampatia mke kutoka Misri."},{"book":"Mwanzo","chapter":"21","verse":"22","text":"Wakati huo Abimeleki na Fikoli mkuu wa majeshi yake wakamwambia Abrahamu, “Mungu yu pamoja nawe katika kila kitu unachofanya."},{"book":"Mwanzo","chapter":"21","verse":"23","text":"Sasa niapie hapa mbele za Mungu kwamba hutanitenda hila mimi, watoto wangu wala wazao wangu. Nitendee mimi na nchi ambayo unaishi kama mgeni wema ule ule ambao nimekutendea.”"},{"book":"Mwanzo","chapter":"21","verse":"24","text":"Abrahamu akasema, “Ninaapa hivyo.”"},{"book":"Mwanzo","chapter":"21","verse":"25","text":"Ndipo Abrahamu akalalamika kwa Abimeleki kuhusu kisima cha maji ambacho watumishi wa Abimeleki walikuwa wamekinyangʼanya."},{"book":"Mwanzo","chapter":"21","verse":"26","text":"Lakini Abimeleki akasema, “Sijui ni nani ambaye amefanya hili. Hukuniambia, leo tu ndipo ninasikia habari zake.”"},{"book":"Mwanzo","chapter":"21","verse":"27","text":"Hivyo Abrahamu akaleta kondoo na ngʼombe, akampa Abimeleki, nao watu hawa wawili wakafanya mapatano."},{"book":"Mwanzo","chapter":"21","verse":"28","text":"Abrahamu akatenga kondoo wa kike saba kutoka kwenye kundi,"},{"book":"Mwanzo","chapter":"21","verse":"29","text":"Abimeleki akamuuliza Abrahamu, “Ni nini maana ya hawa kondoo wa kike saba uliowatenga peke yao?”"},{"book":"Mwanzo","chapter":"21","verse":"30","text":"Abrahamu akamjibu, “Upokee hawa kondoo wa kike saba kutoka mkononi mwangu kama ushahidi kuwa nilichimba kisima hiki.”"},{"book":"Mwanzo","chapter":"21","verse":"31","text":"Hivyo mahali pale pakaitwa Beer-Sheba, kwa sababu watu wawili waliapiana hapo."},{"book":"Mwanzo","chapter":"21","verse":"32","text":"Baada ya mapatano kufanyika huko Beer-Sheba, Abimeleki na Fikoli mkuu wa majeshi yake wakarudi katika nchi ya Wafilisti."},{"book":"Mwanzo","chapter":"21","verse":"33","text":"Abrahamu akapanda mti wa mkwaju huko Beer-Sheba, na hapo akaliitia jina la Bwana, Mungu wa milele."},{"book":"Mwanzo","chapter":"21","verse":"34","text":"Naye Abrahamu akakaa katika nchi ya Wafilisti kwa muda mrefu."}]}