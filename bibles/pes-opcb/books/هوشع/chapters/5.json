{"data":[{"book":"هوشع","chapter":"5","verse":"1","text":"«ای کاهنان و ای رهبران اسرائیل گوش دهید؛ ای خاندان سلطنتی، این را بشنوید: نابودی شما حتمی است، زیرا در کوه مصفه و تابور به‌وسیلۀ بتها قوم را فریب داده‌اید."},{"book":"هوشع","chapter":"5","verse":"2","text":"ای یاغیان، شما بی‌رحمانه کشتار می‌کنید و حدی نمی‌شناسید، پس من همهٔ شما را تنبیه خواهم کرد."},{"book":"هوشع","chapter":"5","verse":"3","text":"«من افرایم را خوب می‌شناسم و اسرائیل نمی‌تواند خود را از من پنهان کند. همان‌طور که یک فاحشه شوهرش را ترک می‌کند، شما هم مرا ترک کرده و ناپاک شده‌اید."},{"book":"هوشع","chapter":"5","verse":"4","text":"کارهای شما مانع می‌شود از اینکه به سوی من بازگشت کنید، زیرا روح زناکاری در اعماق وجود شما ریشه دوانده است و نمی‌توانید مرا بشناسید.»"},{"book":"هوشع","chapter":"5","verse":"5","text":"تکبر مردم اسرائیل بر ضد آنها گواهی می‌دهد. اسرائیل و افرایم در زیر بار گناهانشان خواهند لغزید و مردم یهودا نیز در پی ایشان به زمین خواهند افتاد."},{"book":"هوشع","chapter":"5","verse":"6","text":"آنان سرانجام با گله‌ها و رمه‌های خود خواهند آمد تا برای خداوند قربانی کنند، ولی او را پیدا نخواهند کرد، زیرا او از ایشان دور شده است."},{"book":"هوشع","chapter":"5","verse":"7","text":"آنها به خداوند خیانت ورزیده‌اند و فرزندانی نامشروع به دنیا آورده‌اند. پس به‌زودی دین دروغین‌شان، ایشان را با دار و ندارشان خواهد بلعید."},{"book":"هوشع","chapter":"5","verse":"8","text":"شیپور خطر را در جِبعه و رامه و بیت‌ئیل به صدا درآورید! ای مردم بنیامین به خود بلرزید!"},{"book":"هوشع","chapter":"5","verse":"9","text":"در روز مجازات، اسرائیل5‏:9 عبری: «افرایم»؛ منظور اسرائیل شمالی است؛ همچنین در آیات ۱۱ تا ۱۴. به ویرانه‌ای تبدیل خواهی شد. آنچه را که واقع خواهد شد من در میان قبایل اسرائیل اعلام می‌کنم."},{"book":"هوشع","chapter":"5","verse":"10","text":"خداوند می‌فرماید: «رهبران یهودا به صورت پستترین دزدان درآمده‌اند5‏:10 عبری: «رهبران یهودا مانند کسانی شده‌اند که مرزها را جابه‌جا می‌کنند». نگاه کنید به تثنیه ۱۹‏:۱۴ و ۲۷‏:۱۷.؛ بنابراین، خشم خود را مثل سیلاب بر ایشان خواهم ریخت."},{"book":"هوشع","chapter":"5","verse":"11","text":"اسرائیل به حکم من در هم کوبیده خواهد شد، زیرا مایل نیست از بت‌پرستی خود دست بکشد."},{"book":"هوشع","chapter":"5","verse":"12","text":"من همچون بید که پشم را از بین می‌برد، اسرائیل را از بین خواهم برد و شیرهٔ جان یهودا را گرفته، او را خشک خواهم کرد."},{"book":"هوشع","chapter":"5","verse":"13","text":"«هنگامی که اسرائیل و یهودا پی بردند که تا چه اندازه بیمار شده‌اند، اسرائیل به آشور روی آورد و به پادشاهش پناه برد. ولی آشور نه قادر است درد او را درمان کند و نه کمکی به او برساند."},{"book":"هوشع","chapter":"5","verse":"14","text":"«مثل شیری که شکم شکار خود را می‌درد، من اسرائیل و یهودا را تکه پاره خواهم کرد و با خود خواهم برد و رهاننده‌ای نخواهد بود."},{"book":"هوشع","chapter":"5","verse":"15","text":"سپس آنها را ترک کرده، به خانهٔ خود باز خواهم گشت تا در شدت بیچارگی خود متوجه گناهانشان شده، آنها را اعتراف کنند و مرا بطلبند. زیرا ایشان در مصیبت خویش، مشتاقانه مرا خواهند جُست.»"}]}