{"data":[{"book":"Chakruok","chapter":"12","verse":"1","text":"Jehova Nyasaye nowacho ne Abram niya, “Dar iwe pinyu gi jou kod joodu mondo idhi e piny ma abiro nyisi."},{"book":"Chakruok","chapter":"12","verse":"2","text":"“Anaketi oganda maduongʼ"},{"book":"Chakruok","chapter":"12","verse":"3","text":"Anagwedh jogo ma gwedhi"},{"book":"Chakruok","chapter":"12","verse":"4","text":"Omiyo Abram nowuok kaka Jehova Nyasaye nosenyise kendo Lut nodhi kode. Abram ne ja-higni piero abiriyo gabich kane owuok Haran."},{"book":"Chakruok","chapter":"12","verse":"5","text":"Nokawo chiege Sarai, gi Lut wuod owadgi, gi mwandu duto mane gisechoko kod wasumbini duto mane gin-go Haran, kendo negichako wuoth mar dhi Kanaan mi negichopo kuno."},{"book":"Chakruok","chapter":"12","verse":"6","text":"Abram nowuotho e piny mochopo Shekem e tiend yath maduongʼ mar More. E kindego jo-Kanaan nodak e pinyno."},{"book":"Chakruok","chapter":"12","verse":"7","text":"Jehova Nyasaye nofwenyore ne Abram mi owachone niya, “Anami kothi pinyni.” Omiyo Abram nogero kendo mar misango kanyo ne Jehova Nyasaye mane osefwenyorene."},{"book":"Chakruok","chapter":"12","verse":"8","text":"Noa kanyo modhi e piny gode ma yo wuok chiengʼ mar Bethel kendo nogero hembe e kind Bethel man yo podho chiengʼ to gi Ai man yo wuok chiengʼ. Kanyo nogeroe kendo mar misango ne Jehova Nyasaye kendo nolamo Jehova Nyasaye kanyo."},{"book":"Chakruok","chapter":"12","verse":"9","text":"Eka Abram nochako wuoth kendo odhi nyime giwuoth kochomo Negev."},{"book":"Chakruok","chapter":"12","verse":"10","text":"Koro kech nomako pinyno kendo Abram nodhi Misri mondo odhi odag kuno kuom kinde matin nikech kech ne duongʼ."},{"book":"Chakruok","chapter":"12","verse":"11","text":"Kane ochiegni donjo Misri, nowacho ne Sarai chiege niya, “Angʼeyo kaka in dhako ma jaber."},{"book":"Chakruok","chapter":"12","verse":"12","text":"Ka jo-Misri oneni, gibiro wacho, ‘Ma en chiege.’ Mi gininega to inires ngimani."},{"book":"Chakruok","chapter":"12","verse":"13","text":"Wach ni in nyamera, mondo mi gitimna maber kendo ngimana obedie nikech in.”"},{"book":"Chakruok","chapter":"12","verse":"14","text":"Kane Abram ochopo Misri, jo-Misri noneno Sarai kaka ne en dhako ma jaber miwuoro."},{"book":"Chakruok","chapter":"12","verse":"15","text":"Kendo kane jodong Farao oneno Sarai, negiwuoro berne ne Farao kendo nokawe motere kar dak ruoth."},{"book":"Chakruok","chapter":"12","verse":"16","text":"Farao nomiyo Abram rit maber nikech Sarai, kendo nomiyo Abram rombe, dhok, pundane machwo gi mamon, wasumbini machwo gi mamon kod ngamia."},{"book":"Chakruok","chapter":"12","verse":"17","text":"To Jehova Nyasaye nosando Farao gi joode gi tuoche madongo nikech Sarai chi Abram."},{"book":"Chakruok","chapter":"12","verse":"18","text":"Omiyo Farao noluongo Abram kendo nopenje niya, “Angʼo ma isetimonani? Ere gima omiyo ne ok inyisa ni Sarai en chiegi?"},{"book":"Chakruok","chapter":"12","verse":"19","text":"Mara angʼo ne iwuonda ni Sarai en nyameru momiyo akawe mondo obed chiega? Chiegi eri, kawe mondo udhi.”"},{"book":"Chakruok","chapter":"12","verse":"20","text":"Eka Farao nogolo chik ne joge mondo ogol Abram, chiege gi gige duto kendo gikowogi oko mar pinyno."}]}