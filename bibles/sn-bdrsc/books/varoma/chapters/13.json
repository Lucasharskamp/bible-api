{"data":[{"book":"VaRoma","chapter":"13","verse":"1","text":"Munhu wose anofanira kuzviisa pasi pavatungamiri venyika, nokuti hakuna simba risina kubva kuna Mwari. Vane simba rokutonga vakaiswapo naMwari."},{"book":"VaRoma","chapter":"13","verse":"2","text":"Saka naizvozvo, anoramba kuteerera vari kutonga, ari kumukira zvakaiswapo naMwari, uye vanoita izvi vanozvitsvagira kutongwa."},{"book":"VaRoma","chapter":"13","verse":"3","text":"Nokuti vatongi havatyisi vaya vanoita zvakanaka, asi vanotyisa vaya vanoita zvakaipa. Unoda kusunungurwa here kuti usatya ane simba rokutonga? Ipapo ita zvakanaka uye achakurumbidza."},{"book":"VaRoma","chapter":"13","verse":"4","text":"Nokuti iye muranda waMwari anofanira kuti akuitire zvakanaka. Asi kana ukaita zvakaipa, itya, nokuti iye haabati munondo pasina. Nokuti iye ndiye muranda waMwari, mutumwa wokutsamwa, anoranga vaiti vezvakaipa."},{"book":"VaRoma","chapter":"13","verse":"5","text":"Naizvozvo, zvinokosha kuzviisa pasi pavabati, kwete nokuti tinotya kurangwa chete, asi nokuda kwehanawo."},{"book":"VaRoma","chapter":"13","verse":"6","text":"Ndokusaka muchiripawo mitero, nokuti vabati varanda vaMwari, vanopa nguva yavo yose pakutonga."},{"book":"VaRoma","chapter":"13","verse":"7","text":"Ripirai vose vamunofanira kuripira: Kana uri mutero, ripai mutero; kana iri miripo, ngairipwe, kana kuri kutya, kuna vanofanira kutyiwa, kana rwuri rukudzo, kuna vanofanira kukudzwa."},{"book":"VaRoma","chapter":"13","verse":"8","text":"Musava nechikwereti kumunhu, kunze kwechikwereti chorudo mumwe kuno mumwe, nokuti anoda mumwe azadzisa murayiro."},{"book":"VaRoma","chapter":"13","verse":"9","text":"Nokuti mirayiro inoti, “Usaita upombwe,” “Usauraya,” “Usaba”, “Usachiva,” uye kana mumwe murayiro upi noupi zvawo ungavako, zvakaunganidzwa pamutemo unoti, “Ida muvakidzani wako sezvaunozvida iwe.”"},{"book":"VaRoma","chapter":"13","verse":"10","text":"Rudo haruitiri muvakidzani zvakaipa. Naizvozvo rudo runozadzisa murayiro."},{"book":"VaRoma","chapter":"13","verse":"11","text":"Uye itai izvi, muchinzwisisa nguva ino. Nguva yasvika zvino yokuti mupepuke kubva kuhope, nokuti ruponeso rwedu rwava pedyo zvino kupfuura zuva ratakatanga kutenda."},{"book":"VaRoma","chapter":"13","verse":"12","text":"Usiku hwava kutopfuura; kwava kutoedza. Saka ngatirasei mabasa edu erima uye tipfeke nhumbi dzokurwa dzechiedza."},{"book":"VaRoma","chapter":"13","verse":"13","text":"Ngatiraramei zvakafanira mararamiro apamasikati, tisingaiti kutamba kwakaipa uye nokudhakwa, kana upombwe, kana utere, kana gakava kana godo."},{"book":"VaRoma","chapter":"13","verse":"14","text":"Asi pfekai Ishe Jesu Kristu, uye musatsvaka kufadza nyama pakuchiva kwayo."}]}