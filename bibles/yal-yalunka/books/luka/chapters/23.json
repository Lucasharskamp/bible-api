{"data":[{"book":"Luka","chapter":"23","verse":"1","text":"Yamaan birin yi Yesu tongo, e siga a ra Pilati fɛma,"},{"book":"Luka","chapter":"23","verse":"2","text":"e a kansun fɔlɔ na yi, e naxa, “Nxu bata xɛmɛni ito suxu, a nxɔ siyani murutɛma. A yi a falɛ e xa, a e nama mudun so Manga Gbeen yii. A naxa, a tan nan Alaa Muxu Sugandixin na e nun mangana.”"},{"book":"Luka","chapter":"23","verse":"3","text":"Awa, Pilati yi a maxɔdin a naxa, “Yahudiyane mangan nan i tan na ba?”"},{"book":"Luka","chapter":"23","verse":"4","text":"Na xanbi ra, Pilati yi a fala saraxarali kuntigine nun yamaan xa, a naxa, “N mi xɛmɛni ito yalagi fe toxi hali!”"},{"book":"Luka","chapter":"23","verse":"5","text":"Koni e mɔn yi kata, e naxa, “A bata yamaan tagi so a xaranna xɔn ma! A fɔlɔxi Galile nin han sa dɔxɔ Yudaya birin na, iki a bata fa be fan yi.”"},{"book":"Luka","chapter":"23","verse":"6","text":"Pilati ito mɛ waxatin naxan yi, a yi maxɔdinna ti, a naxa, “Galile kaan nan xɛmɛni ito ra ba?”"},{"book":"Luka","chapter":"23","verse":"7","text":"A na kolon waxatin naxan yi fa fala Yesu kelixi na yamanan nin Herode yi kuntigiyani dɛnaxan yi, a yi a rasiga a ma, Herode fan yi Yerusalɛn taani na waxatini."},{"book":"Luka","chapter":"23","verse":"8","text":"Herode Yesu to waxatin naxan yi, na yi rafan a ma kati, amasɔtɔ a bata yi Yesu a fe mɛ nun! A xɔnla yi a ma nun, a xa a to xabu waxati xunkuye. A yi waxi a xɔn ma, a xa Yesu to kabanako fena ndee ligɛ."},{"book":"Luka","chapter":"23","verse":"9","text":"Nanara, Herode yi Yesu maxɔdin sanɲa ma wuyaxi, koni Yesu mi a yabi hali fala keden peen na!"},{"book":"Luka","chapter":"23","verse":"10","text":"Saraxarali kuntigine nun sariya karamɔxɔne yi Yesu kansun kati!"},{"book":"Luka","chapter":"23","verse":"11","text":"Herode nun a sofane yi Yesu magele, e yi a rafɛya kati! E yi doma faɲin nagodo a ma, e yi a raxɛtɛ Pilati ma."},{"book":"Luka","chapter":"23","verse":"12","text":"Na lɔxɔn yɛtɛni Pilati nun Herode yi findi xɔyimane ra amasɔtɔ e mi yi rafan e bode ma nun."},{"book":"Luka","chapter":"23","verse":"13","text":"Pilati yi saraxarali kuntigine nun mangane nun yamaan maxili, a yi e malan,"},{"book":"Luka","chapter":"23","verse":"14","text":"a yi a fala e xa, a naxa, “Ɛ bata fa xɛmɛni ito ra n fɛma, a a yamaan namurutɛma. Nba, n bata a fɛsɛfɛsɛ ɛ yɛɛ xɔri. Ɛ a kansunxi fe ɲaxin naxanye ra, n mi a sɔn toxi hali keden."},{"book":"Luka","chapter":"23","verse":"15","text":"Herode fan mi a sɔn toxi. Nanara, a bata a raxɛtɛ n ma, xɛmɛni ito mi fe yo ligaxi a faxɛ naxan ma."},{"book":"Luka","chapter":"23","verse":"16","text":"Awa, n xa a bɔnbɔ, n yi a beɲin.”"},{"book":"Luka","chapter":"23","verse":"17","text":"Bayo Halagi Tiin Dangu Lɔxɔn Sali waxatine yi, fɔ Pilati xa muxu keden namini nɛn kasoon na e xa."},{"book":"Luka","chapter":"23","verse":"18","text":"Muxune birin yi sɔnxɔ, e naxa, “Yesu xa faxa, i Baraba beɲin nxu xa!”"},{"book":"Luka","chapter":"23","verse":"19","text":"Baraba yi kasoon na murutɛn nun muxu faxa feen nan ma taani."},{"book":"Luka","chapter":"23","verse":"20","text":"A xɔli yi Pilati ma a xa Yesu beɲin. Nanara, a mɔn yi yamaan xili."},{"book":"Luka","chapter":"23","verse":"21","text":"Koni e mɔn yi sɔnxɔ, e naxa, “A gbangban wudin ma!”"},{"book":"Luka","chapter":"23","verse":"22","text":"Pilati yi a fala e xa sanɲa ma saxan, a naxa, “A fe ɲaxin mundun ligaxi? N mi fe ɲaxi yo toxi a ra a faxɛ naxan ma. N xa a bɔnbɔ, n yi a beɲin.”"},{"book":"Luka","chapter":"23","verse":"23","text":"Koni e lu sɔnxɔɛ, e yi e xuini te, e naxa, a Yesu xa gbangban wudin ma. E kui feen yi liga e sɔnxɔ sɔnxɔna fe ra."},{"book":"Luka","chapter":"23","verse":"24","text":"Nanara, Pilati yi a kitin bolon alo e a fala a xa kii naxan yi."},{"book":"Luka","chapter":"23","verse":"25","text":"E waxi xɛmɛn naxan xɔn ma, a na beɲin e xa naxan sa kasoon na murutɛn nun muxu faxa feen na. Awa, a Yesu so e yii a e xa e rafan feen liga a ra."},{"book":"Luka","chapter":"23","verse":"26","text":"E sigama Yesu ra a gbangbandeni wudin ma waxatin naxan yi, e lan xɛmɛna nde ra, a xili Simɔn Sirɛni kaana. A kelima xɛɛn ma siga taani. E yi a suxu, e Yesu gbangban wudin sa a xun ma, e yi a bira Yesu fɔxɔ ra."},{"book":"Luka","chapter":"23","verse":"27","text":"Muxu wuyaxi yi bira a fɔxɔ ra. Ɲaxanla ndee yi e yɛ nun, ne yi e yiin sa e xun ma, e gbelegbele a fe ra."},{"book":"Luka","chapter":"23","verse":"28","text":"Yesu yi a yɛɛ rafindi e ma, a yi a fala e xa, a naxa, “Yerusalɛn ɲaxanle, ɛ nama wuga n tan ma fe ra, koni ɛ wuga ɛ yɛtɛ nun ɛ diine fe ra."},{"book":"Luka","chapter":"23","verse":"29","text":"Amasɔtɔ lɔxɔna nde fama, muxuna nde a falama nɛn fa fala, ‘Sɛwan gbantane xa, sɛwan ɲaxanle xa naxanye mi dii barixi, dii nga mi e ra.’"},{"book":"Luka","chapter":"23","verse":"30","text":"Nayi, muxune a falama nɛn geyane xa, e naxa, ‘Ɛ bira nxu fari,’ e yi a fala yire matexine xa, e naxa, ‘Ɛ nxu yɛ maluxun.’"},{"book":"Luka","chapter":"23","verse":"31","text":"Amasɔtɔ xa fe sifani itoe liga wudi xinden na, nanfe ligama wudi xaren na nayi?”"},{"book":"Luka","chapter":"23","verse":"32","text":"E fe ɲaxi raba firinne fan tongo, a e xa faxa Yesu fɛma."},{"book":"Luka","chapter":"23","verse":"33","text":"E na yiren li waxatin naxan yi naxan xili “xun xɔri yirena,” e Yesu gbangban wudin ma na yi e nun fe ɲaxi raba firinne, keden a yiifanna ma, bodena a kɔmɛnna ma."},{"book":"Luka","chapter":"23","verse":"34","text":"Yesu naxa, “N Fafe, e mafelu, amasɔtɔ e naxan ligama e mi na kolon.”"},{"book":"Luka","chapter":"23","verse":"35","text":"Yamaan yi ti na yi, e lu Yesu matoɛ. Yamaan kuntigine yi a magele, e naxa, “A bata bodene rakisi, xa Alaa Muxu Sugandixin nan a tan na, a xa a yɛtɛ rakisi!”"},{"book":"Luka","chapter":"23","verse":"36","text":"Sofane fan yi a magele, e fa a fɛma, e yi minse muluxunxin ti a xa."},{"book":"Luka","chapter":"23","verse":"37","text":"E yi a fala, e naxa, “Xa Yahudiyane mangan nan i tan na, i yɛtɛ rakisi.”"},{"book":"Luka","chapter":"23","verse":"38","text":"E falani itoe sɛbɛ a xun ma, e naxa, “Yahudiyane Mangan ni ito ra.”"},{"book":"Luka","chapter":"23","verse":"39","text":"Fe ɲaxi rabaan naxanye yi gbangbanxi a fɛma, na nde keden yi a rayelefu, a naxa, “Alaa Muxu Sugandixin xa mi i tan na ba? I yɛtɛ rakisi e nun nxu tan fan!”"},{"book":"Luka","chapter":"23","verse":"40","text":"Koni bonna yi a maxadi, a naxa, “I mi gaxuɛ Ala yɛɛ ra ba? En tan fan yalagin nan bun ma be yi."},{"book":"Luka","chapter":"23","verse":"41","text":"Koni en gbeen lanxi, amasɔtɔ en na en ma fe ɲaxin saranna nan sɔtɔma ito ra. Koni a tan mi fe ɲaxi yo ligaxi.”"},{"book":"Luka","chapter":"23","verse":"42","text":"A yi a fala Yesu xa, a naxa, “Yesu, i na fa i ya Mangayani waxatin naxan yi, i xa i xaxili lu n xɔn ma!”"},{"book":"Luka","chapter":"23","verse":"43","text":"Yesu yi a fala a xa, a naxa, “N xa ɲɔndin fala i xa, i luma n fɛma nɛn ariyanna yi to.”"},{"book":"Luka","chapter":"23","verse":"44","text":"Sogen bata yi a ratinxin, dimin yi so yamanan yiren birin yi han se din waxatin yi maso."},{"book":"Luka","chapter":"23","verse":"45","text":"Sogen yi dimi. Awa, dugin naxan yi singanxi Ala Batu Banxin tagi, na yi bɔ firinna ra."},{"book":"Luka","chapter":"23","verse":"46","text":"Yesu yi a xuini te kati, a naxa, “N Fafe, n bata n niin so i yii.”23.46 Yaburin 31.6 A na fala xanbini, a faxa."},{"book":"Luka","chapter":"23","verse":"47","text":"Feen naxan liga, sofa kɛmɛn kuntigin yi na to, a yi Ala tantun, a naxa, “Muxu tinxinxin yatin nan yi ito ra!”"},{"book":"Luka","chapter":"23","verse":"48","text":"Muxun naxanye fa fe yigbɛdeni, a feen naxanye ligaxi e yɛɛ xɔri, e ne to waxatin naxan yi, e birin yi xɛtɛ e konni, e yiin saxi e xun ma, e wugama."},{"book":"Luka","chapter":"23","verse":"49","text":"Naxanye birin yi Yesu kolon ki faɲi e nun ɲaxanla naxanye bira a fɔxɔ ra keli Galile yi, ne yi sa ti yire makuyeni, e lu feni itoe matoɛ."},{"book":"Luka","chapter":"23","verse":"50","text":"Xɛmɛna nde yi na nun, a xili Yusufu. A yi yamaan fonne yɛ. A yi fan, a yi tinxin."},{"book":"Luka","chapter":"23","verse":"51","text":"A mi yi tinxi bonne kiti saxin nun e kɛwanle ma. Arimate taan muxuna nde nan yi a ra, Yudaya yamanana. A yi Alaa Mangayaan nan mamɛma."},{"book":"Luka","chapter":"23","verse":"52","text":"A siga Pilati konni, a sa a maxɔdin Yesu binbina fe ma."},{"book":"Luka","chapter":"23","verse":"53","text":"A yi a binbin ba wudin kɔɛ ra, a yi a kasangen. Awa, gaburun naxan gexi fanyeni alo faran yinla, muxe munma yi sa naxan kui singen, a yi sa a maluxun mɛnni."},{"book":"Luka","chapter":"23","verse":"54","text":"Yuman nan yi a ra nun. Matabu Lɔxɔn bata yi maso nun."},{"book":"Luka","chapter":"23","verse":"55","text":"Ɲaxanla naxanye bira Yesu fɔxɔ ra keli Galile, ne yi siga Yusufu fɔxɔ ra, e sa gaburun to, alogo e xa a kolon Yesu binbin saxi kii naxan yi."},{"book":"Luka","chapter":"23","verse":"56","text":"E xɛtɛ e konni, e sa se xiri ɲaxumɛne nun latikɔnɔnna rafala a binbin xa."}]}