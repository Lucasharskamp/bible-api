{"data":[{"book":"यूहन्ना","chapter":"10","verse":"1","text":"“अवं तुसन सेइं सच़-सच़ ज़ोताईं, कि ज़ै कोई दारेरे बत्तां बाड़े मां न गाए, पन होरि बत्तां गाते, तै च़ोर ते डैकूए।"},{"book":"यूहन्ना","chapter":"10","verse":"2","text":"पन भैड्डां केरो पुहाल दारेरे बत्तां गाते।"},{"book":"यूहन्ना","chapter":"10","verse":"3","text":"तैसेरेलेइ दरबान दार खोलते, ते भैड्डां तैसेरी गल पिशैनतिन, ते तै अपनि भैड्डन नंव्वे सेइं कुजाते ते बेइर नेते।"},{"book":"यूहन्ना","chapter":"10","verse":"4","text":"ते ज़ैखन तै अपनि सैरी भैड्डां बेइर कढते, त तैन केरे अग्री-अग्री च़लते, ते भैड्डां तैस पत्ती-पत्ती गैतिन, किजोकि तैना तैसेरी आवाज़ पिशैनचन।"},{"book":"यूहन्ना","chapter":"10","verse":"5","text":"तैना बखले पत्ती न गैली, पन तैस करां नश्शेली, किजोकि तैना बखलेरी आवाज़ न पिशानन्।”"},{"book":"यूहन्ना","chapter":"10","verse":"6","text":"यीशुए तैन सेइं मिसाल देइतां ज़ोवं, पन तैनेईं न समझ़ू कि एसेरी गल्लां केरो कुन मतलबे, ज़ैना तै असन सेइं ज़ोते।"},{"book":"यूहन्ना","chapter":"10","verse":"7","text":"तैखन यीशुए तैन सेइं फिरी ज़ोवं, “अवं तुसन सेइं सच़-सच़ ज़ोताईं, भैड्डां केरू दार अव्वें आईं।"},{"book":"यूहन्ना","chapter":"10","verse":"8","text":"ज़ेत्रे मीं करां पेइले आए सब च़ोर ते डैकून, पन मेरी भैड्डेईं तैन केरि न शुनी।"},{"book":"यूहन्ना","chapter":"10","verse":"9","text":"दार अवं आईं, अगर कोई मेरे ज़िरिये अन्तर गालो, त परमेशर तैस मुक्ति देलो, ते तै अन्तर बेइर एइतो गालो ते खूराक पालो।"},{"book":"यूहन्ना","chapter":"10","verse":"10","text":"च़ोर होरि कोन्ची कम्मेरे लेइ न एज्जे, बल्के च़ोरी केरने ते मारने ते नाश केरने एइते, अवं एल्हेरेलेइ ओरोईं कि तैन भरपूर ज़िन्दगी ज़ीन।"},{"book":"यूहन्ना","chapter":"10","verse":"11","text":"रोड़ो पुहाल अव्वें आईं, रोड़ो पुहाल भैड्डां केरे लेइ अपनि जान देते।"},{"book":"यूहन्ना","chapter":"10","verse":"12","text":"ज़ैखन नौकर गिद एंइतू लाते त तै भैड्डां शैरतां नेश्शी गालो। किजोकि तै तैन केरो न पुहाले न मालिके, ते गिद तैन पुड़ हमलो केरतां तितर-बितर केरते।"},{"book":"यूहन्ना","chapter":"10","verse":"13","text":"तै एल्हेरेलेइ नशते कि तै नौकर आए, ते तैस भैड्डां केरि फिक्र नईं।"},{"book":"यूहन्ना","chapter":"10","verse":"14","text":"रोड़ो पुहाल अवं आईं, अवं अपनि भैड्डां पिशानताईं, ते मेरी भैड्डां मीं पिशैनचन।"},{"book":"यूहन्ना","chapter":"10","verse":"15","text":"ज़ेन्च़रे बाजी मीं ज़ानाते, तेन्च़रे अवं भी तैस ज़ानताईं, ते अवं भैड्डां केरे लेइ अपनि जान देताईं।"},{"book":"यूहन्ना","chapter":"10","verse":"16","text":"ते मेरी होरि भी भैड्डन, ज़ैना इस बाड़े मां नईं, मीं तैना भी ऐनिन ज़रूरिन, तैना मेरी आवाज़ पिशैनेली, फिरी अक्के डेरो ते अक्के पुहाल भोनोए।"},{"book":"यूहन्ना","chapter":"10","verse":"17","text":"अवं अपनि जान देताईं, एल्हेरेलेइ बाजी मीं सेइं प्यार केरते, कि अवं फिरी ज़ींतो भोईं।"},{"book":"यूहन्ना","chapter":"10","verse":"18","text":"कोई मेरी ज़िन्दगी मीं करां न थसोड़े, बल्के अवं एप्पू देताईं, मीं तैस देनेरू भी अधिकारे ते नेनेरो भी अधिकारे, ई हुक्म मीं मेरे बाजी करां मैलोरोए।”"},{"book":"यूहन्ना","chapter":"10","verse":"19","text":"एल्लां पत्ती, यहूदन मां फिरी अनबन भोइ।"},{"book":"यूहन्ना","chapter":"10","verse":"20","text":"तैन मरां बड़े ज़ोने लाए, “तैस मां भूते, ते तै पागले, तैसेरी किजो शुनातथ?”"},{"book":"यूहन्ना","chapter":"10","verse":"21","text":"होरे लोकेईं ज़ोवं, “एना गल्लां एरे मैनेरी नईं ज़ैस मां भूत भोए, कुन भूत कांना केरि एछ़्छ़ी खोल्ली बटते?”"},{"book":"यूहन्ना","chapter":"10","verse":"22","text":"यरूशलेम नगरे मां तिहार भोवं, ते हीवतड़ेरो मौसम थियो।"},{"book":"यूहन्ना","chapter":"10","verse":"23","text":"यीशु सुलैमानेरे मन्दरेरे अंगने मां हंठने फिरने लग्गोरो थियो।"},{"book":"यूहन्ना","chapter":"10","verse":"24","text":"तैखन यहूदेईं तै घेरो ते पुच़्छ़ू, “तू केइस तगर इश्शे दिले डामाडोल केरतस? असन सेइं साफ-साफ ज़ो। कुन तू मसीह आस?”"},{"book":"यूहन्ना","chapter":"10","verse":"25","text":"यीशुए तैन जुवाब दित्तो, “मीं तुसन सेइं ज़ोवं पन तुस विश्वास न केरथ। ज़ैना कम्मां अवं अपने बाजी केरे अधिकारे सेइं केरताईं तैना मेरे गवाह आन।"},{"book":"यूहन्ना","chapter":"10","verse":"26","text":"पन तुस एल्हेरेलेइ विश्वास न केरथ कि मेरी भैड्डन मरां नईं।"},{"book":"यूहन्ना","chapter":"10","verse":"27","text":"मेरी भैड्डां मेरी आवाज़ पिशैनचन, अवं तैन ज़ानताईं, ते तैना मीं पत्ती-पत्ती च़ेलचन।"},{"book":"यूहन्ना","chapter":"10","verse":"28","text":"ते अवं तैन हमेशारी ज़िन्दगी देताईं, तैना कधी नाश न भोले, ते कोई तैन मेरे हथ्थे मरां न थसोड़ी सके।"},{"book":"यूहन्ना","chapter":"10","verse":"29","text":"मेरो बाजी, ज़ैनी तैना मीं दित्तोरिन, सेब्भन करां महान आए, ते कोई तैन बाजी केरे हथ्थे मरां न नेइ बटे।"},{"book":"यूहन्ना","chapter":"10","verse":"30","text":"अवं त बाजी अक्के आम।”"},{"book":"यूहन्ना","chapter":"10","verse":"31","text":"दुबारां फिरी, यहूदेईं तैस घोड़ेव देनेरे लेइ फिरी घोड़ सल्ले।"},{"book":"यूहन्ना","chapter":"10","verse":"32","text":"एस पुड़ यीशुए तैन सेइं ज़ोवं, “मीं अपने बाजी केरे तरफां बड़ां रोड़ां कम्मां हिरां, तैन मरां कोस कम्मेरे लेइ घोड़ेव देतथ?”"},{"book":"यूहन्ना","chapter":"10","verse":"33","text":"यहूदेईं तैस जुवाब दित्तो, “रोड़ां कम्मां केरे लेइ अस तीं पुड़ घोड़ेव नईं केरने लेवरे, पन परमेशरेरी तुहीन केरनेरे लेइ, एल्हेरेलेइ कि मैन्हु भोइतां अपनो आप परमेशर बनातस।”"},{"book":"यूहन्ना","chapter":"10","verse":"34","text":"यीशुए तैन जुवाब दित्तो, “मूसेरे कानूने मां एन लिखोरू कि परमेशरे अपने लोकां केरे लीडरन सेइं ज़ोवं कि तैना ईश्वरन।"},{"book":"यूहन्ना","chapter":"10","verse":"35","text":"(तुसन पत्तोए पवित्रशास्त्रेरी गल कोई भी बेदली न बटे) अगर परमेशरे तैन लोकन जो ईश्वर ज़ोवं ज़ैन कां परमेशरेरू वचन पुज़्ज़ू,"},{"book":"यूहन्ना","chapter":"10","verse":"36","text":"फिरी तुस किजो ज़ोतथ कि तू तुहीन केरतस, ज़ैखन अवं ज़ोताईं कि अवं परमेशरेरू मट्ठू आईं? बाजी परमेशरे अवं पवित्र ठहरेइतां दुनियाई मां भेज़ो।"},{"book":"यूहन्ना","chapter":"10","verse":"37","text":"अगर अवं अपने बाजेरू कम न केरि, त मेरो विश्वास न केरा।"},{"book":"यूहन्ना","chapter":"10","verse":"38","text":"पन अगर अवं अपने बाजेरू कम केरताईं, त चाए तुस मेरो विश्वास न भी केरा, पन तैन कम्मन पुड़ विश्वास केरा। तैखन तुस बुज़्झ़ेले ते समझ़ेले कि बाजी मीं मां आए, ते अवं बाजी मां आईं।"},{"book":"यूहन्ना","chapter":"10","verse":"39","text":"तैनेईं फिरी तैस ट्लानेरी कोशिश की, पन तै तैन करां च़लो जेव।”"},{"book":"यूहन्ना","chapter":"10","verse":"40","text":"फिरी यीशु यरदन दरियारे पार तैस ठैरी जेव, ज़ैड़ी यूहन्ना पेइले बपतिस्मो देतो थियो, ते तैड़ी राव।"},{"book":"यूहन्ना","chapter":"10","verse":"41","text":"बड़े लोक तैस कां एइतां ज़ोते थिये, “यूहन्ना त कोई चमत्कारी निशान न हिराव, पन ज़ैन किछ यूहन्ना एसेरे बारे मां ज़ोवं, तैन सब सच़ थियूं।”"},{"book":"यूहन्ना","chapter":"10","verse":"42","text":"ते तैड़ी बड़ेईं यीशु पुड़ विश्वास कियो।"}]}