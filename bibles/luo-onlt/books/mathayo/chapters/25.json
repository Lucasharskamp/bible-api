{"data":[{"book":"Mathayo","chapter":"25","verse":"1","text":"“E kindeno pinyruodh polo nopim gi nyiri apar manokawo techegi bangʼe owuok odhi romo ne wuon kisera."},{"book":"Mathayo","chapter":"25","verse":"2","text":"Abich kuomgi nofuwo, to abich ne riek."},{"book":"Mathayo","chapter":"25","verse":"3","text":"Mago mofuwo nokawo techegi to ne ok gitingʼo mafuta kata matin gidhigo."},{"book":"Mathayo","chapter":"25","verse":"4","text":"To mago mariek to notingʼo mafuta e kubni kaachiel gi techegi."},{"book":"Mathayo","chapter":"25","verse":"5","text":"Wuon Kisera nokawo sa mathoth kapok obiro, omiyo wengegi nobedo mapek kargi duto mi nindo noterogi."},{"book":"Mathayo","chapter":"25","verse":"6","text":"“To e chuny otieno koko moro nogore matek ni, ‘Wuon kisera eri odonjo! Wuoguru oko mondo uromne!’"},{"book":"Mathayo","chapter":"25","verse":"7","text":"“Eka nyiri duto nochiew kendo negiiko techegi."},{"book":"Mathayo","chapter":"25","verse":"8","text":"Nyiri mofuwo nowachone mago mariek ni, ‘Pognwauru mafuta matin, nikech techewa dwa tho.’"},{"book":"Mathayo","chapter":"25","verse":"9","text":"“To negikwerogi ni, ‘Ooyo, sa moro mafuta ma wan-go ok nyal romowa kaachiel kodu. Gima ber en ni dhiuru ir joma uso mafuta mondo ungʼiew maru kuomgi.’"},{"book":"Mathayo","chapter":"25","verse":"10","text":"“To kane oyudo gin e yo gidhi ngʼiewo mafuta, wuon kisera nochopo. Nyiri mane oikore nodonjo kode e nyasi mar arus; kendo nolor dhoot."},{"book":"Mathayo","chapter":"25","verse":"11","text":"“Bangʼe achien nyiri mamokoka bende nobiro. Ne gidwongʼo kagiwacho ni, ‘Ruoth, Ruoth, yawnwa dhoot!’"},{"book":"Mathayo","chapter":"25","verse":"12","text":"“To nodwokogi ni, ‘Awachonu adier ni akiau.’"},{"book":"Mathayo","chapter":"25","verse":"13","text":"“Emomiyo beduru motangʼ, nikech ok ungʼeyo odiechiengʼ kata sa."},{"book":"Mathayo","chapter":"25","verse":"14","text":"“Loch Polo nobed machal gi ngʼat moro ma kane owuok odhi e wuoth to noluongo jotichne mi oketo mwandune e lwetgi."},{"book":"Mathayo","chapter":"25","verse":"15","text":"Achiel kuomgi nomiyo pesa moromo talanta abich, to machielo nomiyo talanta ariyo, kendo machielo talanta achiel; komiyo moro ka moro kuomgi pesa maromre gi nyalone. Eka nodhi e wuodhe."},{"book":"Mathayo","chapter":"25","verse":"16","text":"Ngʼama nomi talanta abich nodhi sano sano moketo pesane e tich, kendo noyudo talanta abich mamoko kaka ohande."},{"book":"Mathayo","chapter":"25","verse":"17","text":"Kamano bende, ngʼat mane omi talanta ariyo noyudo ariyo ewi mane omiye."},{"book":"Mathayo","chapter":"25","verse":"18","text":"To ngʼat mane oyudo talanta achiel nowuok odhi mokunyo bur ei lowo, kendo oyiko pesa ruodhe kanyo."},{"book":"Mathayo","chapter":"25","verse":"19","text":"“Bangʼ kinde marabora ruodh jotijgo noduogo kendo nogoyo kodgi kwano."},{"book":"Mathayo","chapter":"25","verse":"20","text":"Ngʼat mane nigi talanta abich nokelo talanta abich mamoko ewi mane omiye, kendo nowachone ruodhe ni, ‘Ruoth, ne imiya talanta abich, to neye, aseloso abich mamoko e wiye.’"},{"book":"Mathayo","chapter":"25","verse":"21","text":"“Ruodhe nodwoke ni, ‘Isetimo maber ahinya. In jatich maber kendo ma ja-adiera! Isebedo ja-adiera gi gik matin nono omiyo koro abiro keti jarit gik mangʼeny. Bi idonji e mor mar ruodhi!’"},{"book":"Mathayo","chapter":"25","verse":"22","text":"“Ngʼat mane nigi talanta ariyo bende nobiro, mowacho ni, ‘Ruodh, ne imiya talanta ariyo, to neye, aseloso ariyo mamoko.’"},{"book":"Mathayo","chapter":"25","verse":"23","text":"“Ruodhe nodwoke ni, ‘Isetimo maber ahinya. In jatich maber kendo ma ja-adiera! Isebedo ja-adiera gi gik matin nono, omiyo koro abiro keti jarit gik mangʼeny. Bi idonji e mor mar ruodhi!’"},{"book":"Mathayo","chapter":"25","verse":"24","text":"“Eka ngʼat mane nigi talanta achiel nobiro, mowacho ni, ‘Ruoth, ne angʼeyo ni in ngʼat makoch, ma keyo kama ne ok ichwoye, kendo ma choko kama ne ok aludoe kodhi."},{"book":"Mathayo","chapter":"25","verse":"25","text":"Omiyo ne aluor mine adhi kendo ne apando talanta-ni ei lowo. Girino eri kawe.’"},{"book":"Mathayo","chapter":"25","verse":"26","text":"“To ruodhe nodwoke ni, ‘In jatich ma kite rach kendo ma jasamuoyoni. Kare ne ingʼeyo ni akeyo kama ne ok akome kendo ni achoko kama ne ok aludoe kodhi?"},{"book":"Mathayo","chapter":"25","verse":"27","text":"Ka kamano to mad ne iket pesana e od keno kama nonyalo medoree kende, mondo kane aduogo to ayude gi ohande."},{"book":"Mathayo","chapter":"25","verse":"28","text":"“ ‘Omiyo mayeuru talanta-no mondo umi jalno man-gi talanta apar."},{"book":"Mathayo","chapter":"25","verse":"29","text":"Nimar ngʼat man-go nomedne mi nobed gi gik mogundho; to ngʼat ma ongego kata mano ma en-go nomaye."},{"book":"Mathayo","chapter":"25","verse":"30","text":"Koro kawuru jatich manonono udhir oko e mudho, kama ywagruok gi mwodo lak nobedie.’"},{"book":"Mathayo","chapter":"25","verse":"31","text":"“Ka Wuod Dhano nobi e duongʼne, kaachiel gi malaike duto, enobed e kom lochne, man-gi duongʼ mar polo."},{"book":"Mathayo","chapter":"25","verse":"32","text":"Joma ok jo-Yahudi duto nochokre e nyime, kendo enopog ji, kopogo ngʼato ka ngʼato gi wadgi, mana kaka jakwath pogo rombe kogolo e dier diek."},{"book":"Mathayo","chapter":"25","verse":"33","text":"Enoket rombe e bade korachwich, to diek e bade koracham."},{"book":"Mathayo","chapter":"25","verse":"34","text":"“Eka Ruoth nowach ne joma ni e bade korachwich ni, ‘Biuru, un joma ogwedhi mag Wuora; kawuru girkeni maru, pinyruoth mane oiknu nyaka aa chwech piny."},{"book":"Mathayo","chapter":"25","verse":"35","text":"Nimar ne adenyo to ne umiya gimoro achamo; riyo noloya, to ne umiya gimoro amodho; ne an wendo; kendo nurwaka ei ot;"},{"book":"Mathayo","chapter":"25","verse":"36","text":"ne achando lewni, kendo ne urwaka; ne atuo kendo ne urita; ne an e od twech, kendo ne ubiro lima.’"},{"book":"Mathayo","chapter":"25","verse":"37","text":"“Eka joma karego nodwoke ni, ‘Ruoth, karangʼo mane wanenie kidenyo mi wamiyi chiemo, kata ka riyo oloyi, mi wamiyi gimoro imodho?"},{"book":"Mathayo","chapter":"25","verse":"38","text":"Karangʼo mane wanenie ka in wendo mi warwaki ei ot, kata kichando lewni mi warwaki?"},{"book":"Mathayo","chapter":"25","verse":"39","text":"Karangʼo mane waneni ka ituo kata ka in e od twech mi walimi?’"},{"book":"Mathayo","chapter":"25","verse":"40","text":"“To Ruoth nodwokgi ni, ‘Awachonu adier ni, gimoro amora mane utimo ne achiel kuom owetenagi matinie mogik, ne utimona.’"},{"book":"Mathayo","chapter":"25","verse":"41","text":"“Eka enowachne joma ni e bade koracham ni, ‘Auru buta, un joma okwongʼ-gi, mondo udonji ei mach manyaka chiengʼ mane olosi ne Jachien gi malaikege."},{"book":"Mathayo","chapter":"25","verse":"42","text":"Nimar ne adenyo, to onge gima numiya mondo acham; riyo noloya, to onge gima numiya mondo amodhi;"},{"book":"Mathayo","chapter":"25","verse":"43","text":"ne an wendo, to ne ok urwaka ei ot; ne achando lewni, to ne ok urwaka; ne atuo kendo ne an e od twech, to ne ok ulima?’"},{"book":"Mathayo","chapter":"25","verse":"44","text":"“To gin bende ginidwok ni, ‘Ruoth, ne waneni karangʼo kidenyo, kata ka riyo oloyi, kata ka in wendo, kata kichando lewni, kata kituo, kata ka in e od twech, to ne ok wakonyi?’"},{"book":"Mathayo","chapter":"25","verse":"45","text":"“To enodwokgi ni, ‘Awachonu adier ni, gimoro amora mane ok utimo ne achiel kuom jomatindogi, ne ok utimo ne an.’"},{"book":"Mathayo","chapter":"25","verse":"46","text":"“Eka gini aa kanyo mi gidonji e kum mochwere, to joma kare e ngima mochwere.”"}]}