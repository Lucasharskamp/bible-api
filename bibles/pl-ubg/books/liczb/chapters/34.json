{"data":[{"book":"Liczb","chapter":"34","verse":"1","text":"Potem PAN powiedział do Mojżesza:"},{"book":"Liczb","chapter":"34","verse":"2","text":"Rozkaż synom Izraela i powiedz im: Gdy wejdziecie do ziemi Kanaan, to jest ziemia, która wam przypadnie jako dziedzictwo, ziemia Kanaan w swoich granicach;"},{"book":"Liczb","chapter":"34","verse":"3","text":"Wasza południowa granica będzie od pustyni Syn wzdłuż granic Edomu, a granica południowa pobiegnie od brzegu Morza Słonego, od wschodu."},{"book":"Liczb","chapter":"34","verse":"4","text":"Granica ta skręci od południa ku Maale-Akrabbim i pobiegnie aż do Syn, i dojdzie od południa do Kadesz-Barnea. Stamtąd pobiegnie do Chasar-Addar i przejdzie aż do Asmon."},{"book":"Liczb","chapter":"34","verse":"5","text":"A ta granica skręci od Asmon aż do rzeki Egiptu, a skończy się przy morzu."},{"book":"Liczb","chapter":"34","verse":"6","text":"Jako zachodnią granicę będziecie mieli Morze Wielkie – ono będzie waszą zachodnią granicą."},{"book":"Liczb","chapter":"34","verse":"7","text":"A to będzie wasza północna granica: od Morza Wielkiego wymierzycie sobie do góry Hor."},{"book":"Liczb","chapter":"34","verse":"8","text":"Potem od góry Hor wymierzycie granicę aż do wejścia do Hemat; a krańce tej granicy sięgną do Sedada."},{"book":"Liczb","chapter":"34","verse":"9","text":"Następnie granica ta pobiegnie aż do Zifronu, a skończy się w Chasar-Enan. To będzie wasza północna granica."},{"book":"Liczb","chapter":"34","verse":"10","text":"A wschodnią granicę wymierzycie od Chasar-Enan do Szefam."},{"book":"Liczb","chapter":"34","verse":"11","text":"Granica ta pobiegnie od Szefam aż do Ribla, od wschodu Ain; i ta granica zejdzie w dół, i dosięgnie brzegu morza Kinneret od wschodu."},{"book":"Liczb","chapter":"34","verse":"12","text":"Następnie ta granica zejdzie ku Jordanowi, a zakończy się przy Morzu Słonym. To będzie wasza ziemia ze swymi granicami wokoło."},{"book":"Liczb","chapter":"34","verse":"13","text":"Wtedy Mojżesz rozkazał synom Izraela: To jest ziemia, którą odziedziczycie przez losowanie, którą PAN rozkazał dać dziewięciu i pół pokoleniu."},{"book":"Liczb","chapter":"34","verse":"14","text":"Bo pokolenie synów Rubena według domów swych ojców i pokolenie synów Gada według domów swych ojców już otrzymały swoje dziedzictwo i połowa pokolenia Manassesa już otrzymała swoje dziedzictwo."},{"book":"Liczb","chapter":"34","verse":"15","text":"Te dwa i pół pokolenia otrzymały swoje dziedzictwo po tej stronie Jordanu, naprzeciw Jerycha, na wschodzie."},{"book":"Liczb","chapter":"34","verse":"16","text":"I PAN powiedział do Mojżesza:"},{"book":"Liczb","chapter":"34","verse":"17","text":"Oto imiona mężczyzn, którzy rozdzielą wam ziemię: kapłan Eleazar i Jozue, syn Nuna."},{"book":"Liczb","chapter":"34","verse":"18","text":"Weźmiecie też po jednym naczelniku z każdego pokolenia do rozdzielenia ziemi w dziedzictwo."},{"book":"Liczb","chapter":"34","verse":"19","text":"A oto imiona tych mężczyzn: z pokolenia Judy – Kaleb, syn Jefunnego."},{"book":"Liczb","chapter":"34","verse":"20","text":"Z pokolenia synów Symeona – Samuel, syn Ammihuda."},{"book":"Liczb","chapter":"34","verse":"21","text":"Z pokolenia Beniamina – Eliad, syn Kislona."},{"book":"Liczb","chapter":"34","verse":"22","text":"Z pokolenia synów Dana – naczelnik Bukki, syn Jogliego."},{"book":"Liczb","chapter":"34","verse":"23","text":"Z synów Józefa, z pokolenia synów Manassesa – naczelnik Channiel, syn Efoda;"},{"book":"Liczb","chapter":"34","verse":"24","text":"A z pokolenia synów Efraima – naczelnik Kemuel, syn Sziftana."},{"book":"Liczb","chapter":"34","verse":"25","text":"Z pokolenia Zebulona – naczelnik Elisafan, syn Parnacha."},{"book":"Liczb","chapter":"34","verse":"26","text":"Z pokolenia synów Issachara – naczelnik Paltiel, syn Azzana."},{"book":"Liczb","chapter":"34","verse":"27","text":"Z pokolenia synów Aszera – naczelnik Achihud, syn Szelomiego."},{"book":"Liczb","chapter":"34","verse":"28","text":"A z pokolenia synów Neftalego – naczelnik Pedahel, syn Ammihuda."},{"book":"Liczb","chapter":"34","verse":"29","text":"To są ci, którym PAN rozkazał rozdzielić dziedzictwo synom Izraela w ziemi Kanaan."}]}