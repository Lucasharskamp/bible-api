{"data":[{"book":"امثال","chapter":"14","verse":"1","text":"زن دانا خانه خود را بنا می‌کند، اما زن نادان با دست خود خانه‌اش را خراب می‌کند."},{"book":"امثال","chapter":"14","verse":"2","text":"کسانی که به راستی عمل می‌کنند به خداوند احترام می‌گذارند، ولی اشخاص بدکار او را تحقیر می‌کنند."},{"book":"امثال","chapter":"14","verse":"3","text":"نادان چوب سخنانِ متکبرانهٔ خود را می‌خورد، ولی سخنان مرد دانا او را محافظت می‌کند."},{"book":"امثال","chapter":"14","verse":"4","text":"اگر در طویله گاو نباشد، طویله تمیز می‌ماند، اما بدون گاو نمی‌توان محصول زیادی به دست آورد."},{"book":"امثال","chapter":"14","verse":"5","text":"شاهد امین دروغ نمی‌گوید، ولی از دهان شاهد ناراست دروغ می‌بارد."},{"book":"امثال","chapter":"14","verse":"6","text":"کسی که همه چیز را به باد مسخره می‌گیرد هرگز نمی‌تواند حکمت پیدا کند، اما شخص فهیم به آسانی آن را به دست می‌آورد."},{"book":"امثال","chapter":"14","verse":"7","text":"از احمقان دوری کن زیرا چیزی ندارند به تو یاد دهند."},{"book":"امثال","chapter":"14","verse":"8","text":"حکمت شخص عاقل راهنمای اوست، اما حماقت احمقان باعث گمراهی آنان می‌شود."},{"book":"امثال","chapter":"14","verse":"9","text":"نادانان با گناه بازی می‌کنند، اما درستکاران رضایت خدا را می‌طلبند."},{"book":"امثال","chapter":"14","verse":"10","text":"تنها دل شخص است که تلخی جان او را احساس می‌کند و در شادی او نیز کسی جز خودش نمی‌تواند سهیم باشد."},{"book":"امثال","chapter":"14","verse":"11","text":"خانهٔ بدکاران خراب می‌شود، اما خیمهٔ درستکاران وسعت می‌یابد."},{"book":"امثال","chapter":"14","verse":"12","text":"راههایی هستند که به نظر انسان راست می‌آیند اما عاقبت به مرگ منتهی می‌شوند."},{"book":"امثال","chapter":"14","verse":"13","text":"خنده نمی‌تواند اندوه دل را پنهان سازد؛ هنگامی که خنده پایان می‌یابد، درد و اندوه برجای خود باقی می‌ماند."},{"book":"امثال","chapter":"14","verse":"14","text":"آدم خدانشناس نتیجهٔ کارهای خود را خواهد دید و شخص نیک از ثمرهٔ اعمال خویش بهره خواهد برد."},{"book":"امثال","chapter":"14","verse":"15","text":"آدم ساده لوح هر حرفی را باور می‌کند، اما شخص زیرک سنجیده رفتار می‌نماید."},{"book":"امثال","chapter":"14","verse":"16","text":"شخص دانا محتاط است و از خطر دوری می‌کند، ولی آدم نادان از روی غرور، خود را به خطر می‌اندازد."},{"book":"امثال","chapter":"14","verse":"17","text":"آدم تندخو کارهای احمقانه می‌کند و شخص حیله‌گر مورد نفرت قرار می‌گیرد."},{"book":"امثال","chapter":"14","verse":"18","text":"حماقت نصیب جاهلان می‌شود و دانایی نصیب زیرکان."},{"book":"امثال","chapter":"14","verse":"19","text":"بدکاران عاقبت در برابر نیکان سر تعظیم فرود خواهند آورد و محتاج آنان خواهند شد."},{"book":"امثال","chapter":"14","verse":"20","text":"ثروتمندان دوستان بسیار دارند، اما شخص فقیر را حتی همسایه‌هایش تحقیر می‌کند."},{"book":"امثال","chapter":"14","verse":"21","text":"خوار شمردن فقرا گناه است. خوشا به حال کسی که بر آنها ترحم کند."},{"book":"امثال","chapter":"14","verse":"22","text":"کسانی که نقشه‌های پلید در سر می‌پرورانند گمراه خواهند شد، ولی آنانی که نیت خوب دارند مورد محبت و اعتماد قرار خواهند گرفت."},{"book":"امثال","chapter":"14","verse":"23","text":"کسی که زحمت می‌کشد منفعت عایدش می‌شود، ولی آنکه فقط حرف می‌زند فقیر خواهد شد."},{"book":"امثال","chapter":"14","verse":"24","text":"ثروت نصیب دانایان خواهد شد، اما پاداش احمقان حماقت ایشان است."},{"book":"امثال","chapter":"14","verse":"25","text":"شاهد راستگو جان مردم را نجات می‌دهد، اما شاهد دروغگو به مردم خیانت می‌کند."},{"book":"امثال","chapter":"14","verse":"26","text":"کسی که از خداوند می‌ترسد تکیه‌گاه محکمی دارد و فرزندانش در امان خواهند بود."},{"book":"امثال","chapter":"14","verse":"27","text":"خداترسی چشمهٔ حیات است و انسان را از دامهای مرگ دور نگه می‌دارد."},{"book":"امثال","chapter":"14","verse":"28","text":"عظمت یک پادشاه بستگی به تعداد مردمی دارد که بر آنها فرمان می‌راند. پادشاه بدون قوم نابود می‌شود."},{"book":"امثال","chapter":"14","verse":"29","text":"کسی که صبر و تحمل دارد شخص بسیار عاقلی است، اما از آدم تندخو حماقت سر می‌زند."},{"book":"امثال","chapter":"14","verse":"30","text":"آرامش فکر به بدن سلامتی می‌بخشد، اما حسادت مانند خوره جان را می‌خورد."},{"book":"امثال","chapter":"14","verse":"31","text":"هر که به فقرا ظلم کند به آفرینندهٔ آنها اهانت کرده است و هر که به فقرا ترحم نماید، به خدا احترام گذاشته است."},{"book":"امثال","chapter":"14","verse":"32","text":"خداشناسان وقتی بمیرند پناهگاهی دارند، اما گناهکاران به‌وسیلۀ گناهان خودشان تباه می‌شوند."},{"book":"امثال","chapter":"14","verse":"33","text":"حکمت در دل دانایان ساکن است، اما در میان نادانان جای ندارد."},{"book":"امثال","chapter":"14","verse":"34","text":"درستکاری مایه سرافرازی یک قوم است و گناه مایه رسوایی آن."},{"book":"امثال","chapter":"14","verse":"35","text":"پادشاه از خدمتگزاران کاردان خشنود می‌گردد، ولی کسانی که دردسر ایجاد می‌کنند مورد غضب او واقع می‌شوند."}]}