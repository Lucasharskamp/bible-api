{"data":[{"book":"Titus","chapter":"3","verse":"1","text":"Du skal minne de troende om at de skal finne sin plass og være lydige mot makthavere og myndighetene. De må alltid være beredt til å gjøre godt mot andre."},{"book":"Titus","chapter":"3","verse":"2","text":"De må ikke forulempe noen og stelle til bråk, men være vennlige og vise hensyn mot alle."},{"book":"Titus","chapter":"3","verse":"3","text":"En gang manglet vi alle forstand, var ulydige og hadde gått oss vill. Vi var slaver under forskjellige begjær og impulser. Vi var fylt av ondskap og misunnelse. Ja, vi var motbydelige og hatet hverandre."},{"book":"Titus","chapter":"3","verse":"4-5","text":"Midt i alt dette viste Gud sin godhet og kjærlighet og frelste oss."},{"book":"Titus","chapter":"3","verse":"6","text":"Ja, etter som Jesus Kristus allerede hadde frelst oss ved å ta straffen for syndene våre, lot Gud sin Hellige Ånd flomme over oss og vaske oss rene."},{"book":"Titus","chapter":"3","verse":"7","text":"Han viste oss nåde og erklærte oss skyldfri. Nå får vi arve det evige livet som er vårt håp."},{"book":"Titus","chapter":"3","verse":"8","text":"Dette budskapet om frelse er sant."},{"book":"Titus","chapter":"3","verse":"9","text":"Unngå å bli dratt inn i dumme diskusjoner om slektstavler og strid og trette om den jødiske loven. Disse diskusjonene er skadelige og leder ingen steds hen."},{"book":"Titus","chapter":"3","verse":"10","text":"Den som splitter menigheten med falsk undervisning, skal bli advart først en gang, eller to om det trengs. Dersom han ikke hører etter, skal du nekte å ha noe med ham å gjøre."},{"book":"Titus","chapter":"3","verse":"11","text":"Du vet da at han har forlatt sannheten om Jesus, og er en synder som allerede har dømt seg selv."},{"book":"Titus","chapter":"3","verse":"12","text":"Jeg planlegger å send enten Artemas eller Tykikus til deg. Så snart en av dem har kommet, vil jeg at du forsøker å møte meg i Nikopolis, for jeg har tenkt å stanse over vinteren der."},{"book":"Titus","chapter":"3","verse":"13","text":"Pass på at den lovkyndige Zenas og Apollos får alt de trenger for reisen sin. De må ikke mangle noe i utrustningen for sin reise."},{"book":"Titus","chapter":"3","verse":"14","text":"De troende må jevnt og trutt lære seg å gjøre godt mot andre når de ser at det er behov for det. Dersom troen ikke blitt omsatt til praktisk handling, er den verdiløs."},{"book":"Titus","chapter":"3","verse":"15","text":"Alle som er her hos meg, hilser til dere."}]}