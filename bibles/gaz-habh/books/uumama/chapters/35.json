{"data":[{"book":"Uumama","chapter":"35","verse":"1","text":"Waaqni Yaaqoobiin, “Kaʼiitii Beetʼeelitti ol baʼii achi jiraadhu; achittis Waaqa yeroo ati obboleessa kee Esaawun baqatetti sitti mulʼate sanaaf iddoo aarsaa tolchi” jedhe."},{"book":"Uumama","chapter":"35","verse":"2","text":"Yaaqoob warra mana isaa jiranii fi warra isa wajjin turan hundaan akkana jedhe; “Waaqota ormaa kanneen isin of biraa qabdan irraa fagaadhaa; of qulqulleessaa; uffata keessanis geeddaradhaa."},{"book":"Uumama","chapter":"35","verse":"3","text":"Kottaa kaanee Beetʼeelitti ol baanaa; anis achitti Waaqa gaafa rakkina kootii deebii naa kenne isa iddoo ani dhaqe hundumatti na wajjin ture sanaaf iddoo aarsaa nan tolcha.”"},{"book":"Uumama","chapter":"35","verse":"4","text":"Isaanis waaqota ormaa kanneen isaan of biraa qaban hundaa fi lootii gurra isaanii Yaaqoobitti kennan; Yaaqoobis fuudhee qilxuu Sheekemii jalatti awwaale."},{"book":"Uumama","chapter":"35","verse":"5","text":"Isaanis kaʼanii qajeelan; akka namni tokko iyyuu isaan duukaa hin buuneef naasisuun Waaqaa magaalaawwan naannoo isaanii jiran irra buʼe."},{"book":"Uumama","chapter":"35","verse":"6","text":"Yaaqoobii fi namoonni isa wajjin turan hundi gara Luuzi kan Beetʼeel jedhamtuu ishee biyya Kanaʼaan keessatti argamtu sanaa dhufan."},{"book":"Uumama","chapter":"35","verse":"7","text":"Innis achitti iddoo aarsaa tolchee sababii yeroo inni obboleessa isaa jalaa baqachaa turetti Waaqni achitti isatti of mulʼiseef iddoo sana El Beetʼeel jedhee waame."},{"book":"Uumama","chapter":"35","verse":"8","text":"Debooraan guddiftuun Ribqaa duutee Beetʼeelii gaditti qilxuu jalatti awwaalamte. Maqaan isaas Aloonbaakut jedhame."},{"book":"Uumama","chapter":"35","verse":"9","text":"Erga Yaaqoob kaaba dhiʼa Phaadaan Arraamiitii deebiʼee booddee Waaqni ammas isatti mulʼatee isa eebbise."},{"book":"Uumama","chapter":"35","verse":"10","text":"Waaqni, “Maqaan kee Yaaqoob; siʼachi garuu ati Yaaqoob hin jedhamtu; maqaan kee Israaʼel jedhama” jedheen. Maqaan isaas Israaʼel jedhame."},{"book":"Uumama","chapter":"35","verse":"11","text":"Waaqni akkana isaan jedhe; “Ani Waaqa Waan Hunda Dandaʼu dha; hori; baayʼadhus. Sabnii fi waldaan sabootaa sirraa argamu; mootonnis mudhii kee keessaa baʼu."},{"book":"Uumama","chapter":"35","verse":"12","text":"Ani biyya Abrahaamii fi Yisihaaqiif kenne siifis nan kenna; ani biyya kana sanyii kee warra si booddeetiifis nan kenna.”"},{"book":"Uumama","chapter":"35","verse":"13","text":"Waaqnis iddoo itti isa wajjin haasaʼaa ture sanatti isa dhiisee ol baʼe."},{"book":"Uumama","chapter":"35","verse":"14","text":"Yaaqoob iddoo itti Waaqni isa wajjin dubbate sana utubaa dhagaa tokko dhaabee kennaa dhugaatii irratti dhangalaase; zayitiis irratti dhangalaase."},{"book":"Uumama","chapter":"35","verse":"15","text":"Yaaqoobis iddoo itti Waaqni isa wajjin dubbate sana Beetʼeel jedhee moggaase."},{"book":"Uumama","chapter":"35","verse":"16","text":"Isaanis Beetʼeelii kaʼanii adeemsa isaanii itti fufan. Akkuma isaan Efraataatti dhiʼaataniinis Raahel ciniinsuun qabamtee akka malee muddamte."},{"book":"Uumama","chapter":"35","verse":"17","text":"Utuu isheen daʼuuf ciniinsuu jabaa keessa jirtuus deessiftuun, “Ati waan ilma biraa deessuuf hin sodaatin” jetteen."},{"book":"Uumama","chapter":"35","verse":"18","text":"Raahel garuu waan duʼuu geesseef utuma lubbuun ishee baʼaa jirtuu Ben-Oonii jettee ilma ishee moggaafte. Abbaan isaa garuu Beniyaam jedhee isa moggaase."},{"book":"Uumama","chapter":"35","verse":"19","text":"Akkasiin Raahel duutee karaa Efraataatti geessu irratti awwaalamte; Efraataan kun immoo Beetlihem."},{"book":"Uumama","chapter":"35","verse":"20","text":"Yaaqoobis awwaala ishee irra soodduu dhaabe; soodduun sunis hamma harʼaattuu awwaala Raahel argisiisa."},{"book":"Uumama","chapter":"35","verse":"21","text":"Israaʼel ammas achii kaʼee Migdaal Eederiin gamatti dunkaana isaa dhaabbate."},{"book":"Uumama","chapter":"35","verse":"22","text":"Utuu Israaʼel biyya sana jiraatuu Ruubeen ol seenee saajjatoo abbaa isaa Bilihaa wajjin ciise; Israaʼelis waan kana dhagaʼe."},{"book":"Uumama","chapter":"35","verse":"23","text":"Ilmaan Liyaa:"},{"book":"Uumama","chapter":"35","verse":"24","text":"Ilmaan Raahel:"},{"book":"Uumama","chapter":"35","verse":"25","text":"Ilmaan Bilihaa jechuunis xomboree Raahel:"},{"book":"Uumama","chapter":"35","verse":"26","text":"Ilmaan Zilfaa jechuunis xomboree Liyaa:"},{"book":"Uumama","chapter":"35","verse":"27","text":"Yaaqoobis gara abbaa isaa, gara Yisihaaq, gara magaalaa Mamree ishee Kiriyaati Arbaaq kan Kebroon jedhamtuu, iddoo Abrahaamii fi Yisihaaq alagoota taʼanii jiraachaa turan sanaa dhufe."},{"book":"Uumama","chapter":"35","verse":"28","text":"Yisihaaq waggaa dhibba tokkoo fi saddeettama jiraate."},{"book":"Uumama","chapter":"35","verse":"29","text":"Innis umurii quufee, dulloomee hafuura isaa kan dhumaa baafatee duʼe; gara saba isaattis dabalame. Ilmaan isaa Esaawuu fi Yaaqoobis isa awwaalan."}]}