{"data":[{"book":"Namako","chapter":"15","verse":"1","text":"Mapikoosha, opochera ishaani olhupalhe nkayaakumaanacha vamoka ni ashulhupalhe ni owiittuchiha Malhehero uwoopani ntemera. Nkayanttuka Yesu mittondoro cho yuuma ni unrweeha u Napilato."},{"book":"Namako","chapter":"15","verse":"2","text":"Napilato nkankoha “Phi inyu amwene a Ayahudi?”"},{"book":"Namako","chapter":"15","verse":"3","text":"Opochera ishaani olhupalhe nkayaamotheriacha Yesu milhatu chinchi,"},{"book":"Namako","chapter":"15","verse":"4","text":"Napilato ahonkoha tho, “Woonaka khannaakhulha? Mwiiweke chineera aya wo uriani milhatu chinchi!”"},{"book":"Namako","chapter":"15","verse":"5","text":"Yesu nkaamalha tho, aashangihaka Napilato."},{"book":"Namako","chapter":"15","verse":"6","text":"Kila nihuku no isikuukuu yo Pasaka, Napilato aari ni malhemalhelho o unthaphulha ntu ttukiye mmoka, aavekelhiye aya ni attu wiira athaphulhiye."},{"book":"Namako","chapter":"15","verse":"7","text":"Wo nenno nihuku nno ahawo ntu mmoka eehaniya Baraba, aattukiye vamoka ni attu o uwonya akina wo milhatu cho wiiva u njooveni."},{"book":"Namako","chapter":"15","verse":"8","text":"Attu enchi nkaarwaa uwaavekelhani Napilato apange thoko cheera aya wo ulhemalhelhihiya,"},{"book":"Namako","chapter":"15","verse":"9","text":"Napilato nkayaakoha, “Mwaatti nnonthananani, kinhiyerereke mwene a Ayahudi?”"},{"book":"Namako","chapter":"15","verse":"10","text":"Eera chiicho achuwelhaka wiira opochera ishaani olhupalhe ammanre Yesu wo umwonelha ihache."},{"book":"Namako","chapter":"15","verse":"11","text":"Nansho opochera ishaani olhupalhe aari aachopeachaka attu wiira avekelhe uthaphulhiya wa Baraba."},{"book":"Namako","chapter":"15","verse":"12","text":"Nkaakoha tho Napilato waakoha attu eeraka, “Kimpangekeni etu, ulha ntu nnomwiihana inyu mwene a Ayahudi ulha?”"},{"book":"Namako","chapter":"15","verse":"13","text":"Attu onkhaye nkayaakhuwelhacha, “Akhomelhelhiye vansalaabani!”"},{"book":"Namako","chapter":"15","verse":"14","text":"Napilato nkayaakoha tho, “Wo nlhatu wani! Ttekilheni?” Nansho attu nkaathepa ukhuwelhacha, eeraka “Akhomelhelhiye vansalaabani!”"},{"book":"Namako","chapter":"15","verse":"15","text":"Napilato wo waateelhiha attu nrima, nkayanthaphulha Baraba. Nkaalhehera wiira Yesu aatiye ikopo ni urweehiya akhomelhelhiye."},{"book":"Namako","chapter":"15","verse":"16","text":"Manyaasikari nkayammwia Yesu mpaka upuwani wa atawara ilhapo. Nkayeehana miphingo cha manyaasikari."},{"book":"Namako","chapter":"15","verse":"17","text":"Nkayankhunelha Yesu ikuwo ye imwene, ni ukoorosha mphumburu wo miiwa ni ummwariha mmuruni."},{"book":"Namako","chapter":"15","verse":"18","text":"Nkayanramuchira, “Moyoo, Amwene a Ayahudi!”"},{"book":"Namako","chapter":"15","verse":"19","text":"Nkayaamwaatakacha mmuruni ni nthalhe, nkayanshuwelha ishenye ni unkhoromelha eepangaka unthimicha."},{"book":"Namako","chapter":"15","verse":"20","text":"Yamalhiheke unheulhacha, nkayanrulha ikuwo ye imwene ni ummwariha tho ikuwo chawe. Nkayaathama ni unrweeha unkhomelhelhani vansalaabani."},{"book":"Namako","chapter":"15","verse":"21","text":"Mphironi nkaakumaaniya ntu mmoka eehaniya Simoni ntu nnenchi o Ukirene aakhuma umatani. Nkayankhanyereriha wiira ankavihe Yesu ukusha nsalaaba. Yoyo aari athumwanaya Naalekizanda ni Naruufo."},{"book":"Namako","chapter":"15","verse":"22","text":"Nkayanvelhelha Yesu mpaka vakittu veehaniya Gologota, maana aya “Nikhurukucha no Muru.”"},{"book":"Namako","chapter":"15","verse":"23","text":"Wowo nkayammaha idivai yaathakanihiye nrete wo uhapalha weehaniya manemane, nansho Yesu khaawunrie."},{"book":"Namako","chapter":"15","verse":"24","text":"Paahi etu nkayankhomelhelha vansalaabani, nkayaakusha ikuwo chawe ni ukawana wo woopa ikhura."},{"book":"Namako","chapter":"15","verse":"25","text":"Yeyo yaari saa tatu wichishu vaakhomelhelhiye awe vansalaabani."},{"book":"Namako","chapter":"15","verse":"26","text":"Nkayaalhepa nlhatu no wiiviya wawe niiraka “Mwene a Ayahudi.”"},{"book":"Namako","chapter":"15","verse":"27","text":"Vamoka ni uyo ahokhomelhelhiya attu elhi tho, yaari attu o uvara makhuche, mmoka wiimonono ni nkina wiimushi."},{"book":"Namako","chapter":"15","verse":"28-29","text":"Attu yaavira mphironi, ni ayo nkayeewiya anruwanaka apukhunyachaka miuru eeraka, “Inyu! o uphomolha Inupa ya Nlhuku ni utheka tho wo mahuku mararu!"},{"book":"Namako","chapter":"15","verse":"30","text":"Nkhuruweke etu vansalaabani vawo, mwiichopolheke mwaanene!”"},{"book":"Namako","chapter":"15","verse":"31","text":"Ni ayo opochera ishaani olhupalhe ni owiittuchiha Malhehero a ashinna Musa ahonheulhacha eeraka, “Ahooria woopolha akina, nansho khanooria wiichoopolha mwaneneru!"},{"book":"Namako","chapter":"15","verse":"32","text":"Nngwe nimwone vano eepanga Kuristo Moopolhi, mwene a Ayahudi vanokhuruwa awe vansalaabani, noone etu ninrumelhelhe!”"},{"book":"Namako","chapter":"15","verse":"33","text":"Toka saa sita uthana mpaka saa tisa, ilhapo yonkhaye nkayaakelhia ipiphi."},{"book":"Namako","chapter":"15","verse":"34","text":"Saa tisa uthana, Yesu nkaakhuwelha eeraka, “Eloi, Eloi, lama sabakthani?” Maana aya “Nlhuku aka, Nlhuku aka, woonaka nnookihiya?”"},{"book":"Namako","chapter":"15","verse":"35","text":"Attu akina eemenlhe vavawo ayo nkayaamwiwa, nkeera, “Mmwiiweke, neehana Naeliya.”"},{"book":"Namako","chapter":"15","verse":"36","text":"Ntu mmoka nkaattimakacha ni ukusha ntapwata naatapwihiye nrete wo utipiha uweria ni ummaha Yesu munthalheni eeraka, “Haya noone yakhalhaka Naeliya anowa ukurushani vansalaabani.”"},{"book":"Namako","chapter":"15","verse":"37","text":"Yesu nkaakhuwelha, nkaahiya nrima."},{"book":"Namako","chapter":"15","verse":"38","text":"Nipaziya nulhupalhe naatukelhelhiye u Inupa ya Nlhuku, nkanaahuwa velhi nchulhu mpaka vathi."},{"book":"Namako","chapter":"15","verse":"39","text":"Nholhelhi a manyaasikari eemenlhe vachereshere nsalaaba ahomwoona Yesu vaakhwa awe, ni uyo nkeera, “Wo ikekhiaye yolha ntu ulha aari Mwaana a Nlhuku!”"},{"book":"Namako","chapter":"15","verse":"40","text":"Ahaawo manyopani eemenlhe, awehaka utayi utayi. Amoka aya aari Amariamu Magidalena, Nasalome, Amariamu anumwanaya Nayakhobo akani ni Nayose."},{"book":"Namako","chapter":"15","verse":"41","text":"Alha phi aari manyopani anttukannne Yesu munkwahani toka vaari awe Ugalilaya ankavihaka mitheko. Ni manyopani akina enchi yaari aawilhe vamoka ni uyo Uyerusalemu."},{"book":"Namako","chapter":"15","verse":"42","text":"Vavawo yaari uchechilho. Ni nihuku nenenno naari no wiicheesha rata wo Nihuku no Wiittuwa naawa meelho aya."},{"book":"Namako","chapter":"15","verse":"43","text":"Nkaawa Nayusufu ntu Uarimathaya, ntu aarumelhelhiya ni attu chinene. Yoyo aari ntu aaweherera uwa wo Imwene ya Nlhuku. Wo uhoova nkaarwa u Napilato ulhepelhani iruttu ya Yesu."},{"book":"Namako","chapter":"15","verse":"44","text":"Napilato nkayaashanga chinene veewilhe aya wiira Yesu hokhwa. Nkaamwiihana nholhelhi a manyaasikari ni unkoherera yakhalhaka Yesu hokhwa kataashi."},{"book":"Namako","chapter":"15","verse":"45","text":"Veewilhe awe wiira Yesu hokhwa kataashiru, nkaahiyera Nayusufu wiira akushe iruttu ya Yesu."},{"book":"Namako","chapter":"15","verse":"46","text":"Paahi, nkayaathuma isaanda yo hariri ni ukurusha iruttu ya Yesu vansalaabani, ni uvilhikelha. Nkaavitha iruttu iyo nnihiyeni mwaahemiye vamwalhani. Nkayaakhunelha nlhuku vanlhakoni."},{"book":"Namako","chapter":"15","verse":"47","text":"Amariamu Magidalena ni Amariamu anumwanaya Nayose nkayoona veeshiye aya iruttu ya Yesu."}]}