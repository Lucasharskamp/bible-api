{"data":[{"book":"ప్రసంగి","chapter":"3","verse":"1","text":"ఆకాశం కింద ప్రతి ప్రయత్నానికీ ప్రతి ఉద్దేశానికీ ఒక సమయం ఉంది."},{"book":"ప్రసంగి","chapter":"3","verse":"2","text":"పుట్టడానికీ, చనిపోడానికీ నాటడానికీ, నాటిన దాన్ని పెరకడానికీ"},{"book":"ప్రసంగి","chapter":"3","verse":"3","text":"చంపడానికీ, స్వస్థపరచడానికీ కూలదోయడానికీ, కట్టడానికీ"},{"book":"ప్రసంగి","chapter":"3","verse":"4","text":"ఏడవడానికీ, నవ్వడానికీ, దుఃఖించడానికీ, నాట్యం చేయడానికీ"},{"book":"ప్రసంగి","chapter":"3","verse":"5","text":"రాళ్లను పారవేయడానికీ, వాటిని పోగు చేయడానికీ ఎదుటి వారిని కౌగలించుకోడానికీ, మానడానికీ"},{"book":"ప్రసంగి","chapter":"3","verse":"6","text":"వస్తువులను వెదకడానికీ, పోగొట్టుకోడానికీ దాచుకోడానికీ, పారవేయడానికీ"},{"book":"ప్రసంగి","chapter":"3","verse":"7","text":"వస్త్రాలను చింపడానికీ, కుట్టడానికీ మౌనం వహించడానికీ, మాటలాడడానికీ"},{"book":"ప్రసంగి","chapter":"3","verse":"8","text":"ప్రేమించడానికీ, ద్వేషించడానికీ యుద్ధం చేయడానికీ, సంధి చేసుకోడానికీ ఇలా ప్రతిదానికీ ఒక సమయం ఉంది."},{"book":"ప్రసంగి","chapter":"3","verse":"9","text":"కష్టపడి పని చేసిన వారికి దాని వలన వచ్చిన లాభమేముంది?"},{"book":"ప్రసంగి","chapter":"3","verse":"10","text":"మానవులు చేయడానికి దేవుడు వారికి ఇచ్చిన పని ఏమిటో నేను చూశాను."},{"book":"ప్రసంగి","chapter":"3","verse":"11","text":"దేవుడు ప్రతి దానినీ దాని కాలానికి సరిపడినట్టుగా చేశాడు. ఆయన నిత్యమైన జ్ఞానాన్ని మానవుల హృదయాల్లో ఉంచాడు. దేవుని కార్యాలను మొదటి నుండి చివరి వరకూ పూర్తిగా గ్రహించడానికి అది చాలదు."},{"book":"ప్రసంగి","chapter":"3","verse":"12","text":"కాబట్టి మానవులకు బతికినంత కాలం సంతోషంగా, మంచి జరిగిస్తూ ఉండడం కంటే శ్రేష్ఠమైనదేదీ లేదని నేను గ్రహించాను."},{"book":"ప్రసంగి","chapter":"3","verse":"13","text":"ప్రతి ఒక్కరూ అన్నపానాలు పుచ్చుకుంటూ తన కష్టార్జితాన్ని అనుభవించడం దేవుడిచ్చే బహుమానమే అని కూడా గ్రహించాను."},{"book":"ప్రసంగి","chapter":"3","verse":"14","text":"దేవుడు చేసే పనులన్నీ నిత్యమైనవి అని నాకు తెలుసు. దానికి మరి దేనినీ కలపలేము, దానినుండి దేనినీ తీయలేము. మానవులు తనలో భయభక్తులు కలిగి ఉండాలని దేవుడే ఈ విధంగా నియమించాడు."},{"book":"ప్రసంగి","chapter":"3","verse":"15","text":"గతంలో జరిగిందే ఇప్పుడూ జరుగుతుంది. తరవాత జరగబోయేది కూడా ఇంతకు ముందు జరిగిందే."},{"book":"ప్రసంగి","chapter":"3","verse":"16","text":"అంతేగాక ఈ లోకంలో న్యాయతీర్పు జరిగించే స్థలాల్లో, నీతి ఉండాల్సిన స్థలాల్లో నాకు దుష్టత్వం కనిపించింది."},{"book":"ప్రసంగి","chapter":"3","verse":"17","text":"“మంచివారికీ చెడ్డవారికీ వారి ప్రతి ప్రయత్నానికీ, పనికీ తగిన సమయంలో దేవుడే తీర్పు తీరుస్తాడు” అని నా హృదయంలో అనుకున్నాను."},{"book":"ప్రసంగి","chapter":"3","verse":"18","text":"తాము జంతువుల్లాటి వారని మానవులు తెలుసుకోవాలని దేవుడు అలా చేస్తున్నాడని నేను అనుకున్నాను."},{"book":"ప్రసంగి","chapter":"3","verse":"19","text":"ఎందుకంటే జంతువులకు జరుగుతున్నట్టే మనుషులకీ జరుగుతూ ఉంది. ఇద్దరి గతీ ఒక్కటే. జంతువులు చనిపోతాయి, మనుషులూ చనిపోతారు. జీవులన్నిటికీ ఒక్కటే ప్రాణం. జంతువుల కంటే మనుషులకు ఎక్కువేమీ లేదు. అంతా ఆవిరిలాగా నిష్ప్రయోజనం కదా!"},{"book":"ప్రసంగి","chapter":"3","verse":"20","text":"అంతా ఒక్క చోటికే వెళతారు. అంతా మట్టిలోనుండి పుట్టింది, ఆ మట్టిలోకే తిరిగి పోతుంది."},{"book":"ప్రసంగి","chapter":"3","verse":"21","text":"మనుషుల ఆత్మ పరలోకానికి ఎక్కిపోతుందనీ జంతువుల ప్రాణం భూమిలోకి దిగిపోతుందనీ ఎవరికి తెలుసు?"},{"book":"ప్రసంగి","chapter":"3","verse":"22","text":"మనిషికి తన తరువాత ఏం జరగబోతున్నదో చూపించడానికి వారిని తిరిగి వెనక్కి తెచ్చేవాడు ఎవరున్నారు? కాబట్టి వారు తమ పనిలో సంతోషించడం కంటే శ్రేష్టమైంది వారికేమీ లేదని నేను తెలుసుకున్నాను. అదే వారు చేయవలసింది."}]}