{"data":[{"book":"Sálmarnir","chapter":"17","verse":"1","text":"Drottinn, ó hjálpa þú mér, því að ég er heiðvirður og breytni mín réttlát. Hlustaðu þegar ég hrópa til þín!"},{"book":"Sálmarnir","chapter":"17","verse":"2","text":"Úrskurða mig réttlátan svo að allir heyri, þú réttvísi Drottinn."},{"book":"Sálmarnir","chapter":"17","verse":"3","text":"Þú hefur prófað mig, já jafnvel um nætur, en engar illar hugsanir fundið hjá mér, né vond orð mér á vörum."},{"book":"Sálmarnir","chapter":"17","verse":"4","text":"Boðorðum þínum hef ég hlýtt og forðast félagsskap við illmenni og rudda."},{"book":"Sálmarnir","chapter":"17","verse":"5","text":"Ég hef fylgt leiðsögn þinni og ekki farið villur vegar."},{"book":"Sálmarnir","chapter":"17","verse":"6","text":"Ég ákalla þig því að ég veit að þú svarar mér! Já, hlustaðu á bæn mína."},{"book":"Sálmarnir","chapter":"17","verse":"7","text":"Sýndu mér kærleika þinn og náð, þú sem frelsar hina ofsóttu."},{"book":"Sálmarnir","chapter":"17","verse":"8","text":"Vernda mig eins og sjáaldur augans. Hyl mig í skjóli vængja þinna."},{"book":"Sálmarnir","chapter":"17","verse":"9","text":"Óvinir mínir umkringja mig með morðsvip í augum."},{"book":"Sálmarnir","chapter":"17","verse":"10","text":"Þeir eru óguðlegir og beita mig ofbeldi. Hlustaðu á tal þeirra! Hvílíkur hroki!"},{"book":"Sálmarnir","chapter":"17","verse":"11","text":"Þeir koma nær og nær, ákveðnir í að troða mig undir."},{"book":"Sálmarnir","chapter":"17","verse":"12","text":"Þeir líkjast gráðugum ljónum sem vilja rífa mig á hol – ungum ljónum sem liggja í leyni og bíða eftir bráð."},{"book":"Sálmarnir","chapter":"17","verse":"13-14","text":"Drottinn, rís þú upp og hastaðu á þá! Rektu þá frá! Komdu og frelsaðu mig frá hinum óguðlegu sem aðeins leita jarðnesks ávinnings, þeim sem þú hefur gefið auð og völd og ótal afkomendur."},{"book":"Sálmarnir","chapter":"17","verse":"15","text":"En ég sækist ekki eftir veraldlegum auði, heldur því að þekkja þig og lifa réttvíslega – vera sáttur við þig. Ég vil hugsa um þig jafnt á degi sem nóttu og þegar ég vakna mun ég sjá auglit þitt og gleðjast!"}]}