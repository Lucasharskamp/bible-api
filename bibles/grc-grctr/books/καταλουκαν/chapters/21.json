{"data":[{"book":"ΚΑΤΑ ΛΟΥΚΑΝ","chapter":"21","verse":"1","text":"Ἀναβλέψας δὲ εἶδε τοὺς βάλλοντας τὰ δῶρα αὐτῶν εἰς τὸ γαζοφυλάκιον πλουσίους·"},{"book":"ΚΑΤΑ ΛΟΥΚΑΝ","chapter":"21","verse":"2","text":"εἶδε δέ καὶ τινα χήραν πενιχρὰν βάλλουσαν ἐκεῖ δύο λεπτά,"},{"book":"ΚΑΤΑ ΛΟΥΚΑΝ","chapter":"21","verse":"3","text":"καὶ εἶπεν, Ἀληθῶς λέγω ὑμῖν ὅτι ἡ χήρα ἡ πτωχὴ αὕτη πλεῖον πάντων ἔβαλεν·"},{"book":"ΚΑΤΑ ΛΟΥΚΑΝ","chapter":"21","verse":"4","text":"ἅπαντες γὰρ οὗτοι ἐκ τοῦ περισσεύοντος αὐτοῖς ἔβαλον εἰς τὰ δῶρα τοῦ Θεοῦ· αὕτη δὲ ἐκ τοῦ ὑστερήματος αὐτῆς ἅπαντα τὸν βίον ὃν εἶχεν ἔβαλε."},{"book":"ΚΑΤΑ ΛΟΥΚΑΝ","chapter":"21","verse":"5","text":"Καί τινων λεγόντων περὶ τοῦ ἱεροῦ, ὅτι λίθοις καλοῖς καὶ ἀναθήμασι κεκόσμηται, εἶπε,"},{"book":"ΚΑΤΑ ΛΟΥΚΑΝ","chapter":"21","verse":"6","text":"Ταῦτα ἃ θεωρεῖτε, ἐλεύσονται ἡμέραι ἐν αἷς οὐκ ἀφεθήσεται λίθος ἐπὶ λίθῳ, ὃς οὐ καταλυθήσεται."},{"book":"ΚΑΤΑ ΛΟΥΚΑΝ","chapter":"21","verse":"7","text":"Ἐπηρώτησαν δὲ αὐτόν, λέγοντες, Διδάσκαλε, πότε οὖν ταῦτα ἔσται; Καὶ τί τὸ σημεῖον ὅταν μέλλῃ ταῦτα γίνεσθαι;"},{"book":"ΚΑΤΑ ΛΟΥΚΑΝ","chapter":"21","verse":"8","text":"Ὁ δὲ εἶπε, Βλέπετε μὴ πλανηθῆτε· πολλοὶ γὰρ ἐλεύσονται ἐπὶ τῷ ὀνόματί μου, λέγοντες ὅτι Ἐγώ εἰμι· καί, Ὁ καιρὸς ἤγγικε, μὴ οὖν πορευθῆτε ὀπίσω αὐτῶν."},{"book":"ΚΑΤΑ ΛΟΥΚΑΝ","chapter":"21","verse":"9","text":"Ὅταν δὲ ἀκούσητε πολέμους καὶ ἀκαταστασίας, μὴ πτοηθῆτε· δεῖ γὰρ ταῦτα γενέσθαι πρῶτον, ἀλλ᾿ οὐκ εὐθέως τὸ τέλος."},{"book":"ΚΑΤΑ ΛΟΥΚΑΝ","chapter":"21","verse":"10","text":"Τότε ἔλεγεν αὐτοῖς, Ἐγερθήσεται ἔθνος ἐπὶ ἔθνος, καὶ βασιλεία ἐπὶ βασιλείαν·"},{"book":"ΚΑΤΑ ΛΟΥΚΑΝ","chapter":"21","verse":"11","text":"σεισμοί τε μεγάλοι κατὰ τόπους καὶ λιμοὶ καὶ λοιμοὶ ἔσονται, φόβητρά τε καὶ σημεῖα ἀπ᾿ οὐρανοῦ μεγάλα ἔσται."},{"book":"ΚΑΤΑ ΛΟΥΚΑΝ","chapter":"21","verse":"12","text":"Πρὸ δὲ τούτων ἁπάντων ἐπιβαλοῦσιν ἐφ᾿ ὑμᾶς τὰς χεῖρας αὐτῶν, καὶ διώξουσι, παραδιδόντες εἰς συναγωγὰς καὶ φυλακάς, ἀγομένους ἐπὶ βασιλεῖς καὶ ἡγεμόνας, ἕνεκεν τοῦ ὀνόματός μου."},{"book":"ΚΑΤΑ ΛΟΥΚΑΝ","chapter":"21","verse":"13","text":"Ἀποβήσεται δὲ ὑμῖν εἰς μαρτύριον."},{"book":"ΚΑΤΑ ΛΟΥΚΑΝ","chapter":"21","verse":"14","text":"Θέσθε οὖν εἰς τὰς καρδίας ὑμῶν μὴ προμελετᾷν ἀπολογηθῆναι·"},{"book":"ΚΑΤΑ ΛΟΥΚΑΝ","chapter":"21","verse":"15","text":"ἐγὼ γὰρ δώσω ὑμῖν στόμα καὶ σοφίαν, ᾗ οὐ δυνήσονται ἀντειπεῖν οὐδὲ ἀντιστῆναι πάντες οἱ ἀντικείμενοι ὑμῖν."},{"book":"ΚΑΤΑ ΛΟΥΚΑΝ","chapter":"21","verse":"16","text":"Παραδοθήσεσθε δὲ καὶ ὑπὸ γονέων καὶ ἀδελφῶν καὶ συγγενῶν καὶ φίλων, καὶ θανατώσουσιν ἐξ ὑμῶν."},{"book":"ΚΑΤΑ ΛΟΥΚΑΝ","chapter":"21","verse":"17","text":"Καὶ ἔσεσθε μισούμενοι ὑπὸ πάντων διὰ τὸ ὄνομά μου."},{"book":"ΚΑΤΑ ΛΟΥΚΑΝ","chapter":"21","verse":"18","text":"Καὶ θρὶξ ἐκ τῆς κεφαλῆς ὑμῶν οὐ μὴ ἀπόληται."},{"book":"ΚΑΤΑ ΛΟΥΚΑΝ","chapter":"21","verse":"19","text":"Ἐν τῇ ὑπομονῇ ὑμῶν κτήσασθε τὰς ψυχὰς ὑμῶν."},{"book":"ΚΑΤΑ ΛΟΥΚΑΝ","chapter":"21","verse":"20","text":"Ὅταν δὲ ἴδητε κυκλουμένην ὑπὸ στρατοπέδων τὴν Ἱερουσαλήμ, τότε γνῶτε ὅτι ἤγγικεν ἡ ἐρήμωσις αὐτῆς."},{"book":"ΚΑΤΑ ΛΟΥΚΑΝ","chapter":"21","verse":"21","text":"Τότε οἱ ἐν τῇ Ἰουδαίᾳ φευγέτωσαν εἰς τὰ ὄρη· καὶ οἱ ἐν μέσῳ αὐτῆς ἐκχωρείτωσαν· καὶ οἱ ἐν ταῖς χώραις μὴ εἰσερχέσθωσαν εἰς αὐτήν."},{"book":"ΚΑΤΑ ΛΟΥΚΑΝ","chapter":"21","verse":"22","text":"Ὅτι ἡμέραι ἐκδικήσεως αὗταί εἰσι, τοῦ πληρωθῆναι πάντα τὰ γεγραμμένα."},{"book":"ΚΑΤΑ ΛΟΥΚΑΝ","chapter":"21","verse":"23","text":"Οὐαὶ δὲ ταῖς ἐν γαστρὶ ἐχούσαις καὶ ταῖς θηλαζούσαις ἐν ἐκείναις ταῖς ἡμέραις· ἔσται γὰρ ἀνάγκη μεγάλη ἐπὶ τῆς γῆς, καὶ ὀργὴ ἐν τῷ λαῷ τούτῳ."},{"book":"ΚΑΤΑ ΛΟΥΚΑΝ","chapter":"21","verse":"24","text":"Καὶ πεσοῦνται στόματι μαχαίρας, καὶ αἰχμαλωτισθήσονται εἰς πάντα τὰ ἔθνη· καὶ Ἱερουσαλὴμ ἔσται πατουμένη ὑπὸ ἐθνῶν, ἄχρι πληρωθῶσι καιροὶ ἐθνῶν."},{"book":"ΚΑΤΑ ΛΟΥΚΑΝ","chapter":"21","verse":"25","text":"Καὶ ἔσται σημεῖα ἐν ἡλίῳ καὶ σελήνῃ καὶ ἄστροις, καὶ ἐπὶ τῆς γῆς συνοχὴ ἐθνῶν ἐν ἀπορίᾳ, ἠχούσης θαλάσσης καὶ σάλου,"},{"book":"ΚΑΤΑ ΛΟΥΚΑΝ","chapter":"21","verse":"26","text":"ἀποψυχόντων ἀνθρώπων ἀπὸ φόβου καὶ προσδοκίας τῶν ἐπερχομένων τῇ οἰκουμένῃ· αἱ γὰρ δυνάμεις τῶν οὐρανῶν σαλευθήσονται."},{"book":"ΚΑΤΑ ΛΟΥΚΑΝ","chapter":"21","verse":"27","text":"Καὶ τότε ὄψονται τὸν υἱὸν τοῦ ἀνθρώπου ἐρχόμενον ἐν νεφέλῃ μετὰ δυνάμεως καὶ δόξης πολλῆς."},{"book":"ΚΑΤΑ ΛΟΥΚΑΝ","chapter":"21","verse":"28","text":"Ἀρχομένων δὲ τούτων γίνεσθαι, ἀνακύψατε καὶ ἐπάρατε τὰς κεφαλὰς ὑμῶν· διότι ἐγγίζει ἡ ἀπολύτρωσις ὑμῶν."},{"book":"ΚΑΤΑ ΛΟΥΚΑΝ","chapter":"21","verse":"29","text":"Καὶ εἶπε παραβολὴν αὐτοῖς, Ἴδετε τὴν συκῆν καὶ πάντα τὰ δένδρα·"},{"book":"ΚΑΤΑ ΛΟΥΚΑΝ","chapter":"21","verse":"30","text":"ὅταν προβάλωσιν ἤδη, βλέποντες ἀφ᾿ ἑαυτῶν γινώσκετε ὅτι ἤδη ἐγγὺς τὸ θέρος ἐστίν."},{"book":"ΚΑΤΑ ΛΟΥΚΑΝ","chapter":"21","verse":"31","text":"Οὕτω καὶ ὑμεῖς, ὅταν ἴδητε ταῦτα γινόμενα, γινώσκετε ὅτι ἐγγύς ἐστιν ἡ βασιλεία τοῦ Θεοῦ."},{"book":"ΚΑΤΑ ΛΟΥΚΑΝ","chapter":"21","verse":"32","text":"Ἀμὴν λέγω ὑμῖν ὅτι οὐ μὴ παρέλθῃ ἡ γενεὰ αὕτη, ἕως ἂν πάντα γένηται."},{"book":"ΚΑΤΑ ΛΟΥΚΑΝ","chapter":"21","verse":"33","text":"Ὁ οὐρανὸς καὶ ἡ γῆ παρελεύσονται, οἱ δὲ λόγοι μου οὐ μὴ παρέλθωσι."},{"book":"ΚΑΤΑ ΛΟΥΚΑΝ","chapter":"21","verse":"34","text":"Προσέχετε δὲ ἑαυτοῖς, μήποτε βαρυνθῶσιν ὑμῶν αἱ καρδίαι ἐν κραιπάλῃ καὶ μέθῃ καὶ μερίμναις βιωτικαῖς, καὶ αἰφνίδιος ἐφ᾿ ὑμᾶς ἐπιστῇ ἡ ἡμέρα ἐκείνη·"},{"book":"ΚΑΤΑ ΛΟΥΚΑΝ","chapter":"21","verse":"35","text":"ὡς παγὶς γὰρ ἐπελεύσεται ἐπὶ πάντας τοὺς καθημένους ἐπὶ πρόσωπον πάσης τῆς γῆς."},{"book":"ΚΑΤΑ ΛΟΥΚΑΝ","chapter":"21","verse":"36","text":"Ἀγρυπνεῖτε οὖν ἐν παντὶ καιρῷ δεόμενοι, ἵνα καταξιωθῆτε ἐκφυγεῖν ταῦτα πάντα τὰ μέλλοντα γίνεσθαι, καὶ σταθῆναι ἔμπροσθεν τοῦ υἱοῦ τοῦ ἀνθρώπου."},{"book":"ΚΑΤΑ ΛΟΥΚΑΝ","chapter":"21","verse":"37","text":"Ἦν δὲ τὰς ἡμέρας ἐν τῷ ἱερῷ διδάσκων· τὰς δὲ νύκτας ἐξερχόμενος ηὐλίζετο εἰς τὸ ὄρος τὸ καλούμενον Ἐλαιῶν."},{"book":"ΚΑΤΑ ΛΟΥΚΑΝ","chapter":"21","verse":"38","text":"Καὶ πᾶς ὁ λαὸς ὤρθριζε πρὸς αὐτὸν ἐν τῷ ἱερῷ ἀκούειν αὐτοῦ."}]}