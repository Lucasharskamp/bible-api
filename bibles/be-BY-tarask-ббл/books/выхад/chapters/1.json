{"data":[{"book":"ВЫХАД","chapter":"1","verse":"1","text":"Вось імёны сыноў Ізраілевых, якія ўвайшлі ў Егіпет зь Якавам, увайшлі кожны з домам сваім:"},{"book":"ВЫХАД","chapter":"1","verse":"2","text":"Рувім, Сымон, Лявій і Юда,"},{"book":"ВЫХАД","chapter":"1","verse":"3","text":"Ісахар, Завулон і Веньямін,"},{"book":"ВЫХАД","chapter":"1","verse":"4","text":"Дан і Нэфталім, Гад і Асір."},{"book":"ВЫХАД","chapter":"1","verse":"5","text":"А ўсіх душаў, што выйшлі са сьцёгнаў Якава, было семдзесят (пяць), а Язэп быў ужо ў Егіпце."},{"book":"ВЫХАД","chapter":"1","verse":"6","text":"І памёр Язэп і ўсе браты ягоныя і ўвесь род іхні;"},{"book":"ВЫХАД","chapter":"1","verse":"7","text":"а сыны Ізраілевыя плодзіліся вельмі, і размножыліся, і зрабіліся яны дужа моцныя, і напоўнілася тая зямля імі."},{"book":"ВЫХАД","chapter":"1","verse":"8","text":"І паўстаў у Егіпце новы цар, які ня ведаў Язэпа,"},{"book":"ВЫХАД","chapter":"1","verse":"9","text":"і сказаў народу свайму: вось, народ сыноў Ізраілевых шматлікі і дужэйшы за нас;"},{"book":"ВЫХАД","chapter":"1","verse":"10","text":"перахітрым жа яго, каб ён ня множыўся; інакш, калі здарыцца вайна, злучыцца ён з нашымі няпрыяцелямі, і ўзброіцца супроць нас, і выйдзе зь зямлі."},{"book":"ВЫХАД","chapter":"1","verse":"11","text":"І паставіў над ім упраўцаў працы. І ён пабудаваў фараону Пітом і Раамсэс, гарады пад склады."},{"book":"ВЫХАД","chapter":"1","verse":"12","text":"Але чым болей тамілі яго, тым болей ён множыўся і тым болей пашыраўся, так што пабойваліся сыноў Ізраілевых."},{"book":"ВЫХАД","chapter":"1","verse":"13","text":"І таму Егіпцяне жорстка прымушалі сыноў Ізраілевых да працы,"},{"book":"ВЫХАД","chapter":"1","verse":"14","text":"і рабілі жыцьцё іхняе горкім ад цяжкай працы над глінаю і цэглаю і ад усякай працы польнай, ад усякай працы, да якое прымушалі іх жорстка."},{"book":"ВЫХАД","chapter":"1","verse":"15","text":"Цар Егіпецкі загадаў бабкам-павітухам Габрэек, імя адной зь якіх Шыфра, а другое Фуа,"},{"book":"ВЫХАД","chapter":"1","verse":"16","text":"і сказаў: калі вы будзеце спавіваць у Габрэек, дык назірайце пры родах: калі будзе сын, дык аддавайце яго сьмерці, а калі дачка, дык няхай жыве."},{"book":"ВЫХАД","chapter":"1","verse":"17","text":"Але бабкі-павітухі баяліся Бога і не рабілі так, як казаў ім цар Егіпецкі, і пакідалі дзяцей жывых."},{"book":"ВЫХАД","chapter":"1","verse":"18","text":"Цар Егіпецкі паклікаў бабак-павітухаў і сказаў ім: навошта вы робіце такую справу, што пакідаеце дзяцей жывых?"},{"book":"ВЫХАД","chapter":"1","verse":"19","text":"Бабкі-павітухі сказалі фараону: Габрэйскія жанчыны не такія, як Егіпецкія: яны здаровыя, бо перш чым прыйдзе да іх бабка-павітуха, яны ўжо родзяць."},{"book":"ВЫХАД","chapter":"1","verse":"20","text":"За гэта Бог рабіў дабро бабкам-павітухам, а народ множыўся і вельмі памацняўся."},{"book":"ВЫХАД","chapter":"1","verse":"21","text":"І як што бабкі-павітухі баяліся Бога, дык ён уладжваў дамы іхнія."},{"book":"ВЫХАД","chapter":"1","verse":"22","text":"Тады фараон усяму народу свайму загадаў, кажучы: кожнага народжанага сына кідайце ў раку, а кожную дачку пакідайце жывою."}]}