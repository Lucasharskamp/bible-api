{"data":[{"book":"ΙΩΑΝΝΟΥ Α","chapter":"2","verse":"1","text":"Τεκνία μου, ταῦτα γράφω ὑμῖν, ἵνα μὴ ἁμάρτητε. Καὶ ἐάν τις ἁμάρτῃ, παράκλητον ἔχομεν πρὸς τὸν πατέρα, Ἰησοῦν Χριστὸν δίκαιον·"},{"book":"ΙΩΑΝΝΟΥ Α","chapter":"2","verse":"2","text":"καὶ αὐτὸς ἱλασμός ἐστι περὶ τῶν ἁμαρτιῶν ἡμῶν· οὐ περὶ τῶν ἡμετέρων δὲ μόνον, ἀλλὰ καὶ περὶ ὅλου τοῦ κόσμου."},{"book":"ΙΩΑΝΝΟΥ Α","chapter":"2","verse":"3","text":"Καὶ ἐν τούτῳ γινώσκομεν ὅτι ἐγνώκαμεν αὐτόν, ἐὰν τὰς ἐντολὰς αὐτοῦ τηρῶμεν."},{"book":"ΙΩΑΝΝΟΥ Α","chapter":"2","verse":"4","text":"Ὁ λέγων, Ἔγνωκα αὐτόν, καὶ τὰς ἐντολὰς αὐτοῦ μὴ τηρῶν, ψεύστης ἐστί, καὶ ἐν τούτῳ ἡ ἀλήθεια οὐκ ἔστιν·"},{"book":"ΙΩΑΝΝΟΥ Α","chapter":"2","verse":"5","text":"ὃς δ᾿ ἂν τηρῇ αὐτοῦ τὸν λόγον, ἀληθῶς ἐν τούτῳ ἡ ἀγάπη τοῦ Θεοῦ τετελείωται. Ἐν τούτῳ γινώσκομεν ὅτι ἐν αὐτῷ ἐσμέν·"},{"book":"ΙΩΑΝΝΟΥ Α","chapter":"2","verse":"6","text":"ὁ λέγων ἐν αὐτῷ μένειν ὀφείλει, καθὼς ἐκεῖνος περιεπάτησε, καὶ αὐτὸς οὕτω περιπατεῖν."},{"book":"ΙΩΑΝΝΟΥ Α","chapter":"2","verse":"7","text":"Ἀδελφοί, οὐκ ἐντολὴν καινὴν γράφω ὑμῖν, ἀλλ᾿ ἐντολὴν παλαιάν, ἣν εἴχετε ἀπ᾿ ἀρχῆς· ἡ ἐντολὴ ἡ παλαιά ἐστιν ὁ λόγος ὃν ἠκούσατε ἀπ᾿ ἀρχῆς."},{"book":"ΙΩΑΝΝΟΥ Α","chapter":"2","verse":"8","text":"Πάλιν ἐντολὴν καινὴν γράφω ὑμῖν, ὅ ἐστιν ἀληθὲς ἐν αὐτῷ καὶ ἐν ὑμῖν· ὅτι ἡ σκοτία παράγεται, καὶ τὸ φῶς τὸ ἀληθινὸν ἤδη φαίνει."},{"book":"ΙΩΑΝΝΟΥ Α","chapter":"2","verse":"9","text":"Ὁ λέγων ἐν τῷ φωτὶ εἶναι καὶ τὸν ἀδελφὸν αὐτοῦ μισῶν, ἐν τῇ σκοτίᾳ ἐστὶν ἕως ἄρτι."},{"book":"ΙΩΑΝΝΟΥ Α","chapter":"2","verse":"10","text":"Ὁ ἀγαπῶν τὸν ἀδελφὸν αὐτοῦ ἐν τῷ φωτὶ μένει, καὶ σκάνδαλον ἐν αὐτῷ οὐκ ἔστιν."},{"book":"ΙΩΑΝΝΟΥ Α","chapter":"2","verse":"11","text":"Ὁ δὲ μισῶν τὸν ἀδελφὸν αὐτοῦ ἐν τῇ σκοτίᾳ ἐστί, καὶ ἐν τῇ σκοτίᾳ περιπατεῖ, καὶ οὐκ οἶδε ποῦ ὑπάγει, ὅτι ἡ σκοτία ἐτύφλωσε τοὺς ὀφθαλμοὺς αὐτοῦ."},{"book":"ΙΩΑΝΝΟΥ Α","chapter":"2","verse":"12","text":"Γράφω ὑμῖν, τεκνία,"},{"book":"ΙΩΑΝΝΟΥ Α","chapter":"2","verse":"13","text":"Γράφω ὑμῖν, πατέρες,"},{"book":"ΙΩΑΝΝΟΥ Α","chapter":"2","verse":"14","text":"Ἔγραψα ὑμῖν, πατέρες,"},{"book":"ΙΩΑΝΝΟΥ Α","chapter":"2","verse":"15","text":"Μὴ ἀγαπᾶτε τὸν κόσμον, μηδὲ τὰ ἐν τῷ κόσμῳ. Ἐάν τις ἀγαπᾷ τὸν κόσμον, οὐκ ἔστιν ἡ ἀγάπη τοῦ πατρὸς ἐν αὐτῷ."},{"book":"ΙΩΑΝΝΟΥ Α","chapter":"2","verse":"16","text":"Ὅτι πᾶν τὸ ἐν τῷ κόσμῳ, ἡ ἐπιθυμία τῆς σαρκός, καὶ ἡ ἐπιθυμία τῶν ὀφθαλμῶν, καὶ ἡ ἀλαζονεία τοῦ βίου, οὐκ ἔστιν ἐκ τοῦ πατρός, ἀλλ᾿ ἐκ τοῦ κόσμου ἐστί."},{"book":"ΙΩΑΝΝΟΥ Α","chapter":"2","verse":"17","text":"Καὶ ὁ κόσμος παράγεται, καὶ ἡ ἐπιθυμία αὐτοῦ· ὁ δὲ ποιῶν τὸ θέλημα τοῦ Θεοῦ μένει εἰς τὸν αἰῶνα."},{"book":"ΙΩΑΝΝΟΥ Α","chapter":"2","verse":"18","text":"Παιδία, ἐσχάτη ὥρα ἐστί· καὶ καθὼς ἠκούσατε ὅτι ὁ ἀντίχριστος ἔρχεται, καὶ νῦν ἀντίχριστοι πολλοὶ γεγόνασιν· ὅθεν γινώσκομεν ὅτι ἐσχάτη ὥρα ἐστίν."},{"book":"ΙΩΑΝΝΟΥ Α","chapter":"2","verse":"19","text":"Ἐξ ἡμῶν ἐξῆλθον, ἀλλ᾿ οὐκ ἦσαν ἐξ ἡμῶν· εἰ γὰρ ἦσαν ἐξ ἡμῶν, μεμενήκεισαν ἂν μεθ᾿ ἡμῶν· ἀλλ᾿ ἵνα φανερωθῶσιν ὅτι οὐκ εἰσὶ πάντες ἐξ ἡμῶν."},{"book":"ΙΩΑΝΝΟΥ Α","chapter":"2","verse":"20","text":"Καὶ ὑμεῖς χρίσμα ἔχετε ἀπὸ τοῦ ἁγίου, καὶ οἴδατε πάντα."},{"book":"ΙΩΑΝΝΟΥ Α","chapter":"2","verse":"21","text":"Οὐκ ἔγραψα ὑμῖν ὅτι οὐκ οἴδατε τὴν ἀλήθειαν, ἀλλ᾿ ὅτι οἴδατε αὐτήν, καὶ ὅτι πᾶν ψεῦδος ἐκ τῆς ἀληθείας οὐκ ἔστι."},{"book":"ΙΩΑΝΝΟΥ Α","chapter":"2","verse":"22","text":"Τίς ἐστιν ὁ ψεύστης, εἰ μὴ ὁ ἀρνούμενος ὅτι Ἰησοῦς οὐκ ἔστιν ὁ Χριστός; Οὗτός ἐστιν ὁ ἀντίχριστος, ὁ ἀρνούμενος τὸν πατέρα καὶ τὸν υἱόν."},{"book":"ΙΩΑΝΝΟΥ Α","chapter":"2","verse":"23","text":"Πᾶς ὁ ἀρνούμενος τὸν υἱὸν οὐδὲ τὸν πατέρα 2.23 ἔχει. ¦ ἔχει· ὁ ὁμολογῶν τὸν υἱὸν καὶ τὸν πατέρα ἔχει. Bez. Sc.ἔχει."},{"book":"ΙΩΑΝΝΟΥ Α","chapter":"2","verse":"24","text":"Ὑμεῖς οὖν ὃ ἠκούσατε ἀπ᾿ ἀρχῆς, ἐν ὑμῖν μενέτω. Ἐὰν ἐν ὑμῖν μείνῃ ὃ ἀπ᾿ ἀρχῆς ἠκούσατε, καὶ ὑμεῖς ἐν τῷ υἱῷ καὶ ἐν τῷ πατρὶ μενεῖτε."},{"book":"ΙΩΑΝΝΟΥ Α","chapter":"2","verse":"25","text":"Καὶ αὕτη ἐστὶν ἡ ἐπαγγελία ἣν αὐτὸς ἐπηγγείλατο ἡμῖν, τὴν ζωὴν τὴν αἰώνιον."},{"book":"ΙΩΑΝΝΟΥ Α","chapter":"2","verse":"26","text":"Ταῦτα ἔγραψα ὑμῖν περὶ τῶν πλανώντων ὑμᾶς."},{"book":"ΙΩΑΝΝΟΥ Α","chapter":"2","verse":"27","text":"Καὶ ὑμεῖς, τὸ χρίσμα ὃ ἐλάβετε ἀπ᾿ αὐτοῦ ἐν ὑμῖν μένει, καὶ οὐ χρείαν ἔχετε ἵνα τις διδάσκῃ ὑμᾶς· ἀλλ᾿ ὡς τὸ αὐτὸ χρίσμα διδάσκει ὑμᾶς περὶ πάντων, καὶ ἀληθές ἐστι, καὶ οὐκ ἔστι ψεῦδος, καὶ καθὼς ἐδίδαξεν ὑμᾶς, μενεῖτε ἐν αὐτῷ."},{"book":"ΙΩΑΝΝΟΥ Α","chapter":"2","verse":"28","text":"Καὶ νῦν, τεκνία, μένετε ἐν αὐτῷ· ἵνα ὅταν φανερωθῇ, ἔχωμεν παρρησίαν, καὶ μὴ αἰσχυνθῶμεν ἀπ᾿ αὐτοῦ ἐν τῇ παρουσίᾳ αὐτοῦ."},{"book":"ΙΩΑΝΝΟΥ Α","chapter":"2","verse":"29","text":"Ἐὰν εἰδῆτε ὅτι δίκαιός ἐστι, γινώσκετε ὅτι πᾶς ὁ ποιῶν τὴν δικαιοσύνην ἐξ αὐτοῦ γεγέννηται."}]}