{"data":[{"book":"Sams-Zgame","chapter":"24","verse":"1","text":"Ama mopa Ra Anumzamofo suza megeno, ama mopafima maka'zama me'nea zantamimo'a agri zanke megeno, maka vahe'mo'zanena agri vaheke mani'naze."},{"book":"Sams-Zgame","chapter":"24","verse":"2","text":"Na'ankure agra ama mopamofo tra'ama amefenkame tami'nea hagerimofo agofetu tro hunenteno, timofo agofetu mopa tro hunte'ne."},{"book":"Sams-Zgame","chapter":"24","verse":"3","text":"Ina vahe'mo Ra Anumzamofo agonafina marerigahie? Ina vahe'mo Ra Anumzamofo ruotage mono nompina ome otigahie?"},{"book":"Sams-Zgame","chapter":"24","verse":"4","text":"Hagi agu'amo'ene azamo'enema agru nehanigeno, havi anumzante'ma mono'ma hunonteno havigema nosania vahemo anampina vugahie."},{"book":"Sams-Zgame","chapter":"24","verse":"5","text":"E'inahu vahe'mo Ra Anumzamofontegatira asomura erigahie. Anumzamo'a agu'vazino nevreno, fatgo vahe mani'ne huno huntegahie."},{"book":"Sams-Zgame","chapter":"24","verse":"6","text":"E'inahu vahe'mo Anumzamofonkura nehakeno monora hunenteno, Jekopu Anumzamofo tvaontera urava'o nehie."},{"book":"Sams-Zgame","chapter":"24","verse":"7","text":"Kuma kahantamimota anagita ru hagro nehinkeno, korapa'ma me'naza kahamota anagita ru hagaro nehinkeno, hankave'ane kini ne'mo'a efreno."},{"book":"Sams-Zgame","chapter":"24","verse":"8","text":"Hagi ana hankave kinia iza'e? E'i agra Ra Anumzana hihamu'ane hankanave Anumzankino, Agra hankavetino hara hugaterega Anumza mani'ne."},{"book":"Sams-Zgame","chapter":"24","verse":"9","text":"Kuma kahamota anagita ruhagro hiho, ana nehanageta korapa kahamota, anagita ru hagaro hiho. Ana nehinkeno hankave'ane kini ne'mo'a efreno."},{"book":"Sams-Zgame","chapter":"24","verse":"10","text":"Hagi ana hankave kinia iza'e? Ra Anumzana hankavenentake Anumzamo agrake ugagota kinia mani'ne."}]}