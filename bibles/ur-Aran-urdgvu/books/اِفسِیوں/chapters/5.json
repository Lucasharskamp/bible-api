{"data":[{"book":"اِفسِیوں","chapter":"5","verse":"1","text":"چونکہ آپ اللہ کے پیارے بچے ہیں اِس لئے اُس کے نمونے پر چلیں۔"},{"book":"اِفسِیوں","chapter":"5","verse":"2","text":"محبت کی روح میں زندگی یوں گزاریں جیسے مسیح نے گزاری۔ کیونکہ اُس نے ہم سے محبت رکھ کر اپنے آپ کو ہمارے لئے اللہ کے حضور قربان کر دیا اور یوں ایسی قربانی بن گیا جس کی خوشبو اللہ کو پسند آئی۔"},{"book":"اِفسِیوں","chapter":"5","verse":"3","text":"آپ کے درمیان زناکاری، ہر طرح کی ناپاکی یا لالچ کا ذکر تک نہ ہو، کیونکہ یہ اللہ کے مُقدّسین کے لئے مناسب نہیں ہے۔"},{"book":"اِفسِیوں","chapter":"5","verse":"4","text":"اِسی طرح شرم ناک، احمقانہ یا گندی باتیں بھی ٹھیک نہیں۔ اِن کی جگہ شکرگزاری ہونی چاہئے۔"},{"book":"اِفسِیوں","chapter":"5","verse":"5","text":"کیونکہ یقین جانیں کہ زناکار، ناپاک یا لالچی مسیح اور اللہ کی بادشاہی میں میراث نہیں پائیں گے (لالچ تو ایک قسم کی بُت پرستی ہے)۔"},{"book":"اِفسِیوں","chapter":"5","verse":"6","text":"کوئی آپ کو بےمعنی الفاظ سے دھوکا نہ دے۔ ایسی ہی باتوں کی وجہ سے اللہ کا غضب اُن پر جو نافرمان ہیں نازل ہوتا ہے۔"},{"book":"اِفسِیوں","chapter":"5","verse":"7","text":"چنانچہ اُن میں شریک نہ ہو جائیں جو یہ کرتے ہیں۔"},{"book":"اِفسِیوں","chapter":"5","verse":"8","text":"کیونکہ پہلے آپ تاریکی تھے، لیکن اب آپ خداوند میں روشنی ہیں۔ روشنی کے فرزند کی طرح زندگی گزاریں،"},{"book":"اِفسِیوں","chapter":"5","verse":"9","text":"کیونکہ روشنی کا پھل ہر طرح کی بھلائی، راست بازی اور سچائی ہے۔"},{"book":"اِفسِیوں","chapter":"5","verse":"10","text":"اور معلوم کرتے رہیں کہ خداوند کو کیا کچھ پسند ہے۔"},{"book":"اِفسِیوں","chapter":"5","verse":"11","text":"تاریکی کے بےپھل کاموں میں حصہ نہ لیں بلکہ اُنہیں روشنی میں لائیں۔"},{"book":"اِفسِیوں","chapter":"5","verse":"12","text":"کیونکہ جو کچھ یہ لوگ پوشیدگی میں کرتے ہیں اُس کا ذکر کرنا بھی شرم کی بات ہے۔"},{"book":"اِفسِیوں","chapter":"5","verse":"13","text":"لیکن سب کچھ بےنقاب ہو جاتا ہے جب اُسے روشنی میں لایا جاتا ہے۔"},{"book":"اِفسِیوں","chapter":"5","verse":"14","text":"کیونکہ جو روشنی میں لایا جاتا ہے وہ روشن ہو جاتا ہے۔ اِس لئے کہا جاتا ہے،"},{"book":"اِفسِیوں","chapter":"5","verse":"15","text":"چنانچہ بڑی احتیاط سے اِس پر دھیان دیں کہ آپ زندگی کس طرح گزارتے ہیں — بےسمجھ یا سمجھ دار لوگوں کی طرح۔"},{"book":"اِفسِیوں","chapter":"5","verse":"16","text":"ہر موقع سے پورا فائدہ اُٹھائیں، کیونکہ دن بُرے ہیں۔"},{"book":"اِفسِیوں","chapter":"5","verse":"17","text":"اِس لئے احمق نہ بنیں بلکہ خداوند کی مرضی کو سمجھیں۔"},{"book":"اِفسِیوں","chapter":"5","verse":"18","text":"شراب میں متوالے نہ ہو جائیں، کیونکہ اِس کا انجام عیاشی ہے۔ اِس کے بجائے روح القدس سے معمور ہوتے جائیں۔"},{"book":"اِفسِیوں","chapter":"5","verse":"19","text":"زبوروں، حمد و ثنا اور روحانی گیتوں سے ایک دوسرے کی حوصلہ افزائی کریں۔ اپنے دلوں میں خداوند کے لئے گیت گائیں اور نغمہ سرائی کریں۔"},{"book":"اِفسِیوں","chapter":"5","verse":"20","text":"ہاں، ہر وقت ہمارے خداوند عیسیٰ مسیح کے نام میں ہر چیز کے لئے خدا باپ کا شکر کریں۔"},{"book":"اِفسِیوں","chapter":"5","verse":"21","text":"مسیح کے خوف میں ایک دوسرے کے تابع رہیں۔"},{"book":"اِفسِیوں","chapter":"5","verse":"22","text":"بیویو، جس طرح آپ خداوند کے تابع ہیں اُسی طرح اپنے شوہر کے تابع بھی رہیں۔"},{"book":"اِفسِیوں","chapter":"5","verse":"23","text":"کیونکہ شوہر ویسے ہی اپنی بیوی کا سر ہے جیسے مسیح اپنی جماعت کا۔ ہاں، جماعت مسیح کا بدن ہے جسے اُس نے نجات دی ہے۔"},{"book":"اِفسِیوں","chapter":"5","verse":"24","text":"اب جس طرح جماعت مسیح کے تابع ہے اُسی طرح بیویاں بھی اپنے شوہروں کے تابع رہیں۔"},{"book":"اِفسِیوں","chapter":"5","verse":"25","text":"شوہرو، اپنی بیویوں سے محبت رکھیں، بالکل اُسی طرح جس طرح مسیح نے اپنی جماعت سے محبت رکھ کر اپنے آپ کو اُس کے لئے قربان کیا"},{"book":"اِفسِیوں","chapter":"5","verse":"26","text":"تاکہ اُسے اللہ کے لئے مخصوص و مُقدّس کرے۔ اُس نے اُسے کلامِ پاک سے دھو کر پاک صاف کر دیا"},{"book":"اِفسِیوں","chapter":"5","verse":"27","text":"تاکہ اپنے آپ کو ایک ایسی جماعت پیش کرے جو جلالی، مُقدّس اور بےالزام ہو، جس میں نہ کوئی داغ ہو، نہ کوئی جھری، نہ کسی اَور قسم کا نقص۔"},{"book":"اِفسِیوں","chapter":"5","verse":"28","text":"شوہروں کا فرض ہے کہ وہ اپنی بیویوں سے ایسی ہی محبت رکھیں۔ ہاں، وہ اُن سے ویسی محبت رکھیں جیسی اپنے جسم سے رکھتے ہیں۔ کیونکہ جو اپنی بیوی سے محبت رکھتا ہے وہ اپنے آپ سے ہی محبت رکھتا ہے۔"},{"book":"اِفسِیوں","chapter":"5","verse":"29","text":"آخر کوئی بھی اپنے جسم سے نفرت نہیں کرتا بلکہ اُسے خوراک مہیا کرتا اور پالتا ہے۔ مسیح بھی اپنی جماعت کے لئے یہی کچھ کرتا ہے۔"},{"book":"اِفسِیوں","chapter":"5","verse":"30","text":"کیونکہ ہم اُس کے بدن کے اعضا ہیں۔"},{"book":"اِفسِیوں","chapter":"5","verse":"31","text":"کلامِ مُقدّس میں بھی لکھا ہے، ”اِس لئے مرد اپنے ماں باپ کو چھوڑ کر اپنی بیوی کے ساتھ پیوست ہو جاتا ہے۔ وہ دونوں ایک ہو جاتے ہیں۔“"},{"book":"اِفسِیوں","chapter":"5","verse":"32","text":"یہ راز بہت گہرا ہے۔ مَیں تو اِس کا اطلاق مسیح اور اُس کی جماعت پر کرتا ہوں۔"},{"book":"اِفسِیوں","chapter":"5","verse":"33","text":"لیکن اِس کا اطلاق آپ پر بھی ہے۔ ہر شوہر اپنی بیوی سے اِس طرح محبت رکھے جس طرح وہ اپنے آپ سے رکھتا ہے۔ اور ہر بیوی اپنے شوہر کی عزت کرے۔"}]}