{"data":[{"book":"Matayo","chapter":"17","verse":"1","text":"Yeze yomboke mazuwa mtandatu Yesu awaguhaga. Petulo, Yakobo, hamwenga na Yohana nduguye dya Yakobo aawo du, niyo awalongoza mpaka kulanga mwo mnima."},{"book":"Matayo","chapter":"17","verse":"2","text":"Ahadya wamuonaga akahituka ifuta yakwe, ifuta yakwe yangalaga enga zuwa, suke zakwe nao zandaga enga ung'azi."},{"book":"Matayo","chapter":"17","verse":"3","text":"Aaho niyo walailwa ni Musa, hamwenga na Eliya, wakasimuila hamwenga na Yesu."},{"book":"Matayo","chapter":"17","verse":"4","text":"Petulo niyo amgamba Yesu, “Zumbe viwagila suwe kunda aha, uneva ukaunga neni zenge viheha vitatu, kamwenga kako, kamwenga kakwe Musa, katuhu nako kakwe Eliya.”"},{"book":"Matayo","chapter":"17","verse":"5","text":"Umwo andile akagendela kulonga ivo, vunde ding'aile, niyo dyawagubika, izwi kulawa kulanga dyagambaga, “Uyu niye Mwanangu nimuungise, hyelelwa naye. Mtegelezeni yehe.”"},{"book":"Matayo","chapter":"17","verse":"6","text":"Wanamp'hina weze weve diizwi, niyo wenamiza zinyuso zawe hasi kwa kogohesa."},{"book":"Matayo","chapter":"17","verse":"7","text":"Mna Yesu niyo eza kuwa dosa niyo awagamba, “Inukileni, msekogoha.”"},{"book":"Matayo","chapter":"17","verse":"8","text":"Niyo wenula meso, mna hawaone mnt'hu ila Yesu eke du."},{"book":"Matayo","chapter":"17","verse":"9","text":"Uno wandaga wakaseela kulawa kwo omnima, Yesu awafingizaga wase kugambila yoyose kwa yadya wayaone, mpaka mwana Mnt'hu eze auyuke."},{"book":"Matayo","chapter":"17","verse":"10","text":"Wanamp'hina niyo wamuuza, “Vivihi wakuhiniza sigilizi? Wagamba Eliya naande kwiza?”"},{"book":"Matayo","chapter":"17","verse":"11","text":"Yesu niyo ahitula, “Ikindedi Eliya naande kwiza, naho naayadamanye yose."},{"book":"Matayo","chapter":"17","verse":"12","text":"Mna nawagambilani kugamba, Eliya keza kale, mna woho wadunduga kummanya, mna namdamanyila kale yose yadya waungile kumdamanyila, enga ivi Mwana Mnt'hu naye akusulumizwa mwe mikono yawe.”"},{"book":"Matayo","chapter":"17","verse":"13","text":"Niyo wanamp'hina wakwe wakombaganya kugamba, naaka wasimulizila mbuli ya Yohana Mbatizi."},{"book":"Matayo","chapter":"17","verse":"14","text":"Aho weze wauye ko mdugano, mnt'hu yumwenga amwizilaga akamfikila madi akamgamba,"},{"book":"Matayo","chapter":"17","verse":"15","text":"Zumbe mfile mbazi mwanangu, ana kifutu naho alumiziswa, adulagwa momoto na mwamazi."},{"book":"Matayo","chapter":"17","verse":"16","text":"Nawegailaga wanamp'hina wako mna wadunduga kumhonya."},{"book":"Matayo","chapter":"17","verse":"17","text":"Yesu niyo ahitula akagamba, “Nyuwe cheleko kiswesile mhuwi! Nenikale na nyuwe mpaka ini? Nigaileni aha uyo ndugu ywetu.”"},{"book":"Matayo","chapter":"17","verse":"18","text":"Yesu aitivilaga idya mp'hepo, niyo yamlawa yudya mbwanga, aaho yudya mbwanga niyo ahona."},{"book":"Matayo","chapter":"17","verse":"19","text":"Wanamp'hina wakwe niyo wamwizila Yesu kinyele no kumuuza, “Zumbe, suwe nii kidunduga kuilava mp'hepo?”"},{"book":"Matayo","chapter":"17","verse":"20","text":"Yesu niyo awahitula, “Kwaviya mswesa kunda na mhuwi ukint'hile. Nawagambilani ikindedi, mwandile no mhuwi ukuligana na kabeyu ko mvumo, mwadaha kuugamba mnima uno, ‘Halawe aha uite hadya,’ naho niyo waita. Hakihali kikuunga kinde kidala kwa nyuwe.”"},{"book":"Matayo","chapter":"17","verse":"21","text":"Mna naho, aya yadaha kulavigwa kwa kufunga na kulombeza Mnungu."},{"book":"Matayo","chapter":"17","verse":"22","text":"Wana mp'hina wakwe weze weze wose Galilaya, Yesu awagambaga, “Mwana Mnt'hu naagelwe mwe mikono ya want'hu waihile."},{"book":"Matayo","chapter":"17","verse":"23","text":"Nawamkome, mna mwe dizuwa dya katatu naauyuke.”"},{"book":"Matayo","chapter":"17","verse":"24","text":"Yesu na wanamp'hina wakwe weze wabule Kapelinaumu, watoza wa kodi wamwizilaga Petulo, niyo wamuuza kugamba, “Togola, Mhinizi ywenyu akulihaga kodi ye Nyumba ya Mnungu?”"},{"book":"Matayo","chapter":"17","verse":"25","text":"Petulo niyo amhitula kugamba, “Alihaga.”"},{"book":"Matayo","chapter":"17","verse":"26","text":"Petulo niyo ahitula, “Kulawa kwa wata kwiza.”"},{"book":"Matayo","chapter":"17","verse":"27","text":"Mna vileke kinase kukiguha hant'hu, ita kwe diziwa, kaduule induwano yako, guha samaki ya nk'hongo ukuunga unaigwile. Igubule mnomo wakwe, nouone shilingi mlongo na mbili, ziguhe, niyo unilihile kodi miye hamwenga na weye mwenye.”"}]}