{"data":[{"book":"1 Khorinthek","chapter":"5","verse":"1","text":"Thuh, hì ne nathek duchoi shii bajo buii siulao rek rai pha ji ne yaojong, migi arekpho rangde è jithek pha ichiig ne arek ro. Gu shii yao bran jia ne awai muno rog shii men ramuii ro!"},{"book":"1 Khorinthek","chapter":"5","verse":"2","text":"Nyiekhi-è, chiihphado, nathek ne wiangwe rek mua nebey? Suang lakhung shii, nathek ne duhug rog shii zan chid, chiih-è bran hanyie è jithek rek pha ji shii ne nathek ro ò è khia muii chid."},{"book":"1 Khorinthek","chapter":"5","verse":"3-4","text":"Chiih-è gu siu ne nathek è ruang magungde, thuh de ragung shii ne thiisa nathek rog shii um ro; chiih-è jimagunde gune nathek rog shii um pha duiine, gu ne Ithong Isu beng è ji pha buii rek pha bran lakhung shii chua pha ne ruiijong ro. Nathek ò shii si rai mage shii, chiih-è gui ragung rog shii si pha ro, gethek ro Ithong Isu pha blu gathek rog shii um ne,"},{"book":"1 Khorinthek","chapter":"5","verse":"5","text":"nathek ne ji pha bran siu mua yi pha sakhathong wad shii phi muii bo, jiè Ithong pha Inai shii ne airo ragung ne ragia rey ruii phro."},{"book":"1 Khorinthek","chapter":"5","verse":"6","text":"Nathek shii wiangwe rek pha rangsua oi ro! Nathek ne yao pha ji thieg, “Ìujia pha phiia è zab pha miihab nog pha ji shii phieng yi.”"},{"book":"1 Khorinthek","chapter":"5","verse":"7","text":"Nathek de ihèg phiia layog shii khia muii bo, chiihphado nathek de zab igang rey phro. Nathek ne khi-è mia pha ji ne izai gu nathek shii thieg, chiihphado ithek de phiia alua pha miihab nog pha duiine rey bo, chiih-è gethek ro Hiiadun pha sai pha ji ne khriig sha ro, gethek ro Hiiadun pha shiishaiduii Masi ne khlemjong ro."},{"book":"1 Khorinthek","chapter":"5","verse":"8","text":"Chiihphado, cho gethek ne iweb shii phiia ihèg pha layog um pha nane awie pha ji è asi pha, jishii iweb shii phiia oi pha gang nane izai pha iweb rog shii Hiiadun pha ji shii lubo rek sha rai haro."},{"book":"1 Khorinthek","chapter":"5","verse":"9","text":"Jigigam shii gu è nathek shii zey pha ji ne gu nathek shii yao siulao pha bran rog shii ijak arek rabo."},{"book":"1 Khorinthek","chapter":"5","verse":"10","text":"Thuh gu hanyie thek shii gaibranthek hanyie è siulao rek dinne sugoh dinne mugo dinne hanyie è jangbangthek shii siapho shii ayao ro. Ithek shii yoh rey pha ji ne nathek zab ne sohjambling è khia chid ruii phro."},{"book":"1 Khorinthek","chapter":"5","verse":"11","text":"Gu miyaosiu ne hì ro, bran hanyie è awai shii migipho ro è yao jishii siulao dinne sugoh rek dinne jangbangthek shii sia dinne khlam dinne phuiithiig dinne mugopho rog shii ijak arek rabo. Ji è rek pha branthek rog shii chie pha de adug rabo."},{"book":"1 Khorinthek","chapter":"5","verse":"12-13","text":"Nyayao chak arone, gune fuangpho shii chua pha guro rangsua asi ro. Hamangkhung-aphuii è ithek shii chua ruii phro. Jishii nathek ne nawaithek ro ò pha branthek shii achua bey? Jigigam shii yao, “Nathek ibrog è awie pha bran shii khia muii bo.”"}]}