{"data":[{"book":"Numeri","chapter":"17","verse":"1","text":"Jehovha akati kuna Mozisi,"},{"book":"Numeri","chapter":"17","verse":"2","text":"“Taura kuvaIsraeri utore tsvimbo gumi nembiri kubva kwavari, imwe chete kubva kuno mumwe nomumwe wavatungamiri vamarudzi amadzitateguru avo. Unyore zita romurume mumwe nomumwe patsvimbo yake."},{"book":"Numeri","chapter":"17","verse":"3","text":"Patsvimbo yaRevhi unyore zita raAroni, nokuti panofanira kuva netsvimbo imwe chete yomukuru mumwe nomumwe worudzi rwamadzitateguru avo."},{"book":"Numeri","chapter":"17","verse":"4","text":"Udziise muTende Rokusangana pamberi peChipupuriro, pandinosangana nemi."},{"book":"Numeri","chapter":"17","verse":"5","text":"Tsvimbo yomunhu wandichasarudza ichabukira mashizha, uye ndichagumisa kupopota uku kwavaIsraeri kuri kuramba kuripo pamusoro pako.”"},{"book":"Numeri","chapter":"17","verse":"6","text":"Saka Mozisi akataura navaIsraeri, uye vatungamiri vavo vakamupa tsvimbo gumi nembiri, imwe chete iri yomutungamiri mumwe nomumwe wamarudzi amadzitateguru avo, uye tsvimbo yaAroni yakanga iri pakati padzo."},{"book":"Numeri","chapter":"17","verse":"7","text":"Mozisi akaisa tsvimbo idzi pamberi paJehovha muTende reChipupuriro."},{"book":"Numeri","chapter":"17","verse":"8","text":"Fume mangwana Mozisi akapinda muTende reChipupuriro uye akaona kuti tsvimbo yaAroni, iyo yaiva yakamirira imba yaRevhi, yakanga isina kungobukira bedzi asi yakanga yatungira, yava namaruva uye yabereka maarimondi."},{"book":"Numeri","chapter":"17","verse":"9","text":"Ipapo Mozisi akatora tsvimbo dzose kubva pamberi paJehovha akaenda nadzo kuvaIsraeri vose. Vakadzitarisa, ipapo murume mumwe nomumwe akatora tsvimbo yake."},{"book":"Numeri","chapter":"17","verse":"10","text":"Jehovha akati kuna Mozisi, “Dzorera tsvimbo yaAroni pamberi peTende reChipupuriro, kuti ichengetwe sechiratidzo kuvanhu vanondimukira. Izvozvi zvichagumisa kundipopotera kwavo, kuti varege kufa.”"},{"book":"Numeri","chapter":"17","verse":"11","text":"Mozisi akaita sezvaakarayirwa naJehovha, izvozvo ndizvo zvaakaita."},{"book":"Numeri","chapter":"17","verse":"12","text":"VaIsraeri vakati kuna Mozisi, “Isu tichafa hedu! Takarasika, takarasika isu tose!"},{"book":"Numeri","chapter":"17","verse":"13","text":"Ani naani achaswedera patabhenakeri yaJehovha achafa. Ko, isu tose tichafa here?”"}]}