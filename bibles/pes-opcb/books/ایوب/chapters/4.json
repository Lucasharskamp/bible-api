{"data":[{"book":"ایوب","chapter":"4","verse":"1","text":"آنگاه الیفاز تیمانی پاسخ داد:"},{"book":"ایوب","chapter":"4","verse":"2","text":"ای ایوب، آیا اجازه می‌دهی چند کلمه‌ای حرف بزنم؟ چون دیگر نمی‌توانم ساکت بمانم."},{"book":"ایوب","chapter":"4","verse":"3-4","text":"تو در گذشته بسیاری را نصیحت کرده‌ای که به خدا توکل جویند. به ضعیفان و بیچارگان و کسانی که گرفتار یأس بودند، قوت قلب داده‌ای."},{"book":"ایوب","chapter":"4","verse":"5","text":"ولی اکنون که مصیبت به سراغ تو آمده است بی‌طاقت و پریشان شده‌ای."},{"book":"ایوب","chapter":"4","verse":"6","text":"آیا اطمینان تو نباید بر خداترسی‌ات باشد، و امید تو بر زندگی بی‌عیبی که داری؟"},{"book":"ایوب","chapter":"4","verse":"7","text":"قدری فکر کن و ببین آیا تا به حال دیده‌ای انسانی درستکار و بی‌گناهی هلاک شود؟"},{"book":"ایوب","chapter":"4","verse":"8","text":"تجربه من نشان می‌دهد که هر چه بکاری همان را درو می‌کنی. کسانی که گناه و بدی می‌کارند همان را درو می‌کنند."},{"book":"ایوب","chapter":"4","verse":"9","text":"دَمِ خدا آنها را نابود می‌کند، و آنها از بادِ غضبش تباه می‌شوند."},{"book":"ایوب","chapter":"4","verse":"10","text":"شیر می‌غُرّد و شیر ژیان نعره می‌کشد، اما دندانهای شیران قوی خواهند شکست."},{"book":"ایوب","chapter":"4","verse":"11","text":"شیر نر از گرسنگی تلف می‌شود و تمام بچه‌هایش پراکنده می‌گردند."},{"book":"ایوب","chapter":"4","verse":"12","text":"سخنی در خفا به من رسید، گویی کسی در گوشم زمزمه می‌کرد."},{"book":"ایوب","chapter":"4","verse":"13","text":"این سخن در رویایی آشفته، هنگامی که مردم در خوابی سنگین بودند بر من آشکار گشت."},{"book":"ایوب","chapter":"4","verse":"14","text":"ناگهان ترس وجودم را فرا گرفت و لرزه بر استخوانهایم افتاد."},{"book":"ایوب","chapter":"4","verse":"15","text":"روحی از برابر من گذشت و موی بر تنم راست شد!"},{"book":"ایوب","chapter":"4","verse":"16","text":"حضور روح را احساس می‌کردم، ولی نمی‌توانستم او را ببینم. سپس در آن سکوت وحشتناک این ندا به گوشم رسید:"},{"book":"ایوب","chapter":"4","verse":"17","text":"«آیا انسان خاکی می‌تواند در نظر خدای خالق، پاک و بی‌گناه به حساب بیاید؟"},{"book":"ایوب","chapter":"4","verse":"18","text":"خدا حتی به فرشتگان آسمان نیز اعتماد ندارد و بر خادمان خود خرده می‌گیرد،"},{"book":"ایوب","chapter":"4","verse":"19","text":"چه برسد به آدمیانی که از خاک آفریده شده‌اند و مانند بید ناپایدارند."},{"book":"ایوب","chapter":"4","verse":"20","text":"صبح، زنده‌اند و شب، می‌میرند و برای همیشه از بین می‌روند و اثری از آنها باقی نمی‌ماند."},{"book":"ایوب","chapter":"4","verse":"21","text":"طنابِ خیمۀ آنها کشیده می‌شود و خیمه فرو می‌افتد، و آنها در جهالت می‌میرند.»"}]}