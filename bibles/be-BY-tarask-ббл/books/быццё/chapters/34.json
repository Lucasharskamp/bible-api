{"data":[{"book":"БЫЦЦЁ","chapter":"34","verse":"1","text":"Дзіна, дачка Ліі, якую яна нарадзіла Якаву, выйшла падзівіцца на дачок зямлі той."},{"book":"БЫЦЦЁ","chapter":"34","verse":"2","text":"І ўбачыў яе Сіхем, сын Эмора Эвэяніна, князя зямлі той, і ўзяў яе, і спаў зь ёю, і ўчыніў ёй гвалт."},{"book":"БЫЦЦЁ","chapter":"34","verse":"3","text":"І прыляпілася душа ягоная да Дзіны, дачкі Якава, і ён пакахаў дзяўчыну і гаварыў па сэрцы дзяўчыне."},{"book":"БЫЦЦЁ","chapter":"34","verse":"4","text":"І сказаў Сіхем Эмору, бацьку свайму, кажучы: вазьмі мне гэтую дзяўчыну за жонку."},{"book":"БЫЦЦЁ","chapter":"34","verse":"5","text":"Якаў дачуўся, што сын Эмораў зьняславіў Дзіну, дачку ягоную; але як што сыны яго былі пры быдле ягоным у полі, дык Якаў маўчаў, пакуль яны ня прыйшлі."},{"book":"БЫЦЦЁ","chapter":"34","verse":"6","text":"І выйшаў Эмор, бацька Сіхемаў, ад Якава, пагаварыць зь ім."},{"book":"БЫЦЦЁ","chapter":"34","verse":"7","text":"А сыны Якава прыйшлі з поля і калі пачулі, дык засмуціліся мужчыны тыя і запалалі гневам, бо няславу зрабіў ён Ізраілю, пераспаўшы з дачкою Якава: а так нельга было рабіць."},{"book":"БЫЦЦЁ","chapter":"34","verse":"8","text":"Эмор пачаў гаварыць ім і сказаў: Сіхем, сын мой, прыляпіўся душою да дачкі вашае; дайце ж яе за жонку яму;"},{"book":"БЫЦЦЁ","chapter":"34","verse":"9","text":"параднецеся з намі: аддавайце за нас дачок вашых, а нашых дачок бярэце сабе;"},{"book":"БЫЦЦЁ","chapter":"34","verse":"10","text":"і жывеце з намі: зямля гэтая перад вамі, жывеце і працуйце на ёй і набывайце яе ў валоданьне."},{"book":"БЫЦЦЁ","chapter":"34","verse":"11","text":"А Сіхем сказаў бацьку яе і братам яе: толькі б знайсьці мне ўпадабаньне ў вачах вашых, я дам, што ні скажаце мне;"},{"book":"БЫЦЦЁ","chapter":"34","verse":"12","text":"назначце самы вялікі выкуп і дарункі: я дам, што ні скажаце мне, толькі аддайце мне дзяўчыну за жонку."},{"book":"БЫЦЦЁ","chapter":"34","verse":"13","text":"І адказвалі сыны Якава Сіхему і Эмору, бацьку ягонаму, з хітрынаю; а казалі так таму, што ён зьняславіў Дзіну, сястру іхнюю;"},{"book":"БЫЦЦЁ","chapter":"34","verse":"14","text":"і сказалі ім: ня можам гэтага зрабіць, выдаць сястру нашую за чалавека, які неабрэзаны; бо гэта няслава нам;"},{"book":"БЫЦЦЁ","chapter":"34","verse":"15","text":"толькі на той умове мы згодзімся з вамі, калі вы будзеце, як мы, каб і ў вас увесь мужчынскі пол быў абрэзаны;"},{"book":"БЫЦЦЁ","chapter":"34","verse":"16","text":"і будзем аддаваць за вас дачок нашых і браць за сябе вашых дочак, і будзем жыць з вамі, і складзем адзін народ;"},{"book":"БЫЦЦЁ","chapter":"34","verse":"17","text":"а калі не паслухаецеся нас у тым, каб абразацца, дык мы возьмем дачку нашу і сыдзем."},{"book":"БЫЦЦЁ","chapter":"34","verse":"18","text":"І спадабаліся словы гэтыя Эмору і Сіхему, сыну Эмораваму."},{"book":"БЫЦЦЁ","chapter":"34","verse":"19","text":"Хлопец не забавіўся выканаць гэта, бо кахаў дачку Якава. А ён найбольш паважаны быў з дому бацькі свайго."},{"book":"БЫЦЦЁ","chapter":"34","verse":"20","text":"І прыйшоў Эмор і Сіхем, сын ягоны, да брамы горада свайго, і пачалі гаварыць жыхарам горада свайго і сказалі:"},{"book":"БЫЦЦЁ","chapter":"34","verse":"21","text":"гэтыя людзі ў міры з намі; хай яны селяцца на зямлі і працуюць на ёй; а зямля вось прасторная перад імі. Будзем браць дачок іхніх сабе за жонак і нашых дачок выдаваць за іх."},{"book":"БЫЦЦЁ","chapter":"34","verse":"22","text":"Толькі на такой умове гэтыя людзі згаджаюцца жыць з намі і быць адным народам, каб і ў нас абрэзаны быў увесь мужчынскі пол, як яны абрэзаны."},{"book":"БЫЦЦЁ","chapter":"34","verse":"23","text":"Ці ж ня нам статкі іхнія і маёмасьць іхняя, і ўсё быдла іхняе? Толькі згодзімся зь імі, і будуць жыць з намі."},{"book":"БЫЦЦЁ","chapter":"34","verse":"24","text":"І паслухаліся Эмора і Сіхема, сына ягонага, усе, хто выходзіў з брамы горада ягонага: і абрэзаны быў увесь мужчынскі пол, - усе, хто выходзіў з брамы горада ягонага."},{"book":"БЫЦЦЁ","chapter":"34","verse":"25","text":"На трэці дзень, калі яны былі занядужалі, два сыны Якава, Сымон і Левій, браты Дзініныя, узялі кожны свой меч, і адважна напалі на горад, і аддалі сьмерці ўвесь мужчынскі пол;"},{"book":"БЫЦЦЁ","chapter":"34","verse":"26","text":"і самога Эмора і Сіхема, сына ягонага, забілі мечам; і ўзялі Дзіну з дома Сіхемавага і выйшлі."},{"book":"БЫЦЦЁ","chapter":"34","verse":"27","text":"Сыны Якава прыйшлі да забітых і абабралі горад за тое, што зьняславілі сястру іхнюю."},{"book":"БЫЦЦЁ","chapter":"34","verse":"28","text":"Яны ўзялі дробнае і буйное быдла іхняе, і аслоў іхніх, і што ні было ў горадзе, і што ні было ў полі;"},{"book":"БЫЦЦЁ","chapter":"34","verse":"29","text":"і ўсё багацьце іхняе і ўсіх дзяцей іхніх і жонак іхніх узялі ў палон, і абабралі ўсё, што было ў дамах."},{"book":"БЫЦЦЁ","chapter":"34","verse":"30","text":"І сказаў Якаў Сымону і Левію: вы абурылі мяне, зрабіўшы мяне ненавісным жыхарам гэтай зямлі, Хананэям і Фэрэзэям. У мяне людзей мала; зьбяруцца супроць мяне, паб'юць мяне, і зьнішчаны буду я і дом мой."},{"book":"БЫЦЦЁ","chapter":"34","verse":"31","text":"А яны сказалі: а хіба можна рабіць зь сястрою нашаю, як з распусьніцаю!"}]}