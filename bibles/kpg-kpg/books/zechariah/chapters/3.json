{"data":[{"book":"Zechariah","chapter":"3","verse":"1","text":"I lodo tuai midi, Dimaadua e haga gidee mai tagi hai mee dabu go Joshua e duu i mua tangada di langi o Dimaadua. I baahi Joshua, Setan e duu i golo gu togomaalia e hagahuaidu a mee.3.1 Ezra 5.2; Hagagida 12.10"},{"book":"Zechariah","chapter":"3","verse":"2","text":"Tangada di langi o Dimaadua ga helekai gi Setan, “Dimaadua gi hagahuaidu ina goe, Setan! Dimaadua dela e aloho i Jerusalem gi hagahuaidu ina goe. Taane deenei le e hai gadoo be di laagau dela ne daa gi daha mo di ahi.”3.2 Jude 9"},{"book":"Zechariah","chapter":"3","verse":"3","text":"Joshua nogo duu i golo, e ulu ono gahu dogolia."},{"book":"Zechariah","chapter":"3","verse":"4","text":"Tangada di langi ga helekai gi ana gau hai hegau di langi, “Daawa ina gi daha nia gahu dogolia ala e ulu taane deenei.” Nomuli ga helekai gi Joshua, “Au gu daa gi daha oo hala, ga gowadu nia gahu hoou e ulu iei goe.”"},{"book":"Zechariah","chapter":"3","verse":"5","text":"Mee ga helekai gi digau hai hegau gi gahu dia di libogo Joshua gi di gahu libogo madammaa. Digaula guu gahu di libogo o maa ga haga ulu a mee gi nia gahu hoou, ge tangada di langi e duu i golo."},{"book":"Zechariah","chapter":"3","verse":"6","text":"Tangada di langi ga hagi anga gi Joshua bolo"},{"book":"Zechariah","chapter":"3","verse":"7","text":"Dimaadua di Gowaa Aamua gu helekai, “Maa goe ga daudali agu haganoho gaa hai agu hegau ne gowadu, gei goe gaa dagi hua igolo gi muli dagu Hale Daumaha mo nia gowaa di Hale Daumaha, Au ga longono au dalodalo be dagu longono nia dalodalo o digau di langi ala i ogu mua."},{"book":"Zechariah","chapter":"3","verse":"8","text":"Joshua, hagalongo, ma kooe di tagi aamua hai mee dabu. Goodou go nia hoo gau hai mee dabu a maa, hagalongo, goodou la go di hagamodongoohia o tenua humalia maalia: Au gaa hai goodou gi gidee dagu dangada hai hegau dela e haga ingoo bolo Di Manga!3.8 Jeremiah 23.5; 33.15; Zechariah 6.12"},{"book":"Zechariah","chapter":"3","verse":"9","text":"Au e dugu dagu hadu e dahi e hidu ono madaaduge gi mua Joshua. Au ga maaga nia helekai gi hongo di maa, malaa, i lodo di laangi e dahi Au ga daa gi daha di hala o tenua deenei."},{"book":"Zechariah","chapter":"3","verse":"10","text":"Di madagoaa di laangi deelaa ma ga dau mai, dahi mo dahi i goodou ga hagagahi dono dangada mai i daha gi hanimoi gi di gowaa dela e noho baba mo di aumaalia, e daabui go godou hadagee waini mono laagau ‘fig’.”3.10 Micah 4.4"}]}