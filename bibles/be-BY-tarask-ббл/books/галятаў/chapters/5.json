{"data":[{"book":"ГАЛЯТАЎ","chapter":"5","verse":"1","text":"Дык стойце ж у свабодзе, якую даў нам Хрыстос, і ня схіляйцеся зноў пад ярмо рабства."},{"book":"ГАЛЯТАЎ","chapter":"5","verse":"2","text":"Вось, я, Павал, кажу вам: калі вы абразаецеся, ня будзе вам ніякае карысьці ад Хрыста."},{"book":"ГАЛЯТАЎ","chapter":"5","verse":"3","text":"Яшчэ сьведчу кожнаму чалавеку, які абразаецца, што ён павінен выконваць увесь закон."},{"book":"ГАЛЯТАЎ","chapter":"5","verse":"4","text":"Вы, хто апраўдвае сябе законам, засталіся бяз Хрыста, адпаліся ад мілаты,"},{"book":"ГАЛЯТАЎ","chapter":"5","verse":"5","text":"а мы духам чакаем і спадзяёмся на праведнасьць ад веры;"},{"book":"ГАЛЯТАЎ","chapter":"5","verse":"6","text":"бо ў Хрысьце Ісусе ня мае сілы ні абразаньне, ні неабразаньне, а вера, якая дзее празь любоў."},{"book":"ГАЛЯТАЎ","chapter":"5","verse":"7","text":"Вы ішлі хораша: хто спыніў вас, каб вы не скараліся ісьціне?"},{"book":"ГАЛЯТАЎ","chapter":"5","verse":"8","text":"Такое перакананьне не ад Таго, Хто заклікае вас."},{"book":"ГАЛЯТАЎ","chapter":"5","verse":"9","text":"Каліва закваскі расчыняе ўсё цеста."},{"book":"ГАЛЯТАЎ","chapter":"5","verse":"10","text":"Я пэўны за вас у Госпадзе, што вы ня будзеце думаць іначай; а той, хто змушчае вас, хто б ён ні быў, панясе на сабе асуду."},{"book":"ГАЛЯТАЎ","chapter":"5","verse":"11","text":"За што ж гоняць мяне, браты, калі я і цяпер прапаведую абразаньне? Тады ганьба крыжа спынілася б."},{"book":"ГАЛЯТАЎ","chapter":"5","verse":"12","text":"О, калі б выдаліць тых, якія баламуцяць вас!"},{"book":"ГАЛЯТАЎ","chapter":"5","verse":"13","text":"Да вольнасьці закліканы вы, браты, толькі вольнасьць ваша ня была б повадам дагаджаць плоці; а любоўю служэце адно аднаму."},{"book":"ГАЛЯТАЎ","chapter":"5","verse":"14","text":"Бо ўвесь закон у адзін сказ укладваецца: «любі блізкага твайго, як самога сябе»."},{"book":"ГАЛЯТАЎ","chapter":"5","verse":"15","text":"Калі ж паміж сабою грызяцеся і ясьце адно аднаго, дык глядзеце, каб не панішчылі вы адно аднаго."},{"book":"ГАЛЯТАЎ","chapter":"5","verse":"16","text":"Я кажу: рабеце паводле Духа, і вы ня будзеце паддавацца пажадзе плоці;"},{"book":"ГАЛЯТАЎ","chapter":"5","verse":"17","text":"бо плоць жадае супраціўнага Духу, а Дух - супраціўнага плоці: яны адно аднаму супрацівяцца, так што вы ня тое робіце, чаго хацелі б."},{"book":"ГАЛЯТАЎ","chapter":"5","verse":"18","text":"Калі ж вас Дух водзіць, дык вы не пад законам."},{"book":"ГАЛЯТАЎ","chapter":"5","verse":"19","text":"Дзеі плоці вядомыя; вось яны: пералюбства, блуд, нечыстата, непатрэбства,"},{"book":"ГАЛЯТАЎ","chapter":"5","verse":"20","text":"ідаласлужэньне, чарадзейства, варожасьць, свары, зайздрасьць, гнеў, звады, раздоры (спакусы), ерасі,"},{"book":"ГАЛЯТАЎ","chapter":"5","verse":"21","text":"нянавісьць, забойствы, п'янства, закалоты і іншае такое; папярэджваю вас, як і раней папярэджваў, што тыя, хто робіць так, Царства Божага не ўспадкуюць."},{"book":"ГАЛЯТАЎ","chapter":"5","verse":"22","text":"А плод Духа: любоў, радасьць, згода, доўгая цярплівасьць, добрасьць, міласэрнасьць, вера,"},{"book":"ГАЛЯТАЎ","chapter":"5","verse":"23","text":"лагоднасьць, устрымлівасьць. На такіх няма закона."},{"book":"ГАЛЯТАЎ","chapter":"5","verse":"24","text":"А тыя, якія Хрыстовыя, укрыжавалі цела з пажадлівасьцю і пахацінствамі."},{"book":"ГАЛЯТАЎ","chapter":"5","verse":"25","text":"Калі мы жывём Духам, дык згодна з Духам і рабіць павінны."},{"book":"ГАЛЯТАЎ","chapter":"5","verse":"26","text":"Ня будзем пустаславіцца, адно аднаго дражніць, адно аднаму зайздросьціць."}]}