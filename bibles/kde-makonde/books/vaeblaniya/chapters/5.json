{"data":[{"book":"Vaeblaniya","chapter":"5","verse":"1","text":"Kila Kuhani Nkulu atandolwejîje muvanu, ànavikwa uchinga antumikile Nnungu kwajili ya vanu. Nang'e ànhumija Nnungu dinujo na sadaka kwajili ya kusamehewa masambi lavo."},{"book":"Vaeblaniya","chapter":"5","verse":"2","text":"Kwa kuva mwene ànadidimanga, bahi ànahulula kuvapililila avala vahochedîle na avala vakámaite chinu."},{"book":"Vaeblaniya","chapter":"5","verse":"3","text":"Na kwa kuva mwene ànadidimanga, àlembelewa ahumye sadaka, akee chihi kwajili ya vanu ila pamo na masambi lake mwene."},{"book":"Vaeblaniya","chapter":"5","verse":"4","text":"Nanga munu alîng'a mwene eshima aino ya kuva Kuhani Nkulu. Henga kila munu àtandolwa na Nnungu malinga chanatandolwejije Haluni."},{"book":"Vaeblaniya","chapter":"5","verse":"5","text":"Uchocho, Yesu Kilisto nanang'e nanga panaling'ile mwene ukulu wa kuva Kuhani Nkulu, henga Nnungu njo annyaulidîle kuva,"},{"book":"Vaeblaniya","chapter":"5","verse":"6","text":"Nnungu ànitangola kavila pachinu panji Mmalemba kuva,"},{"book":"Vaeblaniya","chapter":"5","verse":"7","text":"Yesu panavele apano pachilambo, ánikuta chitangelo na mihodi wannyuwa na kumpembeja Nnungu ahulûla kumpoha mukuhwa. Yesu ánipilikanwa na Nnungu ing'anya ya kumweshimu na kumpilikana Nnungu."},{"book":"Vaeblaniya","chapter":"5","verse":"8","text":"Ikànava Yesu ávele Mwana wanga Nnungu, henga ánilihunda kupilikana kupitila kubanika kwake."},{"book":"Vaeblaniya","chapter":"5","verse":"9","text":"Na kwa indila aneyo, Nnungu nkuntenda Yesu kuva nkamilifu, nkuva chitandikilo cha upohi ukee na ntululilo kwa avala vampilikâna."},{"book":"Vaeblaniya","chapter":"5","verse":"10","text":"Bahi Nnungu nkummika Yesu kuva Kuhani Nkulu, malinga mwavelelee Melikisedeki."},{"book":"Vaeblaniya","chapter":"5","verse":"11","text":"Bahi tùvele na malove lohe la kutangola kuyamba chinu achino, henga ìnikamajanga kunnyaulilanga ing'anya mùvele na makutu laidôpa."},{"book":"Vaeblaniya","chapter":"5","verse":"12","text":"Nni muhiu kuva, muuhiku auno mwenu múlembelewa mùùve mmakuhunda, henga bado mùlembelewa chihi muhundwe, tena mahundo matandi-matandi la lilove lya Nnungu. Mwenu múlembelewa muliswe chakulya chinonôpa, henga bado mùlembelewa chihi muyong'ejwe mavele."},{"book":"Vaeblaniya","chapter":"5","verse":"13","text":"Kwa kuva, kila munu aikâla kwa kuyong'ejwa chihi mavele akáhulula kulamala mahundo la haki, kwa kuva, nang'e àvele muchi nkanunu."},{"book":"Vaeblaniya","chapter":"5","verse":"14","text":"Henga chakulya chinonôpa ni kwajili ya vanu vakulumwîke, vajevelejîje ding'ano dyavo kulamala lalida lambone na lalida lahakalenge."}]}