{"data":[{"book":"1 Коринфян","chapter":"2","verse":"1","text":"Так і я, брати, прибувши до вас, не прийшов звіщати Божу таємницю майстерністю слова або мудрістю,"},{"book":"1 Коринфян","chapter":"2","verse":"2","text":"адже я вирішив не знати серед вас нічого, окрім Ісуса Христа, і то Його розіп’ятого."},{"book":"1 Коринфян","chapter":"2","verse":"3","text":"Я перебував серед вас у слабкості, у страху та у великому тремтінні."},{"book":"1 Коринфян","chapter":"2","verse":"4","text":"Моє слово та моя проповідь не полягали в переконливих словах мудрості, а в прояві Духа та сили,"},{"book":"1 Коринфян","chapter":"2","verse":"5","text":"щоб ваша віра ґрунтувалася не на мудрості людей, а на силі Бога."},{"book":"1 Коринфян","chapter":"2","verse":"6","text":"Усе ж таки ми говоримо про мудрість між довершеними, а не про мудрість цього віку й не про керівників цього віку, які проходять."},{"book":"1 Коринфян","chapter":"2","verse":"7","text":"Ми говоримо про Божу мудрість, заховану в таємниці, яку Бог заздалегідь призначив для нашої слави перед віками."},{"book":"1 Коринфян","chapter":"2","verse":"8","text":"І цієї мудрості не пізнав жоден із правителів цього віку, бо якби пізнали, то не розіп’яли б Господа слави."},{"book":"1 Коринфян","chapter":"2","verse":"9","text":"Але як написано:"},{"book":"1 Коринфян","chapter":"2","verse":"10","text":"А нам Бог відкрив це через Духа. Адже Дух усе досліджує2:10 Або: перевіряє., навіть Божі глибини."},{"book":"1 Коринфян","chapter":"2","verse":"11","text":"І дійсно, хто знає те, що є в людині, як не людський дух, який є в ній? Так само ніхто не знає те, що є в Бозі, окрім Божого Духа."},{"book":"1 Коринфян","chapter":"2","verse":"12","text":"Ми ж не маємо духа світу, але Духа від Бога, щоб знати те, що дароване нам Богом."},{"book":"1 Коринфян","chapter":"2","verse":"13","text":"І говоримо про це не словами, яких навчає людська мудрість, а словами, вивченими в Дусі, пояснюючи духовне духовним."},{"book":"1 Коринфян","chapter":"2","verse":"14","text":"А плотська людина не приймає того, що від Божого Духа, бо для неї це безумство; і вона не може цього пізнати, адже про це можна судити лише духовно."},{"book":"1 Коринфян","chapter":"2","verse":"15","text":"Духовний судить усе, а його ніхто не судить."},{"book":"1 Коринфян","chapter":"2","verse":"16","text":"Адже"}]}