{"data":[{"book":"Marako","chapter":"15","verse":"1","text":"'Do ŋbɔ da mïndö aba, kyedre 'ba vo karasa'e, kyedre 'ba Yuda'e, vo komoyandi 'ba vo kö'du kï'dïye, ehe Yuda'e biya atɔtɔ rë nnï bi kölö ame'do a'di ra ako'dɔ zi Yësu. Here zë idannï Yësu nyɔri aba ï'dïnnï mo zi Pilato,"},{"book":"Marako","chapter":"15","verse":"2","text":"Pilato ënyï ako'jo hɔ mo iya henye, “Yï ra Yere 'ba Yuda'e?” Yësu ënyï aya'ba da me'do iya henye, “Mora kaa mati iya ne.”"},{"book":"Marako","chapter":"15","verse":"3","text":"Kyedre 'ba vo karasa'e asösunnï Yësu ga kö'du sisi kyɔ."},{"book":"Marako","chapter":"15","verse":"4","text":"Here Pilato ako'jo hɔ mo löhu iya henye, “Anza dë zi yï da kö'du ne ya'ba mo? Owo wasusu 'bëzë ne ku biya.”"},{"book":"Marako","chapter":"15","verse":"5","text":"Yësu omba dë zi me'do ma kölö kiya, mora o'dɔ Pilato na rakaga."},{"book":"Marako","chapter":"15","verse":"6","text":"Tëmï kadra 'ba Kyërë 'ba Laga 'ba Koli, Pilato ëdï kö'du aba zi vïdï kinga kölö tëmï kamba, mati vïdï ombannï."},{"book":"Marako","chapter":"15","verse":"7","text":"Mï kadra nani kora maako ru mo Barabasi ï'dï mo mï kamba ani, ga kö'du ofo vïdï."},{"book":"Marako","chapter":"15","verse":"8","text":"Mati vïdï kayo ne'e atɔtɔ rë nnï, ayetonnï ha Pilato ko'jo kaa ma kyere."},{"book":"Marako","chapter":"15","verse":"9","text":"Mo ako'jo hë zë iya henye, “Omba'e Yere 'ba Yuda'e ra zi ma kinga zi ye?”"},{"book":"Marako","chapter":"15","verse":"10","text":"Pilato ayɔlɔ na laka kyedre 'ba vo karasa'e mati ï'dïnnï Yësu zi nï ne, ga kö'du zë na mï kumbë."},{"book":"Marako","chapter":"15","verse":"11","text":"Mora here, kyedre 'ba vo karasa'e alëlu da vïdï kayo ne'e zi ha Pilato ko'jo zi Barabasi kinga mo zi nnï."},{"book":"Marako","chapter":"15","verse":"12","text":"Pilato ame'do löhu zi vïdï kayo ne'e, “A'di ra omba'e zi ma ko'dɔ zi mo mati ako'jo Yere 'ba Yuda'e ne?”"},{"book":"Marako","chapter":"15","verse":"13","text":"Zë ënyïnnï biya hë nnï gbögbö aba, “Atötö mo.”"},{"book":"Marako","chapter":"15","verse":"14","text":"Pilato ako'jo hë zë iya henye, “Kö'du kyënyë a'di ra mo o'dɔ?”"},{"book":"Marako","chapter":"15","verse":"15","text":"Here Pilato omba vïdï kayo ne'e zi tëdïnnï na rakyenyi, mo inga Barabasi zi zë, mo u'bö hu Yësu ï'dï mo gbɔ zi tötö."},{"book":"Marako","chapter":"15","verse":"16","text":"Vo wehe obannï Yësu tï'bë mo aba mï liŋɔ 'ba turu 'ba daliŋɔ, ani ako'jonnï kɔsɔ vo wehe ne'e biya bi kölö."},{"book":"Marako","chapter":"15","verse":"17","text":"Here ayöfunnï bɔngɔ 'buluyë da Yësu, o'dɔnnï safo tëmï ngora kono ayöfunnï dɔ mo."},{"book":"Marako","chapter":"15","verse":"18","text":"Mora here, zë ayetonnï mo sawiya mo, iyannï henye, “Lima konda zi yï Yere 'ba Yuda'e.”"},{"book":"Marako","chapter":"15","verse":"19","text":"Zë u'bönnï dɔ mo mɔvɔ aba o'binnï oro rɔ mo, alɔmvɔnnï domo nnï aba akaŋo amötunnï."},{"book":"Marako","chapter":"15","verse":"20","text":"Mati zë indennï mo sawiya ku, obannï bɔngɔ 'buluyë ne 'de aya'bannï bɔngɔ ɔmo gbï rɔ mo löhu. Mora here, ikannï mo gbɔ yaga zi tötö."},{"book":"Marako","chapter":"15","verse":"21","text":"Ta bi tï'bë 'bëzë ta da gërï, andɔsi dë nnï kora maako aba ru mo Simona tëmï Sirënë, ëdï atayi mï gawo, mora vo wehe o'dɔnnï mo na kamo zi taka 'ba Yësu kumbë. Mo 'bu 'ba Alekazende nnï Rafusa aba."},{"book":"Marako","chapter":"15","verse":"22","text":"Zë obannï Yësu tï'bë mo aba bi mati ako'jo Gologota, kö'du ya'ba aba, “Bi 'ba yingɔ da.”"},{"book":"Marako","chapter":"15","verse":"23","text":"Mora ani, zë ayɔnzɔnnï zi a'ji asusë ɔwɔ aba ru mo mahiri, zi kï'dï zi mo mora Yësu omba dë zi kuwë mo."},{"book":"Marako","chapter":"15","verse":"24","text":"Mora here, atötönnï mo ayanyannï bɔngɔ 'bɔmo na ga rë nnï födö ku'du aba ëyï akoba 'bënï bɔngɔ ma vala."},{"book":"Marako","chapter":"15","verse":"25","text":"Mati atötönnï mo ne, ndï kadra 'ba damïndö ɔkɔ ku modɔmosowɔ."},{"book":"Marako","chapter":"15","verse":"26","text":"Wayöru 'ba mo susu ne, iya henye, “Yere 'ba Yuda'e.”"},{"book":"Marako","chapter":"15","verse":"27-28","text":"Zë atötönnï vo logo kpa rïyö Yësu aba, ma kölö datïrï mo, ehe ma vere da gali mo."},{"book":"Marako","chapter":"15","verse":"29","text":"Vïdï mati ëdïnnï alaga ta dakapa, ëdïnnï dë nnï njili na kamo Yësu lidi aba. “Aha! Omba zi tï'bë yëkëlu ne kihiya mo akaŋo zi ko'ba mo löhu ko'do da wota aba."},{"book":"Marako","chapter":"15","verse":"30","text":"Yaanya aba ne asi akaŋo ta da taka ehe ayɔmɔ rëyï.”"},{"book":"Marako","chapter":"15","verse":"31","text":"Here tëmï gërï kölö ne kyedre 'ba vo karasa ehe vo komoyandi 'ba vo kö'du kï'dïye ogonnï Yësu iyannï henye, “Mo ayɔmɔ oka'e, mora ɔ'bɔ dë zi rë nï yɔmɔ."},{"book":"Marako","chapter":"15","verse":"32","text":"Dongɔ'e Korisitɔ ne te, Yere 'ba Yiserele, asi akaŋo ta da taka ne yaanya aba ehe dakoma mï mo.” Vo logo rïyö mati atötö Yësu aba ne, alidi mo kpa."},{"book":"Marako","chapter":"15","verse":"33","text":"Mï kutë kadra aba, mandölu ayöfu bi kpo ta dakaŋo ehe inde rë nï tapëtï kadra wota."},{"book":"Marako","chapter":"15","verse":"34","text":"Mati ndï kadra ɔkɔ ku komo kadra wota, Yësu ënyï udu rïyë gu kyembe aba, “Elöyï, Elöyï, lema sabakatani?” Kö'du ya'ba aba henye, “Wïrï ama, Wïrï ama, kö'du a'di ila ma gɔ mo?”"},{"book":"Marako","chapter":"15","verse":"35","text":"Kya vïdï mati ëdïnnï ani owonnï mo ne, iyannï henye, “Owo'e te, mo ëdï Eliya ko'jo.”"},{"book":"Marako","chapter":"15","verse":"36","text":"Mora here, ma kölö tëmï zë aho lifa aba usu mï a'ji ï'dï da njili mɔvɔ, ehe mo ïnjë dami'di ha Yësu iya henye, “Disiye bi mo, dongɔ'e ëzë Eliya ëdï atayi mo yasi akaŋo ta da taka.”"},{"book":"Marako","chapter":"15","verse":"37","text":"Mora Yësu udu rïyë gu kyembe aba, ehe oli gbɔ."},{"book":"Marako","chapter":"15","verse":"38","text":"Here, mï bɔngɔ mati ove mï yëkëlu ne, aliza rïyö, kɔ ta rïyë le akaŋo."},{"book":"Marako","chapter":"15","verse":"39","text":"Vo kyëlu 'ba vo wehe mati ëdï atɔrɔ komo taka ani ne, ongɔ hala Yësu oli. Mo iya henye, “Kora nenye tïnyö wisi 'ba Wïrï ra.”"},{"book":"Marako","chapter":"15","verse":"40","text":"Kya 'ba mbara maako'e ëdïnnï ani bi kongɔ ta bi kɔwɔ. Mï kutë zë ëdï Mariya Magadala, Salome, Mariya ma 'ba Yemisi nnï Yosepa aba."},{"book":"Marako","chapter":"15","verse":"41","text":"Ne mbara mati usunnï ga Yësu mï Galilaya ehe ëdïnnï mo kɔnyi. Aga mbara maako'e kpa kyɔ ani. Mbara ne'e ayinnï Yësu ëtï mï Yerusalema."},{"book":"Marako","chapter":"15","verse":"42-43","text":"Ko'do nenye ako'jo ko'do 'ba rakɔ'jɔ zi bi ko'do 'ba ralawo. Bi ëdï ku tayi ra hutaga, kora maako ru mo Yosepa, ta Arimataya ɔkɔ gbɔ. Mo mï gboko 'ba turu, ehe ɔwɔnnï mo, ehe mo kölö tëmï vïdï mati ëdïnnï bi tayi 'ba damöku 'ba Wïrï kida, ënyï ï'bë zi Pilato kazi tere, kö'du ko'jo ga kö'du yöku Yësu, zi kusu mo."},{"book":"Marako","chapter":"15","verse":"44","text":"Pilato rakaga aba mati owo henye, Yësu oli ku. Mo ako'jo vo kyëlu 'ba vo wehe ako'jo hɔ mo kɔdɔ Yësu oli ku kyere ya."},{"book":"Marako","chapter":"15","verse":"45","text":"Tapëtï mo owo kö'du yada 'ba vo kyëlu ne, Pilato iya zi Yosepa moba yöku ne."},{"book":"Marako","chapter":"15","verse":"46","text":"Yosepa ënyï ï'bë wogo mbili bɔngɔ, ayasi yöku ne akaŋo olo mï mbili bɔngɔ ne, ïnjë ï'bë usu mï wogo mati ole mï döku ma kyigɔ ne. Here, mo alulu yïtö kyedre ŋbïrï ha bi tödu 'ba wogo ne."},{"book":"Marako","chapter":"15","verse":"47","text":"Mariya Magadala nnï Mariya ma 'ba Yosepa aba, ëdïnnï akongɔ ta bi kɔwɔ, bi mati usu yöku Yësu 'dɔmo ne."}]}