{"data":[{"book":"Roomlased","chapter":"16","verse":"1","text":"Ma usaldan teie hoolde õde Foibe, kes on Kenkrea koguduse diakoniss."},{"book":"Roomlased","chapter":"16","verse":"2","text":"Palun võtke ta vastu Issandas, nagu usklikele kohane, ja aidake teda, milles iganes tal abi vaja on, sest temast on olnud suur abi paljudele, kaasa arvatud mulle."},{"book":"Roomlased","chapter":"16","verse":"3","text":"Andke mu tervitused edasi Priskale16:3. Nimetatud Priskillaks Apostlite teod 18:2. Ka 1. Kiri korintlastele 16:19. ja Akvilale, mu kaastöölistele Kristuses Jeesuses,"},{"book":"Roomlased","chapter":"16","verse":"4","text":"kes riskisid minu pärast oma eluga. Peale minu on neile väga tänulikud ka kõik võõramaalaste kogudused.16:4. Viidatud mittejuutide kogudustele."},{"book":"Roomlased","chapter":"16","verse":"5","text":"Samuti palun andke edasi mu tervitused kogudusele, kes käib koos nende kodus. Andke edasi mu parimad soovid mu heale sõbrale Epainetosele, esimesele inimesele, kes Aasia provintsis hakkas Kristust järgima."},{"book":"Roomlased","chapter":"16","verse":"6","text":"Andke mu tervitused edasi Maarjale, kes on teie heaks tõsiselt tööd teinud,"},{"book":"Roomlased","chapter":"16","verse":"7","text":"ja ka Andronikosele ja Juniasele, kes on mu kaasmaalased ja kaasvangid. Nad on apostlite hulgas hästi tuntud ja neist said Kristuse järelkäijad enne mind."},{"book":"Roomlased","chapter":"16","verse":"8","text":"Tervitage minu poolt Ampliatust, mu head sõpra Issandas;"},{"book":"Roomlased","chapter":"16","verse":"9","text":"Urbanust, meie kaastöölist Kristuses, ja mu armast sõpra Stahhüst."},{"book":"Roomlased","chapter":"16","verse":"10","text":"Minu tervitused Apellesele, usaldusväärsele mehele Kristuses. Tervitused Aristobulose perele,"},{"book":"Roomlased","chapter":"16","verse":"11","text":"mu kaasmaalasele Heroodionile ja neile Narkissose perest, kes kuuluvad Issandale."},{"book":"Roomlased","chapter":"16","verse":"12","text":"Mu parimad soovid Trüfainale ja Trüfoosale, tõsistele Issanda heaks töötajatele, ja mu sõbrale Persisele, kes on väga palju Issandas teinud."},{"book":"Roomlased","chapter":"16","verse":"13","text":"Andke mu tervitused edasi Ruufusele, erakordsele töölisele,16:13. Või „ühele Jumala erilise rahva hulgast“. ja tema emale, keda ma pean ka enda emaks."},{"book":"Roomlased","chapter":"16","verse":"14","text":"Tervitused Asünkritosele, Flegonile, Hermesele, Patrobasele, Hermasele ja kaasusklikele, kes on nendega koos."},{"book":"Roomlased","chapter":"16","verse":"15","text":"Parimad soovid Filologosele ja Juuliale, Neereusele ja tema õele, Olümpasele ning kõigile usklikele, kes on koos nendega."},{"book":"Roomlased","chapter":"16","verse":"16","text":"Tervitage üksteist südamlikult. Kõik Kristuse kogudused saadavad teile tervitusi."},{"book":"Roomlased","chapter":"16","verse":"17","text":"Nüüd ma palun teid, mu kaasusklikud: olge ettevaatlikud nende suhtes, kes põhjustavad vaidlusi ja ajavad inimesi segadusse õpetuste suhtes, mida olete õppinud. Hoidke neist eemale!"},{"book":"Roomlased","chapter":"16","verse":"18","text":"Need inimesed ei teeni Kristust, meie Issandat, vaid oma himusid ning petavad pahaaimamatuid inimesi oma libeda jutu ja meeldivate sõnadega."},{"book":"Roomlased","chapter":"16","verse":"19","text":"Kõik teavad, kui ustavad te olete. See rõõmustab mind väga. Kuid ma soovin, et oleksite arukad selles, mis on hea, ja võhikud kõiges halvas."},{"book":"Roomlased","chapter":"16","verse":"20","text":"Rahu Jumal purustab varsti Saatana väe ja alistab ta teile. Olgu meie Issanda Jeesuse Kristuse arm teiega."},{"book":"Roomlased","chapter":"16","verse":"21","text":"Minu kaastööline Timoteos saadab tervitusi, samuti mu kaasmaalased Luukius, Jaason ja Soosipatros."},{"book":"Roomlased","chapter":"16","verse":"22","text":"Tertius − kes selle kirja kirjutas − saadab teile samuti tervitusi Issandas."},{"book":"Roomlased","chapter":"16","verse":"23","text":"Minu võõrustaja Gaius ja kogu kogudus siin saadavad teile tervitusi. Linna varahoidja Erastos saadab oma parimad soovid, samuti meie kaasusklik Kvartus."},{"book":"Roomlased","chapter":"16","verse":"24","text":"16:24. Varajastes käsikirjades ei ole salmi 24."},{"book":"Roomlased","chapter":"16","verse":"25","text":"Nüüd olgu temale, kes suudab teha teid tugevaks hea sõnumi kaudu, mida ma kuulutan, ja Jeesuse Kristuse sõnumi kaudu, vastavalt tõe saladusele,16:25. „Saladus“ viitab salatõele või salaplaanile, mis on teada ainult usklikele. Ka salm 26. mis on ilmutatud, igavesti varjatud tõe saladusele,"},{"book":"Roomlased","chapter":"16","verse":"26","text":"mis nüüd on nähtavaks saanud prohvetite kirjutiste kaudu ja igavese Jumala käsku järgides, tõe saladusele, mis on teatavaks tehtud kõigile igal pool, et nad saaksid temasse uskuda ja talle kuuletuda,"},{"book":"Roomlased","chapter":"16","verse":"27","text":"sellele ainsale targale Jumalale, Jeesuse Kristuse kaudu − temale olgu au igavesti. Aamen.16:27. Need viimased salmid tunduvad olevat luuletus või laul, seepärast on see nii vormistatud."}]}