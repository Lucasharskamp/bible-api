{"data":[{"book":"Luka","chapter":"12","verse":"1","text":"Wanhu wengi waiting'hana hamoja mbaka wanhu wakala woikanyaga. Tanhu Yesu kawalongela wanahina zake, “Iteganyeni na usasu wa Mafalisayo, nao ndo unafiki."},{"book":"Luka","chapter":"12","verse":"2","text":"Kinhu chochose kigubikigwe chogubuligwa, na kija kifisigwe chojuwika."},{"book":"Luka","chapter":"12","verse":"3","text":"Avo chochose kimulongile mdiziza chohulikigwa mmulenge, na chochose kimunyong'onye mwiiyeka mdigati dihindigwe chopetigwa mkiswili."},{"book":"Luka","chapter":"12","verse":"4","text":"“Nowalongela mweye mbwiga zangu, sekemuwadumbe wanhu waja woukoma lukuli, abaho hawadaha kutenda kinhu kiyagwe chochose kihile."},{"book":"Luka","chapter":"12","verse":"5","text":"Lakini nowalagusila wa kumdumba, mdumbeni Mulungu, heyo yahakoma, kana udahi wa kumwasa munhu muumoto wa jehanamu. Nowalongeleni, mdumbeni ayo!"},{"book":"Luka","chapter":"12","verse":"6","text":"“Vino nhongwa watano hawachuuzigwa kwa sente ndodo mbili? Lakini kuduhu hata imoja yosemwigwa na Mulungu."},{"book":"Luka","chapter":"12","verse":"7","text":"Hata mvili zili mmapala genu zipetigwa zose. Avo sekemudumbe. Mweye munoga ng'hani kubanza nhongwa wengi!"},{"book":"Luka","chapter":"12","verse":"8","text":"“Nowalongeleni ukweli, munhu yoyose yonitogola niye mgameso ga wanhu, Mwana wa Munhu nayo komtogola mgameso ga wasenga wa Mulungu."},{"book":"Luka","chapter":"12","verse":"9","text":"Lakini munhu yoyose yonibela niye mgameso ga wanhu, Mwana wa Munhu nayo kombela mgameso ga wasenga wa Mulungu."},{"book":"Luka","chapter":"12","verse":"10","text":"“Munhu yoyose yomulonga vihile Mwana wa Munhu, nzambi zake zogeligwa kumgongo, lakini munhu yoyose yomuliga Loho Yang'alile, nzambi zake honda zigeligwe kumgongo bule."},{"book":"Luka","chapter":"12","verse":"11","text":"“Wahawagala haulongozi wa ng'anda za kumpula Mulungu, na mgameso ga wakulu wa isi na wandewa, sekemunyawenyawe vija vonda mwidike hebu kija chonda mulonge."},{"book":"Luka","chapter":"12","verse":"12","text":"Kwavija Loho Yang'alile kowafundiza saa iija kimulondeka kulonga.”"},{"book":"Luka","chapter":"12","verse":"13","text":"Munhu imoja muulunhu kamulongela Yesu, “Mfundiza, mulongele ndugu yangu tuigolele uhazi wa tataetu.”"},{"book":"Luka","chapter":"12","verse":"14","text":"Yesu kamwidika, “Mbwigangu, nani yanigwelele udahi wa kuwalamula hebu kuwagolela uhazi wenu?”"},{"book":"Luka","chapter":"12","verse":"15","text":"Abaho kagendelela kuwalongela wose, “Muiteganye na ugila! Kwavija ugima wa munhu hautamanila wingi wa vinhu viyalinavo.”"},{"book":"Luka","chapter":"12","verse":"16","text":"Abaho Yesu kawalongela lusimo luno, “Kukala na munhu imoja yakalile na mgunda uli na ndiya nyingi."},{"book":"Luka","chapter":"12","verse":"17","text":"Kasonga kugelegeza mwenyego, ‘Nabule hanhu hakwika ndiya yangu yose. Nhendeze?’"},{"book":"Luka","chapter":"12","verse":"18","text":"Abaho kailongela, ‘Notenda vino, nogatula makanho gangu na kuzenga makulu ng'hani. Mumo nokwika ndiya yangu na vinhu vangu viyagwe."},{"book":"Luka","chapter":"12","verse":"19","text":"Abaho noilongela, gweye moyo wangu! Kuna vinhu vose vinogile kwa miyaka heleketwaa. Bwihila, diya, ing'wa, na kudeng'helela!’"},{"book":"Luka","chapter":"12","verse":"20","text":"Lakini Mulungu kamulongela, ‘Gweye kwa mbozi! Kilo cha lelo noulonda ugima wako, abaho vinhu vose vino viuikile vokuwa va nani?’ ”"},{"book":"Luka","chapter":"12","verse":"21","text":"Abaho Yesu kamambukiza kulonga, “Vino vivo ili kwa waja woikila vinhu vao wenyego, lakini haweka vinhu vao kwa Mulungu.”"},{"book":"Luka","chapter":"12","verse":"22","text":"Abaho Yesu kawalongela wanahina zake, “Nowalongela, sekemulugaiye lujo lumulonda muladi muwe wagima, hebu viwalo vimulonda kwa ng'huli zenu."},{"book":"Luka","chapter":"12","verse":"23","text":"Kwavija ugima unoga kubanza lujo, na lukuli lunoga kubanza viwalo."},{"book":"Luka","chapter":"12","verse":"24","text":"Waloleni bondwa, hawahanda, hawasenga, waduhu makanho, lakini Mulungu kowadima! Vino Mulungu hawanogela ng'hani mweye kubanza iwabondwa?"},{"book":"Luka","chapter":"12","verse":"25","text":"Nani kumwenu kwa kuigaza ng'hani kodaha kwengeza hata saa dimoja da ugima wake?"},{"book":"Luka","chapter":"12","verse":"26","text":"Kumbe hamudaha kutenda mbuli ndodo kamba ino, habali moigaza kwa mbuli ziyagwe?"},{"book":"Luka","chapter":"12","verse":"27","text":"Loleni maluwa vigokula. Hagasang'hana hebu hagaisonela viwalo. Lakini nowalongela kweli, hata mndewa Sulemani, hamoja na utajili wake wose kakala kaduhu viwalo vinogile viigalile na maluwa gano."},{"book":"Luka","chapter":"12","verse":"28","text":"Kamba Mulungu heyo yodivaza jani da kumuhulo, lelo dabahano na mayo dokwasigwa muumoto, vino hondayawavaze ng'hani mweye? Mweye wanhu mutamanila kidogo!"},{"book":"Luka","chapter":"12","verse":"29","text":"“Avo sekemuigaze moja choni, hebu mong'wa choni."},{"book":"Luka","chapter":"12","verse":"30","text":"Kwavija vinhu avo, vivo voogaiya wanhu haweli Wayahudi. Tataenu yeli kuulanga kojuwa molonda vinhu vose avo."},{"book":"Luka","chapter":"12","verse":"31","text":"Lakini uzahileni tanhu Undewa wa Mulungu, nayo kowagwaa vinhu avo."},{"book":"Luka","chapter":"12","verse":"32","text":"“Sekemudumbe mweye kibumbila kidodo cha wanahina zangu, kwavija Tataenu kanogelwa kuwagwaa mweye Undewa."},{"book":"Luka","chapter":"12","verse":"33","text":"Chuuzeni vose vimulinavo na muwagwelele wakiwa zisente. Muitendele mikoba hailala, na muikile ngama yenu kuulanga. Ako hondaihunguke, kwavija kuduhu wabavi wodaha kuhavika na kuduhu ng'hobo wodaha kuibananga."},{"book":"Luka","chapter":"12","verse":"34","text":"Kwavija kuko kuili ngama yako, vivija kuko kondauwe moyo wako."},{"book":"Luka","chapter":"12","verse":"35","text":"“Muitande na kuifunga mikwiji mvigudi, na taa zenu ziwe zokwaka,"},{"book":"Luka","chapter":"12","verse":"36","text":"kamba wasang'hanaji viwombetela mkulu wao yabwele kulawa kuna idizengele. Yahabwela na kugong'onda ulwivi, himahima womvugulila."},{"book":"Luka","chapter":"12","verse":"37","text":"Wamweda wasang'hanaji waja mkulu wao yahabwela kowavika meso! Nowalongeleni ukweli, mkulu ayo kosaula koti jake, kowalongela wakale hasi muulujo nayo kowasang'hanila."},{"book":"Luka","chapter":"12","verse":"38","text":"Wamweda wasang'hanaji waja mkulu wao kowavika wang'hali meso, hata kamba yahabwela kilo kikulu hebu nzogolo zikwika!"},{"book":"Luka","chapter":"12","verse":"39","text":"Lakini mujuwe vino, kamba mwene ng'anda yahajuwile saa ya kwiza mbavi, yahakalile meso, na sambi yaileke ng'anda yake ituligwe na mbavi."},{"book":"Luka","chapter":"12","verse":"40","text":"Na mweye vivija molondeka mwiitande, kwavija Mwana wa Munhu kokwiza mna isaa hamuigesile.”"},{"book":"Luka","chapter":"12","verse":"41","text":"Petulo kamulongela, “Mndewa, vino lusimo luno kutulongela tweye twiiyeka, hebu kuwalongela wanhu wose?”"},{"book":"Luka","chapter":"12","verse":"42","text":"Mndewa kamwidika, “Vino msang'hanaji gani yotamaniligwa na yeli na nzewele? Ayo ija mkulu wake komwika yalolese wasang'hanaji wayagwe, na yawagwee lujo mna isaa inogile."},{"book":"Luka","chapter":"12","verse":"43","text":"Kamweda msang'hanaji ija mkulu wake yahabwela komvika kosang'hana vivo!"},{"book":"Luka","chapter":"12","verse":"44","text":"Nowalongela ukweli, mkulu wake komwika msang'hanaji ayo yawe mulolesaji wa vinhu vake vose."},{"book":"Luka","chapter":"12","verse":"45","text":"Lakini msang'hanaji ija yahailongela mwenyego, ‘Mkulu wangu kokawa ng'hani kubwela.’ Baho kosonga kuwatowa wasang'hanaji wayagwe, wa kitwanzi na wa kimbigalo, kuno koja na kung'wa mbaka kokoligwa."},{"book":"Luka","chapter":"12","verse":"46","text":"Abaho mkulu wake kobwela mna isiku msang'hanaji ija haigesile na mna isaa haijuwile bule. Mkulu ayo komtowa ng'hani na kumwika hamoja na wanhu hawatogola."},{"book":"Luka","chapter":"12","verse":"47","text":"“Msang'hanaji ija yajuwile kija kiyolonda mkulu wake yakisang'hane, lakini hakisang'hana bule msang'hanaji ayo kotowigwa ng'hani."},{"book":"Luka","chapter":"12","verse":"48","text":"Lakini msang'hanaji ija hakijuwile kiyolonda mkulu wake, abaho kotenda kinhu kihile, msang'hanaji ayo kotowigwa kidogo. Munhu yagweleligwe vingi kodaigwa vingi, na munhu yagweleligwe vingi ng'hani kodaigwa vingi ng'hani."},{"book":"Luka","chapter":"12","verse":"49","text":"“Niza kubwinha moto mwiisi, vinondile niye wahakile mwaka!"},{"book":"Luka","chapter":"12","verse":"50","text":"Nina ubatizo nolondigwa niubokele, na niye nougaiya ng'hani mbaka umale!"},{"book":"Luka","chapter":"12","verse":"51","text":"Vino mweye mogesa niza kugala tindiwalo mwiisi? Bule! Sizile kugala tindiwalo, lakini kuwagola wanhu."},{"book":"Luka","chapter":"12","verse":"52","text":"Kulawa sambi, wanhu watano wa ng'anda imoja woigola, wadatu kwa wabili, na wabili kwa wadatu."},{"book":"Luka","chapter":"12","verse":"53","text":"Tata koigola na mwanage, na mwana koigola na tatake. Mama koigola na mndele wake, na mndele koigola na mamake. Mama mkwe koigola na mkwe wake wa kitwanzi, na mkwe wa kitwanzi koigola na mama mkwe wake.”"},{"book":"Luka","chapter":"12","verse":"54","text":"Yesu kawalongela wanhu kabili, “Mwahajona wingu dolawilila mwambu wa kudihongela zuwa, baho molonga, ‘Mvula kotowa,’ na kweli kotowa."},{"book":"Luka","chapter":"12","verse":"55","text":"Na mwahajona beho da kusini nyukwanyukwa molonga, ‘Hokuwa na joto,’ na yokuwa vivo."},{"book":"Luka","chapter":"12","verse":"56","text":"Mweye mwa wanafiki! Modaha kulola isi na ulanga na kulagula kamba mvula kotowa hebu hatowa, habali hamujuwile fambulo da kipindi kino?"},{"book":"Luka","chapter":"12","verse":"57","text":"“Habali hamudaha kujuwa wenyego mbuli zinogile za kusang'hana?"},{"book":"Luka","chapter":"12","verse":"58","text":"Kamba munhu kokugala mkitala, vinoga uilumbe nayo mung'hali mnzila. Wahalemelwa, kokugala kwa msemi, nayo msemi kokugala mmakono ga wakalizi, nao wokugodeka mkifungo."},{"book":"Luka","chapter":"12","verse":"59","text":"Nokulongela, mumo humulawa ng'o, mbaka ulipe sente yose!”"}]}