{"data":[{"book":"ВЫСЛОЎІ","chapter":"31","verse":"1","text":"Слова Лемуіла цара. Настаўленьне, якое дала яму маці ягоная:"},{"book":"ВЫСЛОЎІ","chapter":"31","verse":"2","text":"што, сыне мой? Што, сыне ўлоньня майго? Што, сыне зарокаў маіх?"},{"book":"ВЫСЛОЎІ","chapter":"31","verse":"3","text":"Не аддавай жанчыне сілы тваёй, ні шляхоў тваіх пагубніцам цароў."},{"book":"ВЫСЛОЎІ","chapter":"31","verse":"4","text":"Не царам, Лемуіле, не царам піць віно, і не князям - сякеру,"},{"book":"ВЫСЛОЎІ","chapter":"31","verse":"5","text":"каб, напіўшыся, яны не забылі закона і не перакруцілі суд усіх прыгнечаных."},{"book":"ВЫСЛОЎІ","chapter":"31","verse":"6","text":"Дайце сякеру таму, хто гіне, і віно засмучанаму душою;"},{"book":"ВЫСЛОЎІ","chapter":"31","verse":"7","text":"хай ён вып'е і забудзе беднасьць сваю і не згадае больш пра сваю пакуту."},{"book":"ВЫСЛОЎІ","chapter":"31","verse":"8","text":"Размыкай вусны свае за безгалосага і дзеля абароны ўсіх занядбаных."},{"book":"ВЫСЛОЎІ","chapter":"31","verse":"9","text":"Размыкай вусны свае дзеля правасудзьдзя і дзеля беднага і гаротнага."},{"book":"ВЫСЛОЎІ","chapter":"31","verse":"10","text":"Хто знойдзе дабрадзейную жонку? цана яе вышэй за жэмчуг."},{"book":"ВЫСЛОЎІ","chapter":"31","verse":"11","text":"Пэўнае ў ёй сэрца мужа яе, і не застанецца ён бяз прыбытку."},{"book":"ВЫСЛОЎІ","chapter":"31","verse":"12","text":"Яна аддае яму дабром, а ня злом, ва ўсе дні жыцьця свайго."},{"book":"ВЫСЛОЎІ","chapter":"31","verse":"13","text":"Здабывае воўну і лён, і ахвотна працуе сваімі рукамі."},{"book":"ВЫСЛОЎІ","chapter":"31","verse":"14","text":"Яна, як купецкія караблі, здалёку вязе свой хлеб."},{"book":"ВЫСЛОЎІ","chapter":"31","verse":"15","text":"Яна ўстае на досьвітку, і раздае ежу ў доме сваім і належнае слугам сваім."},{"book":"ВЫСЛОЎІ","chapter":"31","verse":"16","text":"Падумае пра поле, і купляе яго; ад плёну рук сваіх садзіць вінаграднік."},{"book":"ВЫСЛОЎІ","chapter":"31","verse":"17","text":"Апярэзвае сілаю сьцёгны свае і мацуе мышцы свае."},{"book":"ВЫСЛОЎІ","chapter":"31","verse":"18","text":"Яна адчувае, што занятак яе добры, і - сьветач яе ня тухне і ўначы."},{"book":"ВЫСЛОЎІ","chapter":"31","verse":"19","text":"Працягвае рукі свае да прасьніцы, і пальцы яе бяруцца за верацяно."},{"book":"ВЫСЛОЎІ","chapter":"31","verse":"20","text":"Далоню сваю яна растуляе беднаму, і руку сваю падае ўбогаму."},{"book":"ВЫСЛОЎІ","chapter":"31","verse":"21","text":"Не баіцца сьцюжы для сям'і сваёй, бо ўся сям'я яе апранута ў двайную адзежу."},{"book":"ВЫСЛОЎІ","chapter":"31","verse":"22","text":"Яна робіць сабе дываны; вісон і пурпура - вопратка яе."},{"book":"ВЫСЛОЎІ","chapter":"31","verse":"23","text":"Муж яе вядомы каля брамы, калі сядзіць са старэйшынамі зямлі."},{"book":"ВЫСЛОЎІ","chapter":"31","verse":"24","text":"Яна робіць покрывы, і прадае, і паясы дастаўляе купцам Фінікійскім."},{"book":"ВЫСЛОЎІ","chapter":"31","verse":"25","text":"Моц і прыгажосьць яе - вопратка яе, і весела глядзіць яна ў будучыню."},{"book":"ВЫСЛОЎІ","chapter":"31","verse":"26","text":"Вусны свае растуляе з мудрасьцю, і добрая парада на языку ў яе."},{"book":"ВЫСЛОЎІ","chapter":"31","verse":"27","text":"Яна сочыць за гаспадаркай у доме сваім і ня есьць хлеба гультайскага."},{"book":"ВЫСЛОЎІ","chapter":"31","verse":"28","text":"Устаюць дзеці - і дагаджаюць ёй, - муж, і хваліць яе:"},{"book":"ВЫСЛОЎІ","chapter":"31","verse":"29","text":"«шмат было жонак дабрадзейных; але ты пераўзышла іх усіх»."},{"book":"ВЫСЛОЎІ","chapter":"31","verse":"30","text":"Мілавіднасьць падманлівая і прыгажосьць марная; а жонка, якая баіцца Госпада, вартая пахвалы."},{"book":"ВЫСЛОЎІ","chapter":"31","verse":"31","text":"Дайце ёй ад плёну рук яе, і хай праславяць яе каля брамы ўчынкі яе!"}]}