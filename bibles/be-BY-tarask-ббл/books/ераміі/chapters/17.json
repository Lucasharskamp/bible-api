{"data":[{"book":"ЕРАМІІ","chapter":"17","verse":"1","text":"Грэх Юдаў напісаны жалезным разцом, алмазным вастрыём накрэсьлены на скрыжалі сэрца іхняга і на рагах ахвярнікаў іхніх."},{"book":"ЕРАМІІ","chapter":"17","verse":"2","text":"Як пра сыноў сваіх, успамінаюць яны пра ахвярнікі свае і дубровы свае каля зялёных дрэў, на высокіх пагорках."},{"book":"ЕРАМІІ","chapter":"17","verse":"3","text":"Гару Маю ў полі, маёмасьць тваю і ўсе скарбы твае аддам на рабунак, і ўсе вышыні твае - за грахі ва ўсіх межах тваіх."},{"book":"ЕРАМІІ","chapter":"17","verse":"4","text":"І ты празь сябе пазбудзешся спадчыны тваёй, якую Я даў табе, і аддам цябе ў рабства ворагам тваім, у зямлю, якое ты ня ведаеш, бо вы запалілі агонь гневу Майго; ён будзе гарэць вечна."},{"book":"ЕРАМІІ","chapter":"17","verse":"5","text":"Так кажа Гасподзь: пракляты чалавек, які спадзяецца на чалавека і плоць робіць сваёю апораю, і сэрца якога аддаляецца ад Госпада."},{"book":"ЕРАМІІ","chapter":"17","verse":"6","text":"Ён будзе - як верас у пустыні і ня ўбачыць, калі прыйдзе добрае, і паселіцца ў мясьцінах скварных у стэпе, на зямлі неўрадлівай, неабжытай."},{"book":"ЕРАМІІ","chapter":"17","verse":"7","text":"Дабраславёны чалавек, які спадзяецца на Госпада, і чыя надзея - Гасподзь."},{"book":"ЕРАМІІ","chapter":"17","verse":"8","text":"Бо ён будзе як дрэва, якое пасаджана каля водаў і пускае сваё карэньне каля патока; ня ведае яно, калі настае сьпёка; лісьце ў яго зялёнае, і ў засушлівы час яно не баіцца і не перастае радзіць плады."},{"book":"ЕРАМІІ","chapter":"17","verse":"9","text":"Падступнае сэрца чалавечае найбольш і да краю сапсаванае; хто спазнае яго?"},{"book":"ЕРАМІІ","chapter":"17","verse":"10","text":"Я, Гасподзь, пранікаю ў сэрца і выпрабоўваю ўсярэдзіне, каб даць кожнаму паводле шляху ягонага і паводле плёну дзеяў ягоных."},{"book":"ЕРАМІІ","chapter":"17","verse":"11","text":"Курапатка садзіцца на яйкі, якіх ня несла; такі той, хто набывае багацьце няпраўдаю: ён пакіне яго на палове дзён сваіх, дурнем застанецца пры канцы сваім."},{"book":"ЕРАМІІ","chapter":"17","verse":"12","text":"Трон славы, узвышаны ад пачатку, ёсьць месца асьвячэньня нашага."},{"book":"ЕРАМІІ","chapter":"17","verse":"13","text":"Ты, Госпадзе, - надзея Ізраілева; усе, хто пакідае Цябе, пасаромяцца. «Тыя, што адступаюцца ад Мяне, будуць напісаны на пыле, бо пакінулі Госпада, крыніцу вады жывое»,"},{"book":"ЕРАМІІ","chapter":"17","verse":"14","text":"Ацалі мяне, Госпадзе, - і ацалёны буду; уратуй мяне - і ўратаваны буду; бо Ты - хвала мая."},{"book":"ЕРАМІІ","chapter":"17","verse":"15","text":"Вось, яны кажуць мне: «дзе слова Гасподняе? няхай яно прыйдзе!»"},{"book":"ЕРАМІІ","chapter":"17","verse":"16","text":"Я не сьпяшаўся быць пастырам у Цябе і не хацеў бядотнага дня, Ты гэта ведаеш; што выйшла з вуснаў маіх - адкрыта перад абліччам Тваім."},{"book":"ЕРАМІІ","chapter":"17","verse":"17","text":"Ня будзь страшны мне, Ты - надзея мая ў дзень бедства."},{"book":"ЕРАМІІ","chapter":"17","verse":"18","text":"Хай сорам пакрые ганіцеляў маіх, а я ня буду пасаромлены; хай яны затрымцяць, а я не трымцецьму; навядзі на іх дзень бедства і паламай іх двайной ламатою."},{"book":"ЕРАМІІ","chapter":"17","verse":"19","text":"Так сказаў мне Гасподзь: ідзі і стань у браме сыноў народу, у якую ўваходзяць цары Юдэйскія і празь якую яны выходзяць, і ва ўсіх брамах Ерусалімскіх,"},{"book":"ЕРАМІІ","chapter":"17","verse":"20","text":"і кажа ім: слухайце слова Гасподняе, цары Юдэйскія і ўся Юдэя і ўсе жыхары Ерусаліма, якія ўваходзяць праз гэтыя брамы"},{"book":"ЕРАМІІ","chapter":"17","verse":"21","text":"Так кажа Гасподзь: пільнуйце душы свае і не насеце ношак у суботні дзень, і ня ўносьце іх праз брамы Ерусалімскія."},{"book":"ЕРАМІІ","chapter":"17","verse":"22","text":"І ня выносьце ношак з дамоў вашых у дзень суботні, не рабеце ніякае працы, сьвяткуйце дзень суботні так, як Я наказаў бацькам вашым,"},{"book":"ЕРАМІІ","chapter":"17","verse":"23","text":"якія, зрэшты, не паслухаліся і не прыхілілі вуха свайго, а зрабіліся цьвердалобымі, каб ня слухацца і ня прымаць настаўленьня."},{"book":"ЕРАМІІ","chapter":"17","verse":"24","text":"І калі вы паслухаецеся Мяне ў тым, кажа Гасподзь, каб не насіць ношак праз брамы гэтага горада ў дзень суботні і каб сьвяткаваць суботу, ня робячы ў гэты дзень ніякае працы:"},{"book":"ЕРАМІІ","chapter":"17","verse":"25","text":"дык праз брамы гэтага горада будуць уваходзіць цары і князі, якія сядзяць на троне Давідавым, езьдзяць на калясьніцах і на конях, яны і князі іхнія, Юдэі і жыхары Ерусаліма, і горад гэты будзе жытлы вечна."},{"book":"ЕРАМІІ","chapter":"17","verse":"26","text":"І будуць прыходзіць з гарадоў Юдэйскіх і з навакольляў Ерусаліма і зь зямлі Веньямінавай, і з раўніны і з гор і з поўдня, і прыносіць цэласпаленьне і ахвяру, і хлебнае прынашэньне і ліван, і падзякавальныя ахвяры ў дом Гасподні."},{"book":"ЕРАМІІ","chapter":"17","verse":"27","text":"А калі не паслухаецеся Мяне ў тым, каб сьвяткаваць дзень суботні і не насіць ношак, уваходзячы ў брамы Ерусаліма ў суботні дзень, дык запалю агонь у брамах яго, - і ён паглыне харомы Ерусаліма і не патухне."}]}