{"data":[{"book":"Peta","chapter":"23","verse":"1","text":"Balaamu kamulongela Balaki, “Nizengele hano mapango saba, unigalile madang'ang'a ya ng'ombe malume saba na mabebelu ya ng'hondolo saba.”"},{"book":"Peta","chapter":"23","verse":"2","text":"Balaki katenda fana viya viyalongile Balaamu. Balaki na Balaamu walava nhambiko ya dang'ang'a da ng'ombe lume na bebelu da ng'hondolo uchanyha ya chila lupango."},{"book":"Peta","chapter":"23","verse":"3","text":"Maabaho Balaamu kamulongela Balaki, “Ima hano habehi na nhambiko yako, niye nisegele. Huwenda Mndewa Mulungu kezaiting'hana na niye. Chochose chondayanilagusile nizakwiza kukulongela.” Ivo kahita yaidumwe kuna inhembeti ya mulima."},{"book":"Peta","chapter":"23","verse":"4","text":"Mulungu kaiting'hana nayo, Balaamu kamulongela, “Nisasala mapango saba, na chila lupango nilava nhambiko ya dang'ang'a da ng'ombe lume na bebelu da ng'hondolo.”"},{"book":"Peta","chapter":"23","verse":"5","text":"Mndewa Mulungu kamwing'ha Balaamu mbuli za kulonga na kamulongela, “Bwela kwa Balaki ukamulongele mbuli zino.”"},{"book":"Peta","chapter":"23","verse":"6","text":"Ivo kabwela na kamfika Balaki yang'hali kema habehi ya nhambiko yake ya kutimbula, yeye hamwe na walangulizi wose wa Moabu."},{"book":"Peta","chapter":"23","verse":"7","text":"Balaamu kalava ulotezi uno,"},{"book":"Peta","chapter":"23","verse":"8","text":"Mbali nizamduwilaze munhu haduwiligwe na Mulungu?"},{"book":"Peta","chapter":"23","verse":"9","text":"Nowawona kulawa kuinhembeti ya maluwe,"},{"book":"Peta","chapter":"23","verse":"10","text":"Yelihi yodaha kuyapeta matimbwisi ya Yakobo,"},{"book":"Peta","chapter":"23","verse":"11","text":"Maabaho Balaki kamulongela Balaamu, “Kunitendela choni? Nikugala hano muladi uwaduwile wehi wangu, mbali weye kuwatemela mate!”"},{"book":"Peta","chapter":"23","verse":"12","text":"Balaamu kamwidika, “Vino silondeka kulonga mbuli ziya Mndewa Mulungu ziyazikile muna umulomo wangu?”"},{"book":"Peta","chapter":"23","verse":"13","text":"Maabaho Balaki kamulongela Balaamu, “Chihite hanhu hamwenga hondaudahe kuwawona. Kwizawawona wadodo mbali hwizadaha kuwawona wose. Kulawa uko, waduwile kwa ichimu changu.”"},{"book":"Peta","chapter":"23","verse":"14","text":"Balaki kamsola Balaamu mbaka kuna umgunda wa Sofimu, mbaka kuna inhembeti ya mulima wa Pisiga, kazenga mapango saba, kalava nhambiko ya dang'ang'a da ng'ombe lume na bebelu da ng'hondolo uchanyha ya chila lupango."},{"book":"Peta","chapter":"23","verse":"15","text":"Balaamu kamulongela Balaki, “Ima hano habehi na nhambiko yako ya kutimbula, niye nihite kuumwambu nikaiting'hane na Mndewa Mulungu.”"},{"book":"Peta","chapter":"23","verse":"16","text":"Mndewa Mulungu kamwing'ha Balaamu mbuli za kulonga na kamulongela, “Bwela kwa Balaki ukamulongele mbuli zino.”"},{"book":"Peta","chapter":"23","verse":"17","text":"Ivo kabwela na kamfika Balaki yang'hali kema habehi na nhambiko yake ya kutimbula, hamwe na walangulizi wa Moabu. Balaki kamuuza Balaamu, “Mndewa Mulungu kolongaki?”"},{"book":"Peta","chapter":"23","verse":"18","text":"Balaamu kamwimbila, kalonga,"},{"book":"Peta","chapter":"23","verse":"19","text":"Mulungu siyo munhu, mbaka yalonge uvwizi,"},{"book":"Peta","chapter":"23","verse":"20","text":"Ning'higwa amuli ya kutemela mate,"},{"book":"Peta","chapter":"23","verse":"21","text":"Halolile wihi kwa wanhu wa Yakobo,"},{"book":"Peta","chapter":"23","verse":"22","text":"Mulungu yoyawasolile kulawa Misili,"},{"book":"Peta","chapter":"23","verse":"23","text":"Uhawi haudaha kuwahuma wanhu wa Yakobo,"},{"book":"Peta","chapter":"23","verse":"24","text":"Waisilaili wenuka fana simba zike,"},{"book":"Peta","chapter":"23","verse":"25","text":"Balaki kamulongela Balaamu, “Basi sekeuwaduwile, hebu sekeuwatemele mate!”"},{"book":"Peta","chapter":"23","verse":"26","text":"Balaamu kamwidika Balaki, “Vino sikulongele kuwa nolondeka kutenda chiyolonga Mndewa Mulungu?”"},{"book":"Peta","chapter":"23","verse":"27","text":"Balaki kamulongela Balaamu, “Izo nikugale hanhu hamwenga. Huwenda Mndewa Mulungu kezanogelwa uniduwilile wanhu wawo kulawa uko.”"},{"book":"Peta","chapter":"23","verse":"28","text":"Ivo Balaki kamsola Balaamu kahita nayo kuna inhembeti ya mulima wa Peoli, hanhu baho munhu yahema kowona chuwala hasi yake."},{"book":"Peta","chapter":"23","verse":"29","text":"Balaamu kamulongela Balaki, “Nizengele mapango saba hano, na uning'he ng'ombe walume saba na mabebelu ya ng'hondolo saba.”"},{"book":"Peta","chapter":"23","verse":"30","text":"Balaki katenda fana viyalongile Balaamu, kalava ng'ombe lume na bebelu da ng'hondolo uchanyha ya chila lupango."}]}