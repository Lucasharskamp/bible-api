{"data":[{"book":"Ефесян","chapter":"1","verse":"1","text":"Павло, з волі Божої апостол Христа Ісуса."},{"book":"Ефесян","chapter":"1","verse":"2","text":"Благодать вам і мир від Бога, нашого Отця, і від Господа Ісуса Христа."},{"book":"Ефесян","chapter":"1","verse":"3","text":"Благословенний Бог і Отець нашого Господа Ісуса Христа, Який у Христі благословив нас усяким духовним благословенням у небесних сферах."},{"book":"Ефесян","chapter":"1","verse":"4","text":"Адже Бог обрав нас у Ньому ще до створення світу, щоб ми були святими й непорочними перед Ним у любові."},{"book":"Ефесян","chapter":"1","verse":"5","text":"Він призначив нас заздалегідь для того, щоб усиновити Собі через Ісуса Христа, згідно з уподобанням Його волі,"},{"book":"Ефесян","chapter":"1","verse":"6","text":"на похвалу слави Своєї благодаті, яку подарував нам у Своєму улюбленому Сині1:6 Або: у Тому, Кого полюбив.."},{"book":"Ефесян","chapter":"1","verse":"7","text":"У Ньому ми маємо відкуплення через Його кров, прощення гріхів1:7 Або: переступів. згідно з багатством Його благодаті."},{"book":"Ефесян","chapter":"1","verse":"8","text":"Він надмірно примножив її між нами в усякій мудрості та розумінні,"},{"book":"Ефесян","chapter":"1","verse":"9","text":"відкривши нам таємницю Своєї волі, яку Він замислив у Христі, відповідно до Свого волевиявлення,"},{"book":"Ефесян","chapter":"1","verse":"10","text":"щоб здійснити її при сповненні часів і об’єднати в Ньому, у Христі, усе, що на небі та на землі."},{"book":"Ефесян","chapter":"1","verse":"11","text":"У Ньому ми стали обраними спадкоємцями, призначеними заздалегідь згідно з планом Того, Хто здійснює все за наміром Своєї волі,"},{"book":"Ефесян","chapter":"1","verse":"12","text":"щоб ми – ті, які перші мали надію на Христа, – були на похвалу Його слави."},{"book":"Ефесян","chapter":"1","verse":"13","text":"У Ньому й ви, почувши Слово істини – Добру Звістку вашого спасіння – та повіривши в Нього, були запечатані обіцяним Святим Духом,"},{"book":"Ефесян","chapter":"1","verse":"14","text":"Який є завдатком нашої спадщини для викуплення того, що належить Богові, на похвалу Його слави."},{"book":"Ефесян","chapter":"1","verse":"15","text":"Тому і я, почувши про вашу віру в Господа Ісуса й про любов до всіх святих,"},{"book":"Ефесян","chapter":"1","verse":"16","text":"не перестаю дякувати за вас, згадуючи вас у своїх молитвах,"},{"book":"Ефесян","chapter":"1","verse":"17","text":"щоб Бог нашого Господа Ісуса Христа, Отець слави, дав вам Духа мудрості й одкровення в Його пізнанні,"},{"book":"Ефесян","chapter":"1","verse":"18","text":"просвітивши очі вашого серця, щоб ви зрозуміли, якою є надія вашого покликання, яким є багатство слави Його спадщини у святих"},{"book":"Ефесян","chapter":"1","verse":"19","text":"і якою є безмірна велич Його сили щодо нас, віруючих, згідно з дією могутності Його сили,"},{"book":"Ефесян","chapter":"1","verse":"20","text":"що Він виявив у Христі, воскресивши Його з мертвих і посадивши праворуч від Себе в небесних сферах"},{"book":"Ефесян","chapter":"1","verse":"21","text":"вище від будь-якого начальства, авторитету, сили, володарювання та будь-якого даного імені, не тільки в цьому віці, але й у майбутньому."},{"book":"Ефесян","chapter":"1","verse":"22","text":"Він усе підкорив під Його ноги та дав Його Церкві як Голову над усім,"},{"book":"Ефесян","chapter":"1","verse":"23","text":"Церкві, яка є Його тілом, повнотою Того, Хто наповнює все в усіх."}]}