{"data":[{"book":"2 ፆኦሲ ዓሶ ሃይሶ","chapter":"27","verse":"1","text":"ዒዮዓታሜኮ ሌዓ ላማታሚ ዶንጎ ማዓኣና ካኣታዼኔ፤ ዒዚ ዬሩሳላሜይዳ ናንጊ ታጶ ላሆ ሌዔ ዎይሤኔ፤ ዒንዳ ዒዛኮ ዪሩሻ ጌይንታያ ሳዶቄ ናዎኬ።"},{"book":"2 ፆኦሲ ዓሶ ሃይሶ","chapter":"27","verse":"2","text":"ዒዮዓታሜ ዓዴ ማዼ ጎይፆ ናንጊና ናንጋ ጎዳ ዎዛሳ ባኣዚ ማዼኔ፤ ዓዴ ጌኤዦ ማኣሮይዳ ዑንጆ ጩቢሺ ማዼ ጎሞ ማዺባኣሴ፤ ዴራ ጋዓንቴ ጎሞ ማዺፆ ሃሾ ዒፄኔ።"},{"book":"2 ፆኦሲ ዓሶ ሃይሶ","chapter":"27","verse":"3","text":"ዒዮዓታሜ ጌኤዦ ማኣሮኮ ኬዶ ዛሎ ካሮ ላሚ ዓካሲ ኮሼኔ፤ ሃሣ ጊንሣ ዖፔሌ ጌይንታ ጌሜራዻ ቤዞ ዙሎ ኬልቂ ዲርቂ ሚርጌ ማዾ ማዼኔ፤"},{"book":"2 ፆኦሲ ዓሶ ሃይሶ","chapter":"27","verse":"4","text":"ዬያጉዲ ሃሣ ዪሁዳ ዓጫ ጌሜራ ዓኣ ካታሞ፥ ዴኤሎ ካያ ሚርጌ ዓኣ ቤዞኮዋ ዋርዲያንታ ኬኤሌ ዲሢያ ኮሼኔ።"},{"book":"2 ፆኦሲ ዓሶ ሃይሶ","chapter":"27","verse":"5","text":"ዒዚ ዒማና ዓሞኦኔ ካኣቲንታ ዖሎ ዓሶዋ ዖሊ ባሼኔ፤ ዬያሮ ዓሞኦኔ ዓሳ ሃይሦ ሌዔ ጉቤ ሌዓ ሌዓ ሃይሦ ሺያና ዖይዶ ፄኤታ ኪሎ ማዓ ሹቺ ቢራ፤ ፔቴ ሚሎኔ ኪሎ ማዓ ዛርጌና ፔቴ ሚሎኔ ኪሎ ማዓ ዔልዓኣ ጊኢሬኔ።"},{"book":"2 ፆኦሲ ዓሶ ሃይሶ","chapter":"27","verse":"6","text":"ዒዮዓታሜ ናንጊና ናንጋ ጎዳ ማዔ ፔኤኮ ፆኦዛሢም ጉሙርቂንታያ ማዔሢሮ ዎልቄ ዴንቂ ዶዲ ዶዲ ዓኣዼኔ።"},{"book":"2 ፆኦሲ ዓሶ ሃይሶ","chapter":"27","verse":"7","text":"ዒዮዓታሜ ካኣታዼ ዎዶና ማዺንቴ ሜሌ ባካ ቢያ፥ ዒ ዖሌ ዖሎንታ ዒ ዎይሤ ዎይሢፃ ቢያ ዒስራዔኤሌንታ ዪሁዳንታ ካኣቶ ሃይሳ ፃኣፒንታ ማፃኣፓ ፃኣፒንቴኔ፤"},{"book":"2 ፆኦሲ ዓሶ ሃይሶ","chapter":"27","verse":"8","text":"ዒዮዓታሜ ካኣታዻኣና ሌዓ ዒዛኮ ላማታሚ ዶንጎኬ፤ ዒዚ ዬሩሳላሜይዳ ናንጊ ታጶ ላሆ ሌዔ ዎይሤኔ፤"},{"book":"2 ፆኦሲ ዓሶ ሃይሶ","chapter":"27","verse":"9","text":"ዬካፓ ዒዚ ሃይቂ፥ ዳውቴ ካታማ ዱኡቴኔ፤ ዒዛ ቤዛ ዒዛኮ ናኣዚ ዓካኣዜ ካኣታዼኔ።"}]}