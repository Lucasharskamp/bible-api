{"data":[{"book":"Dzieje","chapter":"16","verse":"1","text":"Najpierw udał się do Derbe i Listry. Spotkał tam pewnego ucznia imieniem Tymoteusz, będącego synem Żydówki, która uwierzyła w Jezusa, oraz ojca poganina."},{"book":"Dzieje","chapter":"16","verse":"2","text":"Wierzący z Listry i Ikonium wydawali mu dobrą opinię."},{"book":"Dzieje","chapter":"16","verse":"3","text":"Paweł zaproponował mu więc, aby przyłączył się niego w podróży. Najpierw jednak poddał go obrzędowi obrzezania—ze względu na Żydów zamieszkujących te okolice. Wszyscy bowiem wiedzieli, że jego ojciec był poganinem."},{"book":"Dzieje","chapter":"16","verse":"4","text":"Odwiedzając miasta, zachęcali wierzących do przestrzegania postanowień apostołów i starszych z Jerozolimy."},{"book":"Dzieje","chapter":"16","verse":"5","text":"A kościoły z dnia na dzień wzrastały liczebnie i coraz bardziej wierzyły Panu."},{"book":"Dzieje","chapter":"16","verse":"6","text":"Następnie podróżowali przez Frygię i Galację, gdyż tym razem Duch Święty nie pozwolił im nauczać w Azji."},{"book":"Dzieje","chapter":"16","verse":"7","text":"Szli wzdłuż granicy Myzji i chcieli skierować się do prowincji zwanej Bitynią, lecz Duch Jezusa znowu na to nie pozwolił."},{"book":"Dzieje","chapter":"16","verse":"8","text":"Poszli więc przez Myzję do Troady."},{"book":"Dzieje","chapter":"16","verse":"9","text":"W nocy Paweł miał widzenie. Ujrzał Macedończyka, który stał i błagał: „Przybądź do Macedonii i pomóż nam!”."},{"book":"Dzieje","chapter":"16","verse":"10","text":"To sprawiło, że postanowiliśmy udać się do Macedonii. Uznaliśmy bowiem, że to sam Bóg posyła nas, abyśmy głosili tam dobrą nowinę."},{"book":"Dzieje","chapter":"16","verse":"11","text":"Z Troady popłynęliśmy prosto do Samotraki, a następnego dnia—do Neapolis."},{"book":"Dzieje","chapter":"16","verse":"12","text":"W końcu dotarliśmy do Filippi, miasta będącego stolicą tej części Macedonii i rzymską kolonią. Tam zatrzymaliśmy się na kilka dni."},{"book":"Dzieje","chapter":"16","verse":"13","text":"W szabat udaliśmy się za miasto, nad rzekę, gdzie—jak sądziliśmy—ludzie zbierają się na modlitwę. Usiedliśmy i rozmawialiśmy z zebranymi tam kobietami."},{"book":"Dzieje","chapter":"16","verse":"14","text":"Przysłuchiwała się nam niejaka Lidia z Tiatyry, która handlowała purpurą. Znała już Boga, a Pan sprawił, że chętnie słuchała tego, o czym mówił Paweł."},{"book":"Dzieje","chapter":"16","verse":"15","text":"Została ochrzczona razem ze swoimi domownikami, a potem zaprosiła nas do siebie."},{"book":"Dzieje","chapter":"16","verse":"16","text":"Pewnego dnia, w drodze na miejsce modlitwy, natknęliśmy się na niewolnicę, opanowaną przez demona. Przynosiła ona swoim właścicielom niezłe dochody, bo przepowiadała przyszłość."},{"book":"Dzieje","chapter":"16","verse":"17","text":"Szła za Pawłem i za nami, krzycząc:"},{"book":"Dzieje","chapter":"16","verse":"18","text":"Powtarzało się to przez wiele dni. W końcu Paweł, zmęczony tą sytuacją, odwrócił się i rzekł do demona:"},{"book":"Dzieje","chapter":"16","verse":"19","text":"Gdy jednak właściciele niewolnicy zobaczyli, że przepadła ich nadzieja na dalsze dochody, schwytali Pawła oraz Sylasa i zaciągnęli ich na rynek, do władz miasta."},{"book":"Dzieje","chapter":"16","verse":"20","text":"Następnie postawili ich przed sędziami i powiedzieli:"},{"book":"Dzieje","chapter":"16","verse":"21","text":"Są Żydami i propagują styl życia, którego nam, Rzymianom, nie wolno przyjmować!"},{"book":"Dzieje","chapter":"16","verse":"22","text":"Cały tłum zwrócił się wtedy przeciwko Pawłowi i Sylasowi, a sędziowie nakazali zedrzeć z nich ubranie i ubiczować ich."},{"book":"Dzieje","chapter":"16","verse":"23","text":"Gdy już im wymierzono karę, wtrącili ich do więzienia, a strażnikowi nakazali dobrze ich strzec."},{"book":"Dzieje","chapter":"16","verse":"24","text":"Słysząc taki rozkaz, strażnik umieścił ich w celi mieszczącej się w środku budynku, a ich nogi zakuł w dyby."},{"book":"Dzieje","chapter":"16","verse":"25","text":"Około północy Paweł i Sylas wielbili Boga modlitwą i pieśniami, a wszyscy współwięźniowie przysłuchiwali się im."},{"book":"Dzieje","chapter":"16","verse":"26","text":"Nagle powstało tak wielkie trzęsienie ziemi, że zadrżały fundamenty więzienia. Wszystkie drzwi same się otworzyły, a kajdany wszystkich więźniów rozerwały się."},{"book":"Dzieje","chapter":"16","verse":"27","text":"Obudziło to również strażnika. Gdy zobaczył otwarte bramy, uznał, że więźniowie uciekli, i z przerażenia chwycił miecz, aby się zabić."},{"book":"Dzieje","chapter":"16","verse":"28","text":"Wtedy Paweł głośno zawołał:"},{"book":"Dzieje","chapter":"16","verse":"29","text":"Strażnik zażądał światła i drżąc ze strachu padł do nóg Pawła i Sylasa."},{"book":"Dzieje","chapter":"16","verse":"30","text":"Wyprowadził ich z celi na zewnątrz i zapytał:"},{"book":"Dzieje","chapter":"16","verse":"31","text":"—Uwierz w Jezusa jako Pana—odpowiedzieli—a będziesz zbawiony ty i cały twój dom."},{"book":"Dzieje","chapter":"16","verse":"32","text":"I przedstawili jemu i wszystkim jego domownikom dobrą nowinę."},{"book":"Dzieje","chapter":"16","verse":"33","text":"Zaraz też strażnik zaprosił ich do siebie i opatrzył rany po biczowaniu, a następnie dał się ochrzcić wraz z całą rodziną."},{"book":"Dzieje","chapter":"16","verse":"34","text":"Następnie ugościł ich w swoim domu, razem ze wszystkimi ciesząc się z tego, że uwierzył Bogu."},{"book":"Dzieje","chapter":"16","verse":"35","text":"Następnego dnia sędziowie wysłali do strażnika żołnierzy z rozkazem:"},{"book":"Dzieje","chapter":"16","verse":"36","text":"—Sędziowie wydali rozkaz, żeby was uwolnić—powiedział strażnik do Pawła. —Idźcie więc w pokoju."},{"book":"Dzieje","chapter":"16","verse":"37","text":"—O nie!—zaprotestował Paweł. —Nie zważając na to, że jesteśmy rzymskimi obywatelami, bez wyroku kazali nas ubiczować i wtrącić do więzienia. A teraz ukradkiem próbują się nas pozbyć? Niech sami przyjdą i nas uwolnią."},{"book":"Dzieje","chapter":"16","verse":"38","text":"Żołnierze przekazali tę odpowiedź sędziom. Ci zaś przestraszyli się, słysząc, że apostołowie mają rzymskie obywatelstwo."},{"book":"Dzieje","chapter":"16","verse":"39","text":"Przyszli więc osobiście i prosili ich o opuszczenie więzienia, a następnie błagali ich, aby wyjechali z miasta."},{"book":"Dzieje","chapter":"16","verse":"40","text":"Paweł i Sylas, po wyjściu z więzienia, udali się jednak do domu Lidii. Spotkali się tam z wierzącymi, dodali im otuchy i dopiero wtedy opuścili miasto."}]}