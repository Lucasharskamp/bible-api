{"data":[{"book":"ሌዊ ዓሶ ማፃኣፖ","chapter":"12","verse":"1","text":"ናንጊና ናንጋ ጎዳ ሙሴም፦"},{"book":"ሌዊ ዓሶ ማፃኣፖ","chapter":"12","verse":"2","text":"« ዒስራዔኤሌ ዓሶም ሂዚ ጌዔ፤ ፔቴ ላኣሊ ጎጳዺ ዓቲንቄ ናይ ሾዔያ ማዔቴ ላኣሊኮ ሻቱሞ ጴዻዛ ማዺንታ ጎይፆ ላንካይ ኬሊ ሄላንዳኣና ዒዛ ዒኢቴያ ማዓንዳኔ።"},{"book":"ሌዊ ዓሶ ማፃኣፖ","chapter":"12","verse":"3","text":"ሳላሳ ኬሎና ናዖኮ ዓቲንቶ ቤርቶ ቲቃንዳያ ኮይሳኔ። 12፡3 ማዢ. ማፃ 17፡12፤ ሉቃ. 2፡21።"},{"book":"ሌዊ ዓሶ ማፃኣፖ","chapter":"12","verse":"4","text":"ዬካፓ ዑፃ ዒዞኮ ፃኣዻንዳ፥ ሃይሢታሚ ሃይሦ ኬሊ ሄላንዳኣና ፆኦሲም ዱማዼ ዓይጎ ባኣዚያ ዒዛ ካኣማኒ ኮይሱዋሴ፤ ሃሣ ዒዞኮ ማስቲፆ ኬላ ጋፓንዳያ ሄላንዳኣና ታኣም ዱማዼ ማኣሮ ጌሎፓ።»"},{"book":"ሌዊ ዓሶ ማፃኣፖ","chapter":"12","verse":"5","text":"«ዬያጉዲ ሃሣ ፔቴ ላኣሊ ዉዱሮ ናይ ሾዔቴ ላኣሊኮ ሻቱማ ጴዻኣና ማዺንታ ጎይፆ ታጶ ዖይዶ ኬሊ ሄላንዳኣና ዒዛ ዒኢቴያ ማዖንጎ፤ ዬካፓ ዑፃ ዒዞኮ ፃኣዺ፥ ማስቲፃ ጋፓንዳኣና ላሂታሚ ላሆ ኬሊ ዴዖንጎ።»"},{"book":"ሌዊ ዓሶ ማፃኣፖ","chapter":"12","verse":"6","text":"«ዒዞኮ ማስቲፆ ኬላ ጋፔስካፓ ዓቲንቄ ናይ ማዔቴያ ዉዱሮ ናይ ዛላ ሚቺ ዒንጎ ዒንጊሢ ማዓንዳ፥ ፔቴ ሌዔ ማዔ ማራናይና ጎሞ ጌኤሺፆ ዛሎ ማዓ ፔቴ ዶኦሌ ማዔቴያ ፔቴ ኪሬ ናይ ዓፒሎና ማዢንቴ፥ ፆኦሲ ዴሮና ካኣማ ማኣሮ ካሮ ዔኪ ሙኪ ዒኢካ ማዻ ቄኤሳሢም ዒዛ ዒንጎንጎ።"},{"book":"ሌዊ ዓሶ ማፃኣፖ","chapter":"12","verse":"7","text":"ቄኤሳሢያ ዒዛ ዒንጌ ባኮ ዔኪ ናንጊና ናንጋ ጎዳ ቤርቶ ሺኢሾንጎ፤ ዬካፓ ዒዞኮ ሱጉፃ ሾኦቴሢሮ ዒዛ ዒኢቴ ዒኢቲፃ ጋፔም ዒዞ ሻቲንቂሲፆ ዳምባ ያዺዲ ኩማንዳኔ፤ ዒዛ ጌኤሽኬያ ማዓንዳኔ፤ ዬይ፦ ላኣሊ ሾዔስካፓ ማዺ ኩንሣ ዳምቤ ማዓንዳኔ። 12፡7 ሉቃ. 2፡24።"},{"book":"ሌዊ ዓሶ ማፃኣፖ","chapter":"12","verse":"8","text":"«ላኣሌላ ማራናይ ዔኪ ሙካኒ ዳንዳዒባኣያ ማዔቴ ላምዖ ዶኦሌታቴያ ኪሬ ዔኪ ሙኮንጎ፤ ዔያቶይዳፓ ፔቴማ ሚቺ ዒንጎ ዒንጊሢ ማሂ ጊንሣ ዓቴማ ጎሜ ጌኤሻኒ ዒንጎ ዒንጊሢ ማሂ ዒንጎንጎ፤ ዬያይዲ ቄኤሳሢ ዒዞኮ ዒኢቲፆ ጋፒሲ፥ ዒዛ ሻቲንቃንዳ ዳምቦ ኩንሦንጎ፤ ዬካፓ ዒዛ ዎጎ ጎይፆና ዳምቦ ካፒ ኩንሢ ጌኤሽኬያ ማዓንዳኔ» ጌዔኔ።"}]}