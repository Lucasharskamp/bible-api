{"data":[{"book":"ଜୋହନ","chapter":"3","verse":"1","text":"ପାରୁସିର୍ ଲୋଇ ନିକଦିମ ଦର୍‍ତି ଅରେନ୍‍ ଲୋକୁ ମାର୍‌ଆନ୍‌, ୱାନ୍‌ ଜିହୁଦିରି ଅରେନ୍‍ ନେତା ମାର୍ହାନ୍‍ ।"},{"book":"ଜୋହନ","chapter":"3","verse":"2","text":"ୱାନ୍‌ ନାଡ଼ା ସମୟତୁ ଜିସୁଦି ଲାକ୍‌ତୁ ୱାଜି ୱାନିଙ୍ଗ୍‌ ଇର୍‌ଆନ୍‌, ଏ ଗୁରୁ, ନିନ୍‌ ଜେ ମାପୁରୁ ମାଣ୍‌କୁ ୱାତିମାନି, ଇକା ମାପ୍‌ ନେସ୍‌ନାପ୍‌, ଇରିଙ୍ଗ୍‌ ନିନ୍‌ ଇୟା ଏମେ ୱିଜୁ କାବାଆନି ପାଣି କିଜିନି, ମାପୁରୁ ନିୱାଲେ ସିଲେତିଙ୍ଗ୍‍ ଆୟାୱିଜୁ ଏନ୍‌ କିଦେଙ୍ଗ୍‌ ଆଟ୍‍ଏନ୍‍ ।"},{"book":"ଜୋହନ","chapter":"3","verse":"3","text":"ଜିସୁ ୱାନିଙ୍ଗ୍‌ ଇର୍ହାନ୍‌, “ସତ୍‌ ସତ୍‌ ନାନ୍ ନିଙ୍ଗିଁ ଇଜିନା, ମାରିଡ଼େସି ଜନମ୍‍୩:୩ ମାରିଡ଼େସି ଜନମ୍‍ ମାପୁରୁ ମାଣାନ୍‌ ପୁନି ଜିବନ୍‌ ପଇନିକା ଆଏତିଙ୍ଗ୍‍ ଏନ୍‌ ମାପୁରୁଦି ରାଜି ସୁଡ଼ୁଦେଙ୍ଗ୍‍ ଆଟ୍‍ଏନ୍‍ ।”"},{"book":"ଜୋହନ","chapter":"3","verse":"4","text":"ନିକଦିମ ଜିସୁଙ୍ଗୁଁ ୱେନ୍‌ବାତାନ୍‌, “ଡକ୍ରା ଆତିଙ୍ଗ୍‌ ଲୋକୁ ଏଣ୍ତେସ୍‌ କିଜି ଜନମ୍‍ ଆଦେଙ୍ଗ୍‌ ଆଟ୍‍ନାନ୍‍ ? ୱାନ୍‌ ଇନିକା ରିଜା ନିଜେଦି ଆଇସି ପଟାଦୁ ଡ଼ୁଗୁଜି ଜନମ୍‍ ଆନାନ୍‌ ?”"},{"book":"ଜୋହନ","chapter":"3","verse":"5","text":"ଜିସୁ ଇର୍‌ଆନ୍‌, ସତ୍‌ ସତ୍‌ ନାନ୍ ନିଙ୍ଗିଁ ଇଜିନା, “ଏର୍‌ ନି ଆତ୍ମାଦାନ୍‌ ଜନମ୍‌ ଆଏତିଙ୍ଗ୍‍ ଏନ୍‌ ମାପୁରୁଦି ରାଜିଦୁ ଡ଼ୁଗୁଦେଙ୍ଗ୍‍ ଆଟ୍‍ଏନ୍‍ ।"},{"book":"ଜୋହନ","chapter":"3","verse":"6","text":"ମେନ୍ଦଲ୍‌ତାନ୍‌ ଆମାକା ଜନମ୍‍, ଆକା ମେନ୍ଦଲ୍‍ତିକା; ମାରି, ଆତ୍ମାଦାନ୍‌ ଆମାକା ଜନମ୍‍, ଆକା ଆତ୍ମାଦିକା ।"},{"book":"ଜୋହନ","chapter":"3","verse":"7","text":"ନିଙ୍ଗିଁ ଜେ ମାରିଡ଼େସି ଜନମ୍‌ ଆଦେଙ୍ଗ୍‌ ଆନାତ୍‌ ଇଜି ନାନ୍ ଜେ ନିଙ୍ଗିଁ ଇର୍‌ଆ, ଆବେନ୍‌ କାବା ଆମା ।"},{"book":"ଜୋହନ","chapter":"3","verse":"8","text":"ଗାଲି ଆମା ତରିନ୍‍ ବଦାକିନାତ୍‍, ଆୟା ତରିନ୍‍ ସନାତ୍‌, ମାରି ମିର୍‌ ତାନି ବଲ୍ ୱେନିଦେର୍‍, ମାତର୍‌ ଆକା ଆମାଟ୍‍କୁ ୱାନାତ୍‌ ମାରି ଏମେ ସନାଟ୍‌, ଆକା ନେସ୍‌ଇଦେର୍‌; ଆତ୍ମାଦାନ୍‌ ଜନମ୍‌ ଆତି ୱିଜେରି ଲୋକୁ ଆୟାୱାଜା ।”"},{"book":"ଜୋହନ","chapter":"3","verse":"9","text":"ନିକଦିମ ଜିସୁଙ୍ଗୁଁ ଇର୍ହାନ୍‌, “ଇୟାୱିଜୁ ଏଣ୍ତେସ୍‌ ଆଦେଙ୍ଗ୍‌ ଆଟ୍‍ନାତ୍‍ ?”"},{"book":"ଜୋହନ","chapter":"3","verse":"10","text":"ଜିସୁ ୱାନିଙ୍ଗ୍‌ ଇର୍ହାନ୍‌, “ନିନ୍‌ ଇସ୍ରାଏଲ୍‌ତି ଅରେନ୍‍ ଗୁରୁ ଆଜି ବା ଇନିକା ଇୟାୱିଜୁ ବୁଜାଇଜିନି ?"},{"book":"ଜୋହନ","chapter":"3","verse":"11","text":"ନାନ୍ ନିଙ୍ଗିଁ ସତ୍‌ ସତ୍‌ ଇଜିନା, ମାପ୍‌ ଆମାକା ନେସ୍‌ନାପ୍‌, ଆକା ଇନାପ୍‍, ମାରି ଆମାକା ସୁଡ଼ୁତାମାନାପ୍‍, ଆୟା ବିସୟ୍‌ତାନ୍‌ ସାକି ସିନାପ୍‍, ମାରି ମିର୍‌ ମା ସାକି ମାନାଇଜିନିଦେର୍‌ ।"},{"book":"ଜୋହନ","chapter":"3","verse":"12","text":"ନାନ୍ ମିଙ୍ଗିଁ ଦୁନିଆଦି ବିସୟ୍‌ ୱେର୍‌ତିଙ୍ଗ୍‌ ଜଦି ମିର୍‌ ବିସ୍‌ବାସ୍‌ କିଇଦେର୍‍, ଆରିଙ୍ଗ୍‌ ମିଙ୍ଗିଁ ମୁସ୍‌କୁପୁର୍‌ତି ବିସୟ୍‌ ୱେର୍‌ତିଙ୍ଗ୍‌ ଏଣ୍ତେସ୍‌ ବିସ୍‌ବାସ୍‌ କିନିଦେର୍‍ ?"},{"book":"ଜୋହନ","chapter":"3","verse":"13","text":"ଏମେ ମନୁସ୍ୟପୁତ୍ର ମୁସ୍‌କୁପୁର୍‌ତାନ୍‌ ରେତାତାନ୍‍, ୱାନିଙ୍ଗ୍‌ ଡ଼ିସ୍‍ତିଙ୍ଗ୍‍ ମାରି ଏନ୍‍ବା ମୁସ୍‌କୁପୁର୍‌ତୁ ସଲ୍‍ଏର୍‍ ।”"},{"book":"ଜୋହନ","chapter":"3","verse":"14","text":"ମାରି, ମୋସା ଏଣ୍ତେସ୍‌ ସୁନ୍‌ସାନ୍‌ବାଡିଦୁ ସାରାସ୍‌ତିଙ୍ଗ୍‌ ମୁଣ୍ତାଦୁ ମୁସ୍‌କୁ ପେର୍‌ତାମାର୍ହାର୍‌, ମନୁସ୍ୟପୁତ୍ର ବା ଆୟାୱାଜା ମୁସ୍‌କୁ ପେରାନାନ୍‌,"},{"book":"ଜୋହନ","chapter":"3","verse":"15","text":"ଏଣ୍ତେସ୍‌ ଏନ୍‌ଆପିନ୍‌ ୱାନିମାନୁ ବିସ୍‌ବାସ୍‌ କିନାନ୍‌, ୱାନ୍‌ ଏସ୍‌କାଙ୍ଗ୍‌ୱିଜ୍‍ଇ ଜିବନ୍‌ ପଇନାନ୍‌ ।"},{"book":"ଜୋହନ","chapter":"3","verse":"16","text":"ଇରିଙ୍ଗ୍‌ ମାପୁରୁ ଇୟା ଜଗତ୍‌ତିଙ୍ଗ୍‌ ନିସା ଜିବନ୍‌ ନତାନ୍‌ ଜେ, ୱାନ୍‌ ନିଜେଦି ଅରେନ୍‌ ମାରିନ୍‌ତିଙ୍ଗ୍‌ ସିତାନ୍‌, ଏଣ୍ତେସ୍‌ ଏନ୍‌ଆପିନ୍‌ ୱାନିମାନୁ ବିସ୍‌ବାସ୍‌ କିନାନ୍‌, ୱାନ୍‌ ନାସ୍ଟୁ ଆଏଣ୍ତା ଏସ୍‌କାଙ୍ଗ୍‌ୱିଜ୍‍ଇ ଜିବନ୍‌ ପଇନାନ୍‌ ।"},{"book":"ଜୋହନ","chapter":"3","verse":"17","text":"ମାପୁରୁ ୱାନି ମାରିନ୍‍ତିଙ୍ଗ୍‍ ଦୁନିଆଦୁ ବିସାର୍‌ କିନି ଉଣ୍ତିଙ୍ଗ୍‌ ପକ୍‍ଏନ୍‍, ମାତର୍‌ ଦୁନିଆ ଏଣ୍ତେସ୍‌ ୱାନି ମାଣାନ୍‌ ରକିୟା ଆନାତ୍‌, ଇୟାଉଣ୍ତିଙ୍ଗ୍‌ ପୋକ୍‌ତାମାନାନ୍‌ ।"},{"book":"ଜୋହନ","chapter":"3","verse":"18","text":"ଏନ୍‌ ମାରିନ୍‍ମାନୁ ବିସ୍‌ବାସ୍‌ କିନାନ୍‌, ୱାନ୍‌ ବିସାର୍‌ କିଆୟ୍‌ଆଏନ୍‌; ଏନ୍‌ ବିସ୍‌ବାସ୍‌ କିଏନ୍‌, ୱାନ୍‌ ବିସାର୍‌ ଆତା ୱିଜିତାନ୍‌ନି, ଇରିଙ୍ଗ୍‌ ୱାନ୍‌ ମାପୁରୁଦି ଅରେନ୍‌ ମାରିନ୍‌ତି ଦର୍‌ତାନ୍‌ ବିସ୍‌ବାସ୍‌ କିଏନ୍‌ ।"},{"book":"ଜୋହନ","chapter":"3","verse":"19","text":"ମାରି, ଆୟା ବିସାର୍‌ ଇୟା, ଜଗତ୍‌ତଦୁ ଜାୟ୍‌ ତରିତା ମାନାତ୍‌, ମାରି ଲୋକୁ ଜାୟ୍‌ତି ବାଦୁଲୁ ସିକାଟିଦିଙ୍ଗ୍‌ ବଦା କିତାର୍‌, ଇରିଙ୍ଗ୍‌ ୱାରି ପାଣିୱିଜୁ ତାଗିଇକା ।"},{"book":"ଜୋହନ","chapter":"3","verse":"20","text":"ଇରିଙ୍ଗ୍‌ ଏନ୍‌ ତାଗିଇପାଣି କିନାନ୍‌, ୱାନ୍‌ ଜାୟ୍‌ତିଙ୍ଗ୍‌ କାଡ଼୍‌ନାନ୍‌, ମାରି ଆତିଙ୍ଗ୍‌ ୱାନି ପାଣିଦି ଦୋସ୍‌ ତରାନାତ୍‌, ଇୟାଉଣ୍ତିଙ୍ଗ୍‌ ୱାନ୍‌ ଜାୟ୍‌ ଲାକ୍‌ତୁ ରେଏନ୍‌ ।"},{"book":"ଜୋହନ","chapter":"3","verse":"21","text":"ମାତର୍‌ ଏନ୍‌ ନେଗିପାଣି କିନାନ୍‍, ଏଣ୍ତେସ୍‌ ୱାନ୍‌ କିତିମାନି ପାଣିୱିଜୁ ମାପୁରୁଦି ବଦାଦାନ୍ କିତାନ୍‍ ଇଜି ତରାନାତ୍‍, ଆୟାଉଣ୍ତିଙ୍ଗ୍‌ ୱାନ୍‌ ଜାୟ୍‌ ଲାକ୍‌ତୁ ୱାନାନ୍‌ ।"},{"book":"ଜୋହନ","chapter":"3","verse":"22","text":"ତାନେୱେନ୍‌କା ଜିସୁ ମାରି ୱାନି ସିସୁର୍‍ ଜିହୁଦା ଦେସ୍‌ତୁ ସର୍ହାର୍‌, ମାରି ୱାନ୍‌ ଆୟାବାଡିଦୁ ୱାରି ୱାଲେ ମାନ୍‌ଜି ଡୁବନ୍‌ ସିଦେଙ୍ଗ୍‍ ଆସ୍‌ତାନ୍‌ ।"},{"book":"ଜୋହନ","chapter":"3","verse":"23","text":"ଜୋହନ୍‍ ବା ସାଲମ ଲାକ୍‌ତୁରି ଏନୋନଦୁ ଡୁବନ୍‌ ସିଜିମାର୍ହାନ୍‌, ଇରିଙ୍ଗ୍‌ ଆୟା ବାଡିଦୁ ନାଣ୍ତ ଏରୁ ମାରେଏ, ମାରି ଲୋକୁ ୱାଜି ଡୁବନ୍‌ ଅସିମାର୍ହାର୍‍ ।"},{"book":"ଜୋହନ","chapter":"3","verse":"24","text":"୩:୨୪ ମାତିଉ ୧୪:୩; ମାର୍କ ୬:୧୭; ଲୁକ ୩:୧୯,୨୦.ଜୋହନ୍‍ ଆୟା ସାନ୍ଦି ଜଇଲ୍‌ତୁ ତେବାଏତା ମାର୍ହାନ୍‌ ।"},{"book":"ଜୋହନ","chapter":"3","verse":"25","text":"ଆୟାମାନୁ ନେଗେନ୍‌ଆନିପାଣିଦି ବିସୟ୍‌ତାନ୍‌ ଜୋହନ୍‌ତି ଏସ ସିସୁରି ତରିଟାନ୍‌ ଅରେନ୍‍ ଜିହୁଦି ୱାଲେ ଆସ୍‌ସିସାତାର୍‌ ।"},{"book":"ଜୋହନ","chapter":"3","verse":"26","text":"ମାରି, ୱାର୍‌ ଜୋହନ୍‌ତି ଲାକ୍‌ତୁ ସଲ୍‌ସି ୱାନିଙ୍ଗ୍‌ ଇର୍ହାର୍‌, ଏ ଗୁରୁ, ଏନ୍‌ ଜର୍ଦନ ଗାଡାଦି ଆୟା ପାଡ଼୍‌କା ନି ୱାଲେ ମାର୍ହାନ୍‌, ଆମାୱାନି ବିସୟ୍‌ତାନ୍‌ ନିନ୍‌ ସାକ୍ୟ ସିତିମାନି, ସୁଡ଼ୁଆ, ୱାନ୍‌ ଡୁବନ୍‌ ସିଜିନାନ୍‌ ମାରି ୱିଜେରେ ୱାନି ଲାକ୍‌ତୁ ସଲ୍‌ସିନାର୍‌ ।"},{"book":"ଜୋହନ","chapter":"3","verse":"27","text":"ଜୋହନ୍‍ ଇର୍ହାନ୍‌, ମାପୁରୁ ସିଏତିଙ୍ଗ୍‌ ଲୋକୁ ଇନିକା ପ‍ଇଦେଙ୍ଗ୍‌ ଆଟ୍‍ଏନ୍‍ ।"},{"book":"ଜୋହନ","chapter":"3","verse":"28","text":"୩:୨୮ ଜୋହନ ୧:୨୦.ନାନ୍ ଜେ କ୍ରିସ୍ତ ଆଏ, ମାତର୍‌ ୱାନି ଆଗ୍‌ଡ଼ି ୱାତା ମାନା, ଇକା ନାନ୍ ଇର୍‌ଆମାର୍ହା ଇଜି ମିର୍‌ ନିଜେନିଜେ ନା ସାକି ।"},{"book":"ଜୋହନ","chapter":"3","verse":"29","text":"ଏନ୍‌ ଆଇଲି ତାନାନ୍‌, ୱାନ୍‌ କାନ୍ୟାମୁରୁଲି, ମାତର୍‌ କାନ୍ୟାମୁରୁଲିଦି ଏମେ ସଙ୍ଗ୍‍ ଲାକ୍‌ତୁ ନିନାନ୍‌ନୋ ୱାନି ମାଟା ୱେନାନ୍‌, ୱାନ୍‌ କାନ୍ୟାମୁରୁଲିଦି ବଲୁ ଉଣ୍ତିଙ୍ଗ୍‌ ନାଣ୍ତ ୱେଡ଼ିକାଆନାନ୍‌ । ମାରି, ଇୟାୱାଜା ନା ଇୟା ୱେଡ଼ିକା ପୁରା ଆତାମାନାତ୍‍ ।"},{"book":"ଜୋହନ","chapter":"3","verse":"30","text":"ୱାନିଙ୍ଗ୍‌ ଏଣ୍ତେସ୍‌ବା ପିର୍‌ଦେଙ୍ଗ୍‌ ପଡ଼ାନାତ୍‌, ମାତର୍‌ ନାଙ୍ଗିଁ ଉଣା ଆଦେଙ୍ଗ୍‌ ମାନାତ୍‌ ।"},{"book":"ଜୋହନ","chapter":"3","verse":"31","text":"ଏନ୍‌ ମୁସ୍‌କୁରାନ୍‌ ୱାନାନ୍‌, ୱାନ୍‌ ୱିଜେରିମାଣ୍‌କୁ ପେରିକାନ୍‌, ଏନ୍‌ ଦୁନିଆଦାନ୍‍ ୱାନାନ୍‌, ୱାନ୍‌ ଦୁନିଆଦିକାନ୍‍, ମାରି ୱାନ୍‌ ଦୁନିଆଦି ମାଟା ଇନାନ୍‌; ଏନ୍‌ ମୁସ୍‌କୁପୁରୁତାନ୍‌ ୱାନାନ୍‌, ୱାନ୍‌ ୱିଜେରିମାଣ୍‌କୁ ପେରିକାନ୍‌ ।"},{"book":"ଜୋହନ","chapter":"3","verse":"32","text":"ୱାନ୍‌ ଆମାକା ସୁଡ଼ୁତାମାନାନ୍‌ ମାରି ୱେରାମାନାନ୍‌, ଆୟା ବିସୟ୍‌ତାନ୍‌ ୱାନ୍‌ ସାକିୟ ସିନାନ୍‌, ମାତର୍‌ ୱାନି ସାକିୟ ଏନ୍‌ ମାନାଏନ୍‌ ।"},{"book":"ଜୋହନ","chapter":"3","verse":"33","text":"ଏନ୍‌ ୱାନି ସାକିୟ ମାନାତା ମାନାନ୍‌, ମାପୁରୁ ଜେ ସତ୍‌, ଇକା ୱାନ୍‌ ପାରାମାଣ୍‌ କିତାମାନାନ୍‌ ।"},{"book":"ଜୋହନ","chapter":"3","verse":"34","text":"ଇରିଙ୍ଗ୍‌ ମାପୁରୁ ଆମାୱାନିଙ୍ଗ୍‌ ପୋକ୍‌ତାତା ମାନାନ୍‌, ୱାନ୍‌ ମାପୁରୁଦି ବାକ୍ୟ ଇନାନ୍‌, ଇରିଙ୍ଗ୍‌ ମାପୁରୁ ୱାନିଙ୍ଗ୍‌ ପୁରାଦାନ୍‌ ୱାନି ଆତ୍ମା ସିନାନ୍‍ ।"},{"book":"ଜୋହନ","chapter":"3","verse":"35","text":"୩:୩୫ ମାତିଉ ୧୧:୨୭; ଲୁକ ୧୦:୨୨.ବୁବା ମାରିନ୍‌ତିଙ୍ଗ୍‌ ଜିବନ୍‌ନୋନାନ୍‌, ମାରି ୱିଜୁ ବିସୟ୍‌ ୱାନି କିୟୁଦୁ ସର୍ପେ କିତାମାନାର୍‌ ।"},{"book":"ଜୋହନ","chapter":"3","verse":"36","text":"ଏନ୍‌ ମାରିନ୍‌ତିଙ୍ଗ୍‌ ବିସ୍‌ବାସ୍‌ କିନାନ୍‌, ୱାନ୍‌ ଏସ୍‌କାଙ୍ଗ୍‌ୱିଜ୍‍ଇ ଜିବନ୍‌ ପଇନାନ୍‌, ମାତର୍‌ ଏନ୍‌ ମାରିନ୍‌ତିଙ୍ଗ୍‌ ଅମାନ୍ୟ କିନାନ୍, ୱାନ୍‌ ଜିବନ୍‌ ସୁଡ଼ୁଏନ୍‌, ମାରି ଆୟା ଲୋକୁ ମୁସ୍‌କୁ ମାପୁରୁଦି ରିସା ତେବାତାନ୍‌ ।"}]}