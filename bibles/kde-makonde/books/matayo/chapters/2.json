{"data":[{"book":"Matayo","chapter":"2","verse":"1","text":"Yesu ávelekwejije muimanga ya Beselehemu, nchilambo cha Yudeya, mmaduva àlalá Helode lánavele nfalume. Bahi Yesu pavelekwejije, nkuhalokanga vanu kuhaloka m'bali wa mashaliki, vanu vavêle na elimu ya kumala lambehumîla kwa kuloleha dinondwa, nkuhwika ku Yelusalemu."},{"book":"Matayo","chapter":"2","verse":"2","text":"Vanu anevo nkuuja kuchidoni, “Àvele kwachi Nfalume wa Vayahudi avelekwejîje? Tùniyona inondwa yake patunavele m'bali wa mashaliki, na hwetu tùidile unamwabudu.”"},{"book":"Matayo","chapter":"2","verse":"3","text":"Nfalume Helode papilikene anelo, nang'e pamo na vanu vammalele va pa Yelusalemu nkuva na lipamba."},{"book":"Matayo","chapter":"2","verse":"4","text":"Bahi Helode nkuvachema makuhani vakulu vammalele na vakúhunda Sheliya yanga Musa, nkuvauja kuchidoni, “Kilisto àmbevelekwa kwachi?”"},{"book":"Matayo","chapter":"2","verse":"5","text":"Vanang'o nkunnyang'ula kuchidoni, “Àmbevelekwa ku Beselehemu, nchilambo cha Yudeya, kwa kuva njo chalembile nabii kuva,"},{"book":"Matayo","chapter":"2","verse":"6","text":"‘Henga wako Beselehemu, uvêle chilambo cha ku Yudeya,"},{"book":"Matayo","chapter":"2","verse":"7","text":"Bahi Helode nkuvachema chitinya-tinya avala vanu vavêle na elimu ya kumala lambehumîla kwa kuloleha dinondwa, uchinga avauje aila inondwa íhumidile duvani."},{"book":"Matayo","chapter":"2","verse":"8","text":"Anepo Helode nkuvatuma vahwene aneko ku Beselehemu wahaula kuchidoni, “Hweneng'ana mukatumbame kuntaha aneyo mwana. Mukàmwona, uyang'ana munguhaulile, uchinga nanani nguhwene nikàmwabudu.”"},{"book":"Matayo","chapter":"2","verse":"9","text":"Pavampilikanidile nfalume, vanang'o nkuhweneng'ana. Na aila inondwa ivaiwene pavanavele m'bali wa mashaliki nkuvalodya, na vanang'o nkuilondola mpaka paiimidile pachinu apala pavele ayula mwana."},{"book":"Matayo","chapter":"2","verse":"10","text":"Pavaiwene aneyo inondwa nkuhangalala namene."},{"book":"Matayo","chapter":"2","verse":"11","text":"Anevo vanu nkuinjila nng'ande, nkumwona mwana chalumo na Maliya anyokwe, nkutindivala malundi nkumwabudu ayula mwana. Anepo nkuhungula vihapu vyao nkumwing'a ayula mwana dinujo dya zahabu na ubani na mahuta lagalika la manemane."},{"book":"Matayo","chapter":"2","verse":"12","text":"Anevo vanu nkuuyang'ana kukaya kwavo kwa kupitila chihi indila inji ing'anya Nnungu ánivakalipila muindoto vanauyile kavila kwanga Helode."},{"book":"Matayo","chapter":"2","verse":"13","text":"Avala vanu pavaukile, malaika wa Nang'olo nkunnyumila Yusufu muindoto nkunnyaulila kuchidoni, “Takatuka, ntwale mwanalo pamo na anyokwe, mutukutile ku Misili. Ikalanga aneko mpaka panimbekuhaulila uuye, kwa kuva, Helode àntaha mwana uchinga ammwalale.”"},{"book":"Matayo","chapter":"2","verse":"14","text":"Bahi chilo anecho Yusufu nkutakatuka, nkuntwala mwana pamo na anyokwe mwana, nkuhwena ya ku Misili."},{"book":"Matayo","chapter":"2","verse":"15","text":"Nkuikala aneko mpaka Helode pahwile. Chinu anecho chínitendeka uchinga litimile lilove lyanatangwele Nang'olo Nnungu kupitila kwanga nabii wake kuva,"},{"book":"Matayo","chapter":"2","verse":"16","text":"Helode pamaite kuva avala vanu vavêle na elimu ya kumala lambehumîla kwa kuloleha dinondwa vàninnambila, nkutunduwila namene. Nkulaija vavana vammalele va chilume va ku Beselehemu na vannyenje, kutandikila vakanunu mpaka vavêle na myaka mivili, vawalalwe. Helode ávatondwele vavana va changa anecho kupapatana na uhiku aula uvanaiwene inondwa avala vanu vavêle na elimu ya kumala lambehumîla kwa kuloleha dinondwa."},{"book":"Matayo","chapter":"2","verse":"17","text":"Anepo njo palatimidile malove lanatangwele nabii Yelemiya kuva,"},{"book":"Matayo","chapter":"2","verse":"18","text":"“Lidi línipilikanika aneko ku Lama,"},{"book":"Matayo","chapter":"2","verse":"19","text":"Pahwile Helode, malaika wanga Nang'olo Nnungu nkunnyumila Yusufu muindoto akula ku Misili."},{"book":"Matayo","chapter":"2","verse":"20","text":"Nkunnyaulila kuchidoni, “Takatuka, ntwale mwana pamo na anyokwe, uuye navo ku chilambo cha Isilaeli, kwa kuva, avala vachilambela kummwalala mwana, vànihwa.”"},{"book":"Matayo","chapter":"2","verse":"21","text":"Bahi Yusufu nkutakatuka, nkuntwala mwana pamo na anyokwe mwana, nkuuya ku chilambo cha ku Isilaeli."},{"book":"Matayo","chapter":"2","verse":"22","text":"Henga Yusufu papilikene kuva Alikelao, mwanawe Helode, àjukile kuva nfalume wa chilambo cha Yudeya, pachinu pachitawala atatake, ániyopa kuhwena aneko. Henga Yusufu padumwije muindoto, nkuhwena kuchilambo cha ku Galilaya,"},{"book":"Matayo","chapter":"2","verse":"23","text":"nkunaikala kuimanga ya ku Nasaleti, uchinga latimile malove lavanatangwele manabii kumwamba Kilisto kuva,"}]}