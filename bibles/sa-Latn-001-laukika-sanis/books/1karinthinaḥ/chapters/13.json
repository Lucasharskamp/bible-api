{"data":[{"book":"1 karinthinaḥ","chapter":"13","verse":"1","text":"martyasvargīyāṇāṁ bhāṣā bhāṣamāṇō'haṁ yadi prēmahīnō bhavēyaṁ tarhi vādakatālasvarūpō ninādakāribhērīsvarūpaśca bhavāmi|"},{"book":"1 karinthinaḥ","chapter":"13","verse":"2","text":"aparañca yadyaham īśvarīyādēśāḍhyaḥ syāṁ sarvvāṇi guptavākyāni sarvvavidyāñca jānīyāṁ pūrṇaviśvāsaḥ san śailān sthānāntarīkarttuṁ śaknuyāñca kintu yadi prēmahīnō bhavēyaṁ tarhyagaṇanīya ēva bhavāmi|"},{"book":"1 karinthinaḥ","chapter":"13","verse":"3","text":"aparaṁ yadyaham annadānēna sarvvasvaṁ tyajēyaṁ dāhanāya svaśarīraṁ samarpayēyañca kintu yadi prēmahīnō bhavēyaṁ tarhi tatsarvvaṁ madarthaṁ niṣphalaṁ bhavati|"},{"book":"1 karinthinaḥ","chapter":"13","verse":"4","text":"prēma cirasahiṣṇu hitaiṣi ca, prēma nirdvēṣam aśaṭhaṁ nirgarvvañca|"},{"book":"1 karinthinaḥ","chapter":"13","verse":"5","text":"aparaṁ tat kutsitaṁ nācarati, ātmacēṣṭāṁ na kurutē sahasā na krudhyati parāniṣṭaṁ na cintayati,"},{"book":"1 karinthinaḥ","chapter":"13","verse":"6","text":"adharmmē na tuṣyati satya ēva santuṣyati|"},{"book":"1 karinthinaḥ","chapter":"13","verse":"7","text":"tat sarvvaṁ titikṣatē sarvvatra viśvasiti sarvvatra bhadraṁ pratīkṣatē sarvvaṁ sahatē ca|"},{"book":"1 karinthinaḥ","chapter":"13","verse":"8","text":"prēmnō lōpaḥ kadāpi na bhaviṣyati, īśvarīyādēśakathanaṁ lōpsyatē parabhāṣābhāṣaṇaṁ nivarttiṣyatē jñānamapi lōpaṁ yāsyati|"},{"book":"1 karinthinaḥ","chapter":"13","verse":"9","text":"yatō'smākaṁ jñānaṁ khaṇḍamātram īśvarīyādēśakathanamapi khaṇḍamātraṁ|"},{"book":"1 karinthinaḥ","chapter":"13","verse":"10","text":"kintvasmāsu siddhatāṁ gatēṣu tāni khaṇḍamātrāṇi lōpaṁ yāsyantē|"},{"book":"1 karinthinaḥ","chapter":"13","verse":"11","text":"bālyakālē'haṁ bāla ivābhāṣē bāla ivācintayañca kintu yauvanē jātē tatsarvvaṁ bālyācaraṇaṁ parityaktavān|"},{"book":"1 karinthinaḥ","chapter":"13","verse":"12","text":"idānīm abhramadhyēnāspaṣṭaṁ darśanam asmābhi rlabhyatē kintu tadā sākṣāt darśanaṁ lapsyatē| adhunā mama jñānam alpiṣṭhaṁ kintu tadāhaṁ yathāvagamyastathaivāvagatō bhaviṣyāmi|"},{"book":"1 karinthinaḥ","chapter":"13","verse":"13","text":"idānīṁ pratyayaḥ pratyāśā prēma ca trīṇyētāni tiṣṭhanti tēṣāṁ madhyē ca prēma śrēṣṭhaṁ|"}]}