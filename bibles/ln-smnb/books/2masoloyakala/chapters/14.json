{"data":[{"book":"2 Masolo ya Kala","chapter":"14","verse":"1","text":"Asa asalaki makambo ya malamu mpe ya sembo na miso ya Yawe, Nzambe na ye."},{"book":"2 Masolo ya Kala","chapter":"14","verse":"2","text":"Alongolaki bitumbelo ya banzambe ya bapaya mpe bisambelo ya likolo ya bangomba, abukaki makonzi ya bule ya banzambe ya bikeko mpe akweyisaki makonzi ya bikeko ya nzambe mwasi Ashera."},{"book":"2 Masolo ya Kala","chapter":"14","verse":"3","text":"Apesaki mitindo na bato ya Yuda ete baluka Yawe, Nzambe ya batata na bango, mpe batosa mibeko mpe malako na Ye."},{"book":"2 Masolo ya Kala","chapter":"14","verse":"4","text":"Kati na bingumba nyonso ya Yuda, mokonzi Asa alongolaki bisambelo nyonso ya likolo ya bangomba mpe bitumbelo malasi. Boye, na tango na ye, mokili ezalaki na kimia."},{"book":"2 Masolo ya Kala","chapter":"14","verse":"5","text":"Atongaki bingumba makasi kati na Yuda mpo ete mokili ezalaki na kimia. Na mibu wana, moto moko te abundisaki ye, pamba te Yawe apesaki ye bopemi."},{"book":"2 Masolo ya Kala","chapter":"14","verse":"6","text":"Alobaki na Yuda : « Totonga bingumba oyo, tozingela yango na bamir, na bandako milayi mpe na bikuke elongo na bikangelo na yango. Mokili ezali kati na bopemi liboso na biso, pamba te tolukaki Yawe, Nzambe na biso ; tolukaki Ye, mpe Ye apesi biso bopemi na bangambo nyonso. »"},{"book":"2 Masolo ya Kala","chapter":"14","verse":"7","text":"Asa azalaki na mampinga ya basoda nkoto nkama misato ya bato ya Yuda, oyo bazalaki komema banguba minene mpe makonga, mpe ya basoda nkoto nkama mibale na tuku mwambe ya bato ya Benjame, oyo bazalaki komema banguba mike mpe kobeta matolotolo : bango nyonso bazalaki bilombe ya bitumba."},{"book":"2 Masolo ya Kala","chapter":"14","verse":"8","text":"Zera, moto ya Kushi, elongo na mampinga ya basoda monkoko moko mpe bashar nkama misato, abundisaki mampinga ya Asa mpe akomaki kino na Maresha."},{"book":"2 Masolo ya Kala","chapter":"14","verse":"9","text":"Asa abimelaki ye, mpe batandamaki na molongo ya bitumba na se ya Tsefata, pene ya Maresha."},{"book":"2 Masolo ya Kala","chapter":"14","verse":"10","text":"Asa abelelaki Yawe, Nzambe na ye ; alobaki :"},{"book":"2 Masolo ya Kala","chapter":"14","verse":"11","text":"Yawe abetaki bato ya Etiopi liboso ya Asa mpe Yuda, mpe bato ya Etiopi bakimaki."},{"book":"2 Masolo ya Kala","chapter":"14","verse":"12","text":"Asa elongo na mampinga na ye balandaki bato ya Etiopi kino na Gerari. Bato bakufaki, bakokaki te kobikisa bomoi na bango, pamba te bango nyonso babebisamaki liboso ya Yawe mpe mampinga na Ye. Mampinga ya basoda ya Yuda bazwaki bomengo ebele ya bitumba ;"},{"book":"2 Masolo ya Kala","chapter":"14","verse":"13","text":"babebisaki bamboka nyonso oyo ezalaki zingazinga ya Gerari, pamba te Yawe akweyiselaki bango somo na Ye ya makasi. Bazwaki na makasi biloko kati na bingumba nyonso, pamba te biloko ya kozwa ezalaki ebele penza kati na yango."},{"book":"2 Masolo ya Kala","chapter":"14","verse":"14","text":"Babebisaki mpe bitonga ya bibwele, bamemaki bantaba mpe bameme ebele elongo na bashamo. Bongo, bazongaki na Yelusalemi."}]}