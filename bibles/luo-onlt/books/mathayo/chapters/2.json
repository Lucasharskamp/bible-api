{"data":[{"book":"Mathayo","chapter":"2","verse":"1","text":"Bangʼ kane osenywol Yesu e dala mar Bethlehem e piny Judea, e ndalo loch Ruoth Herode, Joma Riek2:1 Joma Riek: Loko moko luongogi ni Ajuoke. moko moa yo wuok chiengʼ nobiro Jerusalem,"},{"book":"Mathayo","chapter":"2","verse":"2","text":"mi openjo niya, “Ere jal mosenywol mondo obed ruodh jo-Yahudi? Ne waneno sulwene yo wuok chiengʼ kendo wasebiro mondo walame.”"},{"book":"Mathayo","chapter":"2","verse":"3","text":"Kane Ruoth Herode owinjo wachno, chunye nochandore, en kaachiel gi ji duto modak Jerusalem."},{"book":"Mathayo","chapter":"2","verse":"4","text":"Kane oseluongo jodolo madongo gi jopuonj chik duto mane otelo ne ji, nopenjogi kama nowinjore nywolie Kristo, Mesia."},{"book":"Mathayo","chapter":"2","verse":"5","text":"Negidwoke niya, “E Bethlehem manie piny Judea, nikech janabi nondiko kama:"},{"book":"Mathayo","chapter":"2","verse":"6","text":"“ ‘To in, Bethlehem, manie piny Juda,"},{"book":"Mathayo","chapter":"2","verse":"7","text":"Eka Herode noluongo ajuokego lingʼ-lingʼ, kendo ne ononogi, mi neginyise kinde nogono mane sulwe onenore."},{"book":"Mathayo","chapter":"2","verse":"8","text":"Ne oorogi Bethlehem, kowacho niya, “Dhiuru kendo umany nyathino maber. E sa ma uyudeno to duognauru wach mondo an bende adhi alame.”"},{"book":"Mathayo","chapter":"2","verse":"9","text":"Kane gisewinjo wach ruoth, negichako wuodhgi mi gidhi, kendo sulwe mane oyudo giseneno yo wuok chiengʼ notelonigi nyaka nochopo mi ochungʼ ewi kama ne nyathi nitie."},{"book":"Mathayo","chapter":"2","verse":"10","text":"Kane gineno sulweno, negibedo moil."},{"book":"Mathayo","chapter":"2","verse":"11","text":"To kane gichopo ei ot, negineno nyathino kod Maria min mare, kendo negikulore piny ka gilame. Bangʼe ne giyawo mwandugi kendo negimiye mich mag dhahabu, gi ubani gi mane-mane."},{"book":"Mathayo","chapter":"2","verse":"12","text":"To kaka nosesiemgi e lek ni kik gidog ir Herode, negidok thurgi gi yo machielo."},{"book":"Mathayo","chapter":"2","verse":"13","text":"Bangʼ kane gisedhi, malaika mar Ruoth nofwenyore ne Josef e lek. Nowachone niya, “Aa malo ikaw nyathi gi min mare mondo itony idhi Misri. Dag kuno nyaka aduogni wach, nikech Herode biro manyo nyathini mondo onege.”"},{"book":"Mathayo","chapter":"2","verse":"14","text":"Omiyo noa malo gotieno mi okawo nyathi gi min mare kendo nowuok modhi Misri,"},{"book":"Mathayo","chapter":"2","verse":"15","text":"kuma nodakie nyaka chop tho mar Herode. Kamano gima Ruoth nowacho chon gi dho janabi nochopo kare niya, “Ne aluongo wuoda ka agolo Misri.”2:15 Hos 11:1"},{"book":"Mathayo","chapter":"2","verse":"16","text":"Ka Herode nofwenyo ni Ajuokego nosewuonde, iye nowangʼ matek, kendo nogolo chik mondo onegi nyithindo ma yawuowi duto modak Bethlehem gi mier molwore, mane hikgi ariyo kadok chien, kaluwore gi sa mane Ajuokego onyise."},{"book":"Mathayo","chapter":"2","verse":"17","text":"Eka gima Nyasaye nomiyo janabi Jeremia owacho nochopo kare:"},{"book":"Mathayo","chapter":"2","verse":"18","text":"“Dwol winjore Rama,"},{"book":"Mathayo","chapter":"2","verse":"19","text":"Bangʼ ka Herode nosetho, malaika mar Ruoth nofwenyore ne Josef e lek ka en Misri kuno,"},{"book":"Mathayo","chapter":"2","verse":"20","text":"kendo nowachone niya, “Aa malo ikaw nyathi kod min mare mondo idhi e piny Israel, nikech joma netemo kawo ngima nyathi osetho.”"},{"book":"Mathayo","chapter":"2","verse":"21","text":"Omiyo noa malo, mokawo nyathi gi min mare, kendo nodhi e piny Israel."},{"book":"Mathayo","chapter":"2","verse":"22","text":"To kane owinjo ni Arkelao nobet e loch e piny Judea kar wuon-gi ma Herode, noluoro dok kuno. Kaka nosesieme e lek, noloko wuoth modhi e gwengʼ mar Galili,"},{"book":"Mathayo","chapter":"2","verse":"23","text":"kendo nodhi modak e dala miluongo ni Nazareth. Kamano gima nowachi gi dho janabi niya, “Enoluonge ni ja-Nazareth,” nochopo kare."}]}