{"data":[{"book":"Yesaia","chapter":"37","verse":"1","text":"Ɛberɛ a ɔhene Hesekia tee yeinom no, ɔsunsuanee ne ntadeɛ mu, ɛnna ɔfiraa ayitoma, na ɔkɔɔ Awurade asɔredan mu."},{"book":"Yesaia","chapter":"37","verse":"2","text":"Na ɔsomaa ahemfie sohwɛfoɔ Eliakim, ɔtwerɛfoɔ Sebna ne asɔfoɔ mpanin a wɔn nyinaa hyehyɛ ayitadeɛ kɔɔ Amos babarima odiyifoɔ Yesaia nkyɛn."},{"book":"Yesaia","chapter":"37","verse":"3","text":"Wɔka kyerɛɛ no sɛ, “Sɛdeɛ ɔhene Hesekia ka nie: Saa ɛda yi yɛ ɔhaw, animka ne animguaseɛ da. Ayɛ te sɛ deɛ mmɔfra awoɔ duru so na ahoɔden a wɔde bɛwo wɔn nni hɔ."},{"book":"Yesaia","chapter":"37","verse":"4","text":"Nanso, ebia Awurade, mo Onyankopɔn ate sɛ Asiria ɔnanmusini no regu Onyankopɔn teasefoɔ no anim ase, na wɔbɛtwe nʼaso wɔ ne nsɛnkeka no ho. Enti mommɔ mpaeɛ mma nkaeɛfoɔ a wɔte nkwa mu no.”"},{"book":"Yesaia","chapter":"37","verse":"5","text":"Ɛberɛ a ɔhene Hesekia mpanimfoɔ no kɔkaa ɔhene nkra no kyerɛɛ Yesaia no,"},{"book":"Yesaia","chapter":"37","verse":"6","text":"Yesaia ka kyerɛɛ wɔn sɛ, “Ka kyerɛ wo wura sɛ, ‘Sɛdeɛ Awurade seɛ nie: Mma abususɛm a Asiriahene asomafoɔ no ka tiaa me no nha wo."},{"book":"Yesaia","chapter":"37","verse":"7","text":"Montie! Mede honhom bi rebɛhyɛ ne mu, sɛdeɛ ɛbɛyɛ a sɛ ɔte asɛm bi a ɔbɛsane akɔ ne ɔman mu na ɛhɔ na mɛma wɔde akofena akum no.’ ”"},{"book":"Yesaia","chapter":"37","verse":"8","text":"Ɛberɛ a ɔsahene no tee sɛ Asiriahene afiri Lakis no, ɔsanee nʼakyi kɔhunuu sɛ ɔhene no ne Libna reko."},{"book":"Yesaia","chapter":"37","verse":"9","text":"Ankyɛre, ɔhene Sanaherib nyaa nkra sɛ, Tirhaka Etiopiani a ɔyɛ Misraimhene di akodɔm anim rebɛko atia no. Ɛberɛ a ɔteeɛ no, ɔsomaa abɔfoɔ kɔɔ Hesekia nkyɛn de nkra kɔmaa no sɛ:"},{"book":"Yesaia","chapter":"37","verse":"10","text":"“Monka nkyerɛ Yudahene Hesekia sɛ: Ɛmma onyame a wode wo ho ato no so no nnaadaa mo nka sɛ, ‘Asiriahene rentumi mfa Yerusalem.’"},{"book":"Yesaia","chapter":"37","verse":"11","text":"Moate deɛ Asiria ahemfo ayɛ amanaman no nyinaa. Wɔasɛe wɔn pasaa. Na mo deɛ wɔbɛgye mo anaa?"},{"book":"Yesaia","chapter":"37","verse":"12","text":"Anyame a wɔwɔ aman a me nananom sɛee wɔn no, aman te sɛ Gosan, Haran, Resef ne Edenfoɔ a na wɔwɔ Telasar no anyame gyee wɔn anaa?"},{"book":"Yesaia","chapter":"37","verse":"13","text":"Ɛhe na Hamathene ne Arpadhene, kuropɔn Sefarwaim anaa Hena anaa Iwa ahemfo no wɔ?”"},{"book":"Yesaia","chapter":"37","verse":"14","text":"Hesekia nsa kaa krataa a abɔfoɔ no de baeɛ no, ɔkenkaneeɛ. Afei ɔforo kɔɔ Awurade asɔredan no mu kɔtrɛɛ mu wɔ Awurade anim."},{"book":"Yesaia","chapter":"37","verse":"15","text":"Na Hesekia bɔɔ mpaeɛ kyerɛɛ Awurade sɛ:"},{"book":"Yesaia","chapter":"37","verse":"16","text":"“Ao, Asafo Awurade, Israel Onyankopɔn a wodi ɔhene firi Kerubim ntam, wo nko ara na woyɛ Onyankopɔn wɔ asase so ahennie nyinaa so. Wo na wobɔɔ ɔsoro ne asase."},{"book":"Yesaia","chapter":"37","verse":"17","text":"Brɛ wʼaso ase, Ao Awurade, na tie! Bue wʼani, Ao Awurade, na hwɛ. Tie nsɛm a Sanaherib asoma de abɛsopa Onyankopɔn teasefoɔ no."},{"book":"Yesaia","chapter":"37","verse":"18","text":"“Ɛyɛ nokorɛ, Awurade, sɛ, Asiria ahemfo asɛe saa aman yi ne wɔn nsase."},{"book":"Yesaia","chapter":"37","verse":"19","text":"Na wɔato anyame a wɔwɔ saa aman yi so no agu ogya mu, ahye wɔn, ɛfiri sɛ wɔnyɛ anyame na mmom wɔyɛ nnua ne aboɔ a nnipa de wɔn nsa ayɛ."},{"book":"Yesaia","chapter":"37","verse":"20","text":"Afei, Ao Awurade, yɛn Onyankopɔn, gye yɛn firi ne nsam, na ama ahennie a ɛwɔ asase so nyinaa ahunu sɛ, wo nko ara, Ao, Awurade, ne Onyankopɔn.”"},{"book":"Yesaia","chapter":"37","verse":"21","text":"Na Amos babarima Yesaia too saa nkra yi kɔmaa Hesekia sɛ, “Sɛdeɛ Awurade, Israel Onyankopɔn seɛ nie: Esiane sɛ woabɔ me mpaeɛ afa Asiriahene Sanaherib ho no,"},{"book":"Yesaia","chapter":"37","verse":"22","text":"yei ne asɛm a Awurade aka atia no:"},{"book":"Yesaia","chapter":"37","verse":"23","text":"Hwan na wasopa no na woagu ne ho fi yi?"},{"book":"Yesaia","chapter":"37","verse":"24","text":"Wonam wʼabɔfoɔ so"},{"book":"Yesaia","chapter":"37","verse":"25","text":"Matutu nsubura wɔ ahɔhoɔ nsase bebree so"},{"book":"Yesaia","chapter":"37","verse":"26","text":"“Na Monteeɛ?"},{"book":"Yesaia","chapter":"37","verse":"27","text":"Wɔn nkurɔfoɔ a tumi afiri wɔn nsa no"},{"book":"Yesaia","chapter":"37","verse":"28","text":"“Nanso, menim deɛ woteɛ"},{"book":"Yesaia","chapter":"37","verse":"29","text":"Na ɛsiane mo ahomasoɔ a ɛtia me,"},{"book":"Yesaia","chapter":"37","verse":"30","text":"Yei na ɛbɛyɛ nsɛnkyerɛnneɛ ama woɔ, Ao Hesekia:"},{"book":"Yesaia","chapter":"37","verse":"31","text":"Na mo a moaka Yuda a moatumi agyina ntua no mu ɔhaw ne abɛbrɛsɛ no ano no,"},{"book":"Yesaia","chapter":"37","verse":"32","text":"Na nkaeɛfoɔ bi bɛfiri Yerusalem aba,"},{"book":"Yesaia","chapter":"37","verse":"33","text":"“Yei ne asɛm a Awurade ka fa Asiriahene ho:"},{"book":"Yesaia","chapter":"37","verse":"34","text":"Ɔhene no kwan a ɔfaa so baeɛ no ara so na ɔbɛsane afa akɔ nʼankasa ɔman mu.”"},{"book":"Yesaia","chapter":"37","verse":"35","text":"Mɛko agye saa kuropɔn yi,"},{"book":"Yesaia","chapter":"37","verse":"36","text":"Afei Awurade ɔbɔfoɔ firii adi na ɔkunkumm asraafoɔ ɔpeha aduɔwɔtwe enum wɔ Asiria nsraban mu. Ɛberɛ a nnipa no sɔree anɔpa no, wɔhunuu sɛ afunten gugu baabiara!"},{"book":"Yesaia","chapter":"37","verse":"37","text":"Enti Asiriahene Sanaherib pɔnn nʼakodɔm. Ɔsane kɔɔ Ninewe kɔtenaa hɔ."},{"book":"Yesaia","chapter":"37","verse":"38","text":"Ɛda bi a na ɔresɔre ne nyame Nisrok wɔ abosomdan mu no, ne mma mmarima baanu, Adramelek ne Sareser de akofena kɔkumm no, na wɔdwane kɔɔ Ararat asase so. Na ne babarima Esarhadon bɛdii nʼadeɛ sɛ Asiriahene."}]}