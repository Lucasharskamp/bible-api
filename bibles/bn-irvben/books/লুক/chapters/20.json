{"data":[{"book":"লুক","chapter":"20","verse":"1","text":"এক দিন যীশু মন্দিরে লোকদের উপদেশ দিচ্ছেন ও সুসমাচার প্রচার করছেন, এর মধ্যে প্রধান যাজকেরা ও ব্যবস্থার শিক্ষকরা প্রাচীনদের সঙ্গে এসে উপস্থিত হলো এবং তাকে বলল, আমাদের বলো তুমি কোন ক্ষমতায় এই সব করছ?"},{"book":"লুক","chapter":"20","verse":"2","text":"কেই বা তোমাকে এই ক্ষমতা দিয়েছে?"},{"book":"লুক","chapter":"20","verse":"3","text":"তিনি উত্তরে তাদের বললেন, আমিও তোমাদের একটি কথা জিজ্ঞাসা করি, আমাকে বল;"},{"book":"লুক","chapter":"20","verse":"4","text":"যোহনের বাপ্তিষ্ম স্বর্গরাজ্য থেকে হয়েছিল, না মানুষের থেকে?"},{"book":"লুক","chapter":"20","verse":"5","text":"তখন তারা নিজেদের মধ্যে আলোচনা করে বলল, “যদি বলি স্বর্গ থেকে, তাহলে এ আমাদেরকে বলবে, তবে তোমরা তাঁকে বিশ্বাস কর নি কেন?”"},{"book":"লুক","chapter":"20","verse":"6","text":"আর যদি বলি, “মানুষের থেকে, তবে লোকেরা সবাই আমাদের পাথর মারবে; কারণ তাদের ধারণা হয়েছে যে, যোহন ভাববাদী ছিলেন।”"},{"book":"লুক","chapter":"20","verse":"7","text":"তারা উত্তর করল, “আমরা জানি না, কোথা থেকে।”"},{"book":"লুক","chapter":"20","verse":"8","text":"যীশু তাদের বললেন, “তবে আমিও কি ক্ষমতায় এসব করছি, তোমাদের বলব না।”"},{"book":"লুক","chapter":"20","verse":"9","text":"পরে তিনি লোকদের এই গল্পকথা বলতে লাগলেন; কোনো ব্যক্তি আঙ্গুরের বাগান করেছিলেন, পরে তা কৃষকদের কাছে জমা দিয়ে অনেক দিনের র জন্য অন্য দেশে চলে গেলেন।"},{"book":"লুক","chapter":"20","verse":"10","text":"পরে চাষিদের কাছে আঙুর খেতের ফলের ভাগ নেবার জন্য, ফল পাকার সঠিক দিনের এক চাকরকে তাদের কাছে পাঠিয়ে দিলেন; কিন্তু কৃষকেরা তার চাকরকে মারধর করে খালি হাতে পাঠিয়ে দিল।"},{"book":"লুক","chapter":"20","verse":"11","text":"পরে তিনি আর এক দাসকে পাঠালেন, তারা তাকেও মারধর ও অপমান করে খালি হাতে বিদায় করল।"},{"book":"লুক","chapter":"20","verse":"12","text":"পরে তিনি তৃতীয় দাসকে পাঠালেন, তারা তাকেও আহত করে বাইরে ফেলে দিল।"},{"book":"লুক","chapter":"20","verse":"13","text":"তখন আঙ্গুর ক্ষেতের কর্তা বললেন, আমি কি করব? আমার প্রিয় ছেলেকে পাঠাব; হয়তো তারা তাকে সম্মান করবে;"},{"book":"লুক","chapter":"20","verse":"14","text":"কিন্তু কৃষকেরা তাঁকে দেখে নিজেদের মধ্যে বলাবলি করতে লাগল, এই ব্যক্তিই উত্তরাধিকারী; এস, আমরা একে মেরে ফেলি, যেন উত্তরাধিকার আমাদেরই হয়।"},{"book":"লুক","chapter":"20","verse":"15","text":"পরে তারা ছেলেটিকে ধরে মেরে ফেলল এবং আঙ্গুর খেতের বাইরে ফেলে দিলো।"},{"book":"লুক","chapter":"20","verse":"16","text":"এরপর সেই আঙুর খেতের মালিক তাদের কি করবেন? তিনি এসে সেই চাষিদের মেরে ফেলবেন এবং খেত অন্য চাষিদের কাছে দেবেন। এই কথা শুনে তারা বলল, ঈশ্বর এমন না করুক।"},{"book":"লুক","chapter":"20","verse":"17","text":"কিন্তু তিনি তাদের দিকে তাকিয়ে বললেন, তবে যা লেখা আছে তার অর্থ কি,"},{"book":"লুক","chapter":"20","verse":"18","text":"সেই পাথরের উপরে যারা পড়বে, সে ভেঙে যাবে; কিন্তু সেই পাথর যার উপরে পড়বে, তাকে চুরমার করে ফেলবে।"},{"book":"লুক","chapter":"20","verse":"19","text":"সেই দিনে ব্যবস্থার শিক্ষকরা ও প্রধান যাজকেরা তার উপরে হস্তক্ষেপ করতে চেষ্টা করল; আর তারা লোকদের ভয় করল; কারণ তারা বুঝেছিল যে, তিনি তাদেরই বিষয়ে সেই গল্প বলেছিলেন।"},{"book":"লুক","chapter":"20","verse":"20","text":"তখন তারা তার উপরে নজর রেখে, এমন কয়েক জন গুপ্তচর পাঠিয়ে দিল, যারা ছদ্মবেশী ধার্মিক সাজবে, যেন তার কথা ধরে তাকে রাজ্যপালের কর্তৃত্ব ও কর্তৃপক্ষের কাছে সমর্পণ করতে পারে।"},{"book":"লুক","chapter":"20","verse":"21","text":"তারা তাঁকে জিজ্ঞাসা করল, হে গুরু, আমরা জানি, আপনি সঠিক কথা বলেন ও সঠিক শিক্ষা দেন, কারোর পক্ষপাতিত্ব করে কথা বলেন না, কিন্তু সত্যভাবে ঈশ্বরের পথের বিষয়ে শিক্ষা দিচ্ছেন।"},{"book":"লুক","chapter":"20","verse":"22","text":"কৈসরকে কর দেওয়া আমাদের উচিত কি না?"},{"book":"লুক","chapter":"20","verse":"23","text":"কিন্তু তিনি তাদের চালাকি বুঝতে পেরে বললেন,"},{"book":"লুক","chapter":"20","verse":"24","text":"আমাকে একটি দিন দিনার দেখাও; এতে কার মূর্ত্তি ও নাম লেখা আছে?"},{"book":"লুক","chapter":"20","verse":"25","text":"তারা বলল, কৈসরের, তখন তিনি তাদের বললেন, তবে যা যা কৈসরের, কৈসরকে দাও, আর যা ঈশ্বরের, ঈশ্বরকে দাও।"},{"book":"লুক","chapter":"20","verse":"26","text":"এতে তারা লোকদের সামনে তাঁর কথার কোনো ত্রুটি ধরতে পারল না, বরং তাঁর উত্তরে আশ্চর্য্য বোধ করতে লাগল।"},{"book":"লুক","chapter":"20","verse":"27","text":"আর সদ্দূকীদের যারা প্রতিবাদ করে বলে, পুনরুত্থান নেই, তাদের কয়েক জন কাছে এসে তাকে জিজ্ঞাসা করল,"},{"book":"লুক","chapter":"20","verse":"28","text":"“হে গুরু, মোশি আমাদের জন্য লিখেছেন, কারোর ভাই যদি স্ত্রীকে রেখে মারা যায়, আর তার সন্তান না থাকে, তবে তার ভাই সেই স্ত্রীকে বিয়ে করে নিজের ভাইয়ের বংশ রক্ষা করবে।”"},{"book":"লুক","chapter":"20","verse":"29","text":"ভালো, কোনো একটি পরিবারে সাতটি ভাই ছিল; প্রথম জন একটি স্ত্রীকে বিয়ে করল, আর সে সন্তান না রেখে মারা গেল।"},{"book":"লুক","chapter":"20","verse":"30","text":"পরে দ্বিতীয় ও তৃতীয় ভাই সেই স্ত্রীকে বিয়ে করল;"},{"book":"লুক","chapter":"20","verse":"31","text":"এই ভাবে সাতজনই সন্তান না রেখে মারা গেল।"},{"book":"লুক","chapter":"20","verse":"32","text":"শেষে সেই স্ত্রীও মারা গেল।"},{"book":"লুক","chapter":"20","verse":"33","text":"অতএব মৃত্যু থেকে জীবিত হওয়ার দিন ঐ সাত জনের মধ্যে সে কার স্ত্রী হবে? তারা সাতজনই তো তাকে বিয়ে করেছিল।"},{"book":"লুক","chapter":"20","verse":"34","text":"যীশু তাদের বললেন, এই জগতের সন্তানেরা বিয়ে করে এবং বিবাহিতা হয়।"},{"book":"লুক","chapter":"20","verse":"35","text":"কিন্তু যারা সেই জগতের এবং মৃতদের মধ্যে থেকে পুনরুত্থানের অধিকারী হবার যোগ্য বলে গণ্য হয়েছে, তারা না বিয়ে করবে, না তাদের বিয়ে দেওয়া হবে।"},{"book":"লুক","chapter":"20","verse":"36","text":"তারা আর মরতেও পারে না, কারণ তারা দূতদের সমান এবং পুনরুত্থানের সন্তান হওয়ায় ঈশ্বরের সন্তান।"},{"book":"লুক","chapter":"20","verse":"37","text":"আবার মৃতেরা যে উত্থাপিত হয়, এটা মোশিও ঝোপের বৃত্তান্তে দেখিয়েছেন; কারণ তিনি প্রভুকে অব্রাহামের ঈশ্বর, ইসহাকের ঈশ্বরও যাকোবের ঈশ্বর বলেন।"},{"book":"লুক","chapter":"20","verse":"38","text":"ঈশ্বর তো মৃতদের ঈশ্বর নন, কিন্তু জীবিতদের; কারণ তাঁর সামনে সবাই জীবিত।"},{"book":"লুক","chapter":"20","verse":"39","text":"তখন কয়েক জন ব্যবস্থার শিক্ষক বলল, “হে গুরু, আপনি ভালো বলেছেন!”"},{"book":"লুক","chapter":"20","verse":"40","text":"বাস্তবে সেই থেকে তাকে আর কোনো কথা জিজ্ঞাসা করতে তাদের সাহস হলো না।"},{"book":"লুক","chapter":"20","verse":"41","text":"আর তিনি তাদের বললেন, লোকে কেমন করে খ্রীষ্টকে দায়ূদের সন্তান বলে?"},{"book":"লুক","chapter":"20","verse":"42","text":"দায়ূদ তো আপনি গীতপুস্তকে বলেন,"},{"book":"লুক","chapter":"20","verse":"43","text":"যতক্ষণ না আমি তোমার শত্রুদের"},{"book":"লুক","chapter":"20","verse":"44","text":"অতএব দায়ূদ তাঁকে প্রভু বলেন; তবে তিনি কীভাবে তাঁর সন্তান?"},{"book":"লুক","chapter":"20","verse":"45","text":"যখন সবই শুনছিল তখন তিনি নিজের শিষ্যদের বললেন,"},{"book":"লুক","chapter":"20","verse":"46","text":"“ব্যবস্থার শিক্ষকদের থেকে সাবধান, তারা লম্বা লম্বা কাপড় পরে বেড়াতে চায় এবং হাটে বাজারে লোকদের শুভেচ্ছা জানায়, সমাজঘরে প্রধান প্রধান আসন এবং ভোজে প্রধান প্রধান জায়গা ভালবাসে;"},{"book":"লুক","chapter":"20","verse":"47","text":"এই সব লোকেরা বিধবাদের সব বাড়ি দখল করে, আর ছলনা করে বড় বড় প্রার্থনা করে, এই সব লোকেরা বিচারে অনেক বেশি শাস্তি পাবে।”"}]}