{"data":[{"book":"ፓይዲ ማፃኣፔ","chapter":"3","verse":"1","text":"ናንጊና ናንጋ ጎዳ ሙሴና ዎላ ሲና ዹኮይዳ ጌስቴ ዎዶና ዓኣሮኔንታ ሙሴንታኮ ሾይንቴ ናኣታ ሃካፓ ሊካ ፓይዲንታዞንሢኬ፤"},{"book":"ፓይዲ ማፃኣፔ","chapter":"3","verse":"2","text":"ዓኣሮኔኮ ዖይዶ ዓቲንቄ ናይ ዓኣኔ፤ ቶይዳሢ ናኣዳቤኬ፤ ጌኤዛታ ዓቢሁና ዓላዜሬና ዒታማሬናኬ። 3፡2 ፓይ. ማፃ 26፡60።"},{"book":"ፓይዲ ማፃኣፔ","chapter":"3","verse":"3","text":"ዔያታ ቢያ ቄኤሴ ማዓንዳጉዲ ዛይቴና ቲሽኪንቲ ዶኦሚንቴኔ።"},{"book":"ፓይዲ ማፃኣፔ","chapter":"3","verse":"4","text":"ጋዓንቴ ዔያቶይዳፓ ናኣዳቤና ዓቢሁና ሲና ቦኦሎይዳ ፆኦሲም ዱማዺባኣ ታሞ ናንጊና ናንጋ ጎዳም ሺኢሼሢሮ ፆኦሲ ዔያቶ ዎዼኔ፤ ናይያ ዔያቶኮ ባኣሴ፤ ዬያሮ ዓላዜሬና ዒታማሬና ዔያቶኮ ዓዳሢ፥ ዓኣሮኔ ሼምፔና ናንጌ ዎዶይዳ ቢያ ቄኤሴ ማዒ ማዼኔ። 3፡4 ሌዊ. ዓኬ 10፡1-2፤ ፓይ. ማፃ 26፡61።"},{"book":"ፓይዲ ማፃኣፔ","chapter":"3","verse":"5","text":"ናንጊና ናንጋ ጎዳ ሙሴም፦"},{"book":"ፓይዲ ማፃኣፔ","chapter":"3","verse":"6","text":"«ሌዊ ማኣሮ ዓሶ ዔኪ ሙኪጋፓ ዔያታ ዓኣሮኔ ማኣዲ ማዻንዳጉዲ ማሄ፤"},{"book":"ፓይዲ ማፃኣፔ","chapter":"3","verse":"7","text":"ዔያታ ዓፒሎና ማዢንቴ፥ ታኣኒ ዴሮና ካኣማ ማኣሮይዳ ዓኣሮኔና ዴሮናም ማዺ ማዺ ዓይሢንቴ ባኮ ቢያ ኩንሦንጎ።"},{"book":"ፓይዲ ማፃኣፔ","chapter":"3","verse":"8","text":"ታኣኒ ዒንሢና ካኣማ ዓፒሎና ማዦ ማኣሮ ጋሮይዳ ማዺንቶ ሜሆ ቢያ ቆላያ ማዖንጎ፤ ዒስራዔኤሌ ዴሮ ዛሎ ማዺንታ ማዾ ማዺ ዓይሢንቴ ባኮ ቢያ ኩንሦንጎ።"},{"book":"ፓይዲ ማፃኣፔ","chapter":"3","verse":"9","text":"ዬያሮ ዒስራዔኤሌ ዓሶይዳፓ ዔያታ ዱማዺ፥ ዓኣሮኔና ናኣቶና ማኣዲ ማዻንዳጉዲ ማሄ።"},{"book":"ፓይዲ ማፃኣፔ","chapter":"3","verse":"10","text":"ቄኤሴ ማዒ ዔያታ ማዻንዳጉዲ ዓኣሮኔና ናኣቶና ዶኦሬ፤ ዔያቶይዳፓ ዓታዛ ሜሌ ዓሲ ዬያ ማዾ ማዻኒ ማሌቴ ዎዎዺንቶንጎ» ጌዔኔ።"},{"book":"ፓይዲ ማፃኣፔ","chapter":"3","verse":"11","text":"ሃሣ ናንጊና ናንጋ ጎዳ ሙሴም፦"},{"book":"ፓይዲ ማፃኣፔ","chapter":"3","verse":"12-13","text":"«ዓካሪ ሌዊ ዓሳ ታኣም ማዻ ዓሲኬ፤ ጊብፄ ዓሶኮ ቶይዶ ናኣቶ ቢያ ታ ዎዼያና ዒስራዔኤሌ ዓሲ ማዒ ሾይንታ ቶይዲ ናይና ቆልሞኮዋ ቤርቶ ናኣቶ ታኣም ታኣኒ ዱማሴኔ፤ ሃሢ ጋዓንቴ ቶይዶ ማዒ ሾይንታ ዓቲንቆ ናኣቶ ታኣም ዱማሲፆ ቤዞ ሌዊ ዓሶ ታ ዶኦሬኔ፤ ዔያታ ታኣም ማዻያ ማዖንጎ፤ ታኣኒ ናንጊና ናንጋ ጎዳኬ» ጌዔኔ። 3፡12-13 ኬሲ. ማፃ 13፡2።"},{"book":"ፓይዲ ማፃኣፔ","chapter":"3","verse":"14","text":"ናንጊና ናንጋ ጎዳ ሙሴም ሲና ዹኮይዳ፦"},{"book":"ፓይዲ ማፃኣፔ","chapter":"3","verse":"15","text":"«ሌዊ ዓሶ ፔ ዜርፆና ፔ ማኣሮ ዓሶና ማሂ ፓይዴ፤ ሾይንቴንቴ ዓጊኒ ማዔያና ዬካፓ ዑሣ ማዔ ዓቲንቄ ቢያ ፓይዴ» ጌይ ዓይሤኔ።"},{"book":"ፓይዲ ማፃኣፔ","chapter":"3","verse":"16","text":"ሙሴያ ጌይንቴ ጎይፆ ማዼኔ፤"},{"book":"ፓይዲ ማፃኣፔ","chapter":"3","verse":"17-20","text":"ሌዊኮ ሃይሦ ዓቲንቄ ናይ ዓኣኔ፤ ዔያታኣ፦ ጌርሾኔ፥ ቄዓቴና ሜራሪ ጌይንታያኬ። ዔያቶኮዋ ናይ ዓኣኔ። ጌርሾኔኮ ሊቢኒና ሺምዒ ጌይንታ ላምዖ ዓቲንቄ ናይ ዓኣኔ፤ ቄዓቴኮ ዓምራሜ፥ ዪፅሃሬ፥ ኬብሮኦኔና ዑዚዔኤሌ ጌይንታ ዖይዶ ዓቲንቄ ናይ ዓኣኔ። ሜራሪኮ ማሂሊና ሙሺ ጌይንታ ላምዖ ዓቲንቄ ናይ ዓኣኔ። ሌዊ ዓሶ ማዒ ፔ ማኣሮ ዓሶና ፓይዲንቴዞንሢ ዬያቶኬ።"},{"book":"ፓይዲ ማፃኣፔ","chapter":"3","verse":"21","text":"ሊቢኒና ሺምዒ ማኣሮ ዓሳ፦ ጌርሾኔ ፃጶይዳ ፓይዲንቴኔ፤"},{"book":"ፓይዲ ማፃኣፔ","chapter":"3","verse":"22","text":"ዔያቶኮ ሾይንቴንቴ ዓጊኒ ማዔ ናይዳፓ ዓርቃዖ ፃኣፒንቴ ዓቲንቃ ላንካይ ሺያና ዶንጎ ፄኤታ ማዔኔ።"},{"book":"ፓይዲ ማፃኣፔ","chapter":"3","verse":"23","text":"ዬና ዓሳ ዓፒሎና ማዦና ማኣሮኮ ጊንፃ፥ ዓባ ጌላ ዛላ ዱንኪ ዴዔኔ።"},{"book":"ፓይዲ ማፃኣፔ","chapter":"3","verse":"24","text":"ዬኖ ዜርፆኮ ሱኡጋሢ ላዔኤሌ ናኣዚ፥ ዔኤሊያሳፔኬ።"},{"book":"ፓይዲ ማፃኣፔ","chapter":"3","verse":"25","text":"ዔያታ፦ ዓፒሎና ማዢንቴ፥ ፆኦሲ ዴሮና ካኣማ ማኣሮንታ ዬያ ማኣሮኮ ዙሎና ጋሮና ካንቆ ባኮ፥ ጌሎ ካሮ ጎኦቦ ዓፒሎ፥"},{"book":"ፓይዲ ማፃኣፔ","chapter":"3","verse":"26","text":"ቃምዖ ጋሮ ጎኦቦና ዓፒሎ፥ ዓፒሎና ማዢንቴ ማኣሮንታ ፆኦሲም ሚቺ ዒንጎ ቤዞ ጌሎ ካሮ ጎኦቦ ዓፒሎንታ ዱማ ዱማ ሱዞንታ፤ ዬያጉዲ ዬይ ባካ ቢያ ማዺንታ ሜሆ ቢያ ካፒ ቆላያኬ።"},{"book":"ፓይዲ ማፃኣፔ","chapter":"3","verse":"27","text":"ዓምራሜ፥ ዪፅሃሬ፥ ኬብሮኦኔንታ ዑዚዔኤሌንታኮ ማኣሮ ዓሳ ቄዓቴ ዓሶ ባኣካ ፓይዲንቴኔ።"},{"book":"ፓይዲ ማፃኣፔ","chapter":"3","verse":"28","text":"ዔያቶኮ ሾይንቴንቴ ዓጊኒ ማዔ ናኣቶይዳፓ ዓርቃዖ ፃኣፒንቴ ዓቲንቃ ሳሊ ሺያና ላሆ ፄኤታናኬ፤ ዔያታኣ፦ ዓፒሎና ማዢንቴ፥ ፆኦሲ ዴሮና ካኣማ ማኣሮ ካፓኔ።"},{"book":"ፓይዲ ማፃኣፔ","chapter":"3","verse":"29","text":"ዒማና ቄዓቴ ዓሳ ዱንኪ ዴዓሢ ዓፒሎና ማዢንቴ ማኣሮኮ ዾኦሎ ዛሎይዳኬ።"},{"book":"ፓይዲ ማፃኣፔ","chapter":"3","verse":"30","text":"ዔያቶኮ ሱኡጋሢ ዑዚዔኤሌ ናኣዚ፥ ዔኤሊፃፓኔኬ።"},{"book":"ፓይዲ ማፃኣፔ","chapter":"3","verse":"31","text":"ዔያታ፦ ጫኣቁሞ ሳኣፂኖ፥ ዼጌ ሎኦዦ ዖይቶ፥ ፓዖ ጌሦ ሻርኖ፥ ፆኦሲም ሚቺ ዒንጎ ቤዞ፥ ቄኤሳ ጌኤዦ ቤዞይዳ ማዾ ማዻ ፆኦሲም ዱማዼ ባኮ፥ ፆኦሲም ዑሣ ዓኣዼ ዱማዼ ቤዞ ጌሎ ካሮ ጎኦቦ ዓፒሎንታ ዬያ ባኮ ቢያ ካፒ ቆላያኬ።"},{"book":"ፓይዲ ማፃኣፔ","chapter":"3","verse":"32","text":"ሌዊ ዓሶኮ ቢያ ሱኡጋሢ ቄኤሳሢ ዓኣሮኔ ናኣዚ፥ ዓላዜሬኬ፤ ዒዚ ጌኤዦ ቤዞይዳ ማዻ ዓሶኮ ቢያ ዑፃሢኬ።"},{"book":"ፓይዲ ማፃኣፔ","chapter":"3","verse":"33","text":"ማሂሊና ሙሺናኮ ማኣሮ ዓሳ ሜራሪ ዓሶና ፓይዲንቴኔ።"},{"book":"ፓይዲ ማፃኣፔ","chapter":"3","verse":"34","text":"ሾይንቴንቴ ፔቴ ዓጊኒ ማዔ ናኣቶይዳፓ ዓርቃዖ ዔያቶኮ ፃኣፒንቴ ዓቲንቃ ላሆ ሺያና ላምዖ ፄኤታ ማዔኔ፤"},{"book":"ፓይዲ ማፃኣፔ","chapter":"3","verse":"35","text":"ዬና ዓሳ ዒማና ዱንኪ ዴዔሢ ዓፒሎና ማዢንቴ ማኣሮኮ ኬዶ ዛላኬ፤ ዔያቶኮ ሱኡጋሢ ዓቢዔኤሌ ናኣዚ፥ ፁሪዔኤሌኬ።"},{"book":"ፓይዲ ማፃኣፔ","chapter":"3","verse":"36","text":"ዔያታ ዓፒሎና ማዢንቴ ማኣሮኮ ላሻሢ ሚፆና ጋጋርዞና፥ ቱርቶሮና ቱርቱራ ዔቃ ቶኮና፤ ዬያጉዲ ሃንጎ ማዺንቶ ባኮ ካፒ ቆላያኬ።"},{"book":"ፓይዲ ማፃኣፔ","chapter":"3","verse":"37","text":"ሃሣ ጌኤዦ ቤዞኮ ዲፆ ዓጫ ዾቆ ሚፆንታ ዬያ ዔቂሶ ቶካ፥ ዓንጎ ፃውኖንታ ሱዞንታ ካፒ ቆላያኬ።"},{"book":"ፓይዲ ማፃኣፔ","chapter":"3","verse":"38","text":"ዒማና ሙሴና ዓኣሮኔና ዓኣሮኔኮ ናኣቶና ዓፒሎና ማዢንቴ፥ ፆኦሲ ዴሮና ካኣማ ማኣሮኮ ዓባ ኬስካ ዛላ ዱንኪ ዴዓኔ፤ ዬኖ ጌኤዦ ማኣሮይዳ ዒስራዔኤሌ ዴሮ ዛሎ ማዺንታ ዳምቦ ኩንሢሳ ዓሳ ዔያቶኬ፤ ሜሌ ዓይጎ ዓሲያ ዬያ ጌኤዦ ማኣሮ ባንሢ ዑኬቴ ዎዎዺንታኔ።"},{"book":"ፓይዲ ማፃኣፔ","chapter":"3","verse":"39","text":"ናንጊና ናንጋ ጎዳ ሙሴ ዓይሤ ጎይፆና ፔቴ ዓጊኒ ማዔ ናይዳፓ ዓርቃዖ ፃኣፒንቴ ሌዊ ዓሶኮ ዓቲንቃ ጉቤ ላማታሚ ላምዖ ሺያ ማዔኔ።"},{"book":"ፓይዲ ማፃኣፔ","chapter":"3","verse":"40","text":"ናንጊና ናንጋ ጎዳ ሙሴም፦ «ቶይዶ ማዒ ሾይንቴ፥ ዒስራዔኤሌ ዓሶኮ ዓቲንቆ ናኣቶ፤ ሾይንቴንቴ ዓጊኒ ማዔሢንታ ዬያፓ ዑሣ ሌዓ ዓኣዼ ዓቲንቆ ቢያ ፓይዲ ፃኣፔ።"},{"book":"ፓይዲ ማፃኣፔ","chapter":"3","verse":"41","text":"ታኣኒ ዔያቶ ቤዛ ሌዊ ዓሶ ታኣም ዶኦሬኔ፤ ሃሣ ዒስራዔኤሌ ዓሶ ቆልሞኮ ቤርታ ሾይንቴ ናኣቶ ቤዛ ሌዊ ዓሶ ቆልሞ ታኣም ታ ዶኦሬኔ፤ ታኣኒ ናንጊና ናንጋ ጎዳኬ» ጌዔኔ።"},{"book":"ፓይዲ ማፃኣፔ","chapter":"3","verse":"42","text":"ሙሴያ ናንጊና ናንጋ ጎዳ ዒዛ ዓይሤ ጎይፆና ዒስራዔኤሌ ዓሶ ባኣካፓ ቶይዶ ቶይዶ ማዒ ሾይንቴ ዓቲንቆ ቢያ ፓይዴኔ።"},{"book":"ፓይዲ ማፃኣፔ","chapter":"3","verse":"43","text":"ፔቴ ዓጊኒና ዬካፓ ዑሣ ሌዓ ማዔም ሱንፆና ሱንፆና ፃኣፒንቴ ቶይዶ ማዔ ዓቲንቆኮ ሚርጉማ ላማታሚ ላምዖ ሺያና ላምዖ ፄኤታና ላንካይታሚ ሃይሦ ማዔኔ።"},{"book":"ፓይዲ ማፃኣፔ","chapter":"3","verse":"44","text":"ናንጊና ናንጋ ጎዳ ሙሴም፦"},{"book":"ፓይዲ ማፃኣፔ","chapter":"3","verse":"45","text":"«ዓካሪ፥ ዒስራዔኤሌ ዓሶኮ ቶይዶ ናኣቶ ማዒ ሾይንቴ ዓቲንቆ ቤዛ ሌዊ ዓሶ ታኣም ዱማሴ፤ ዬያጉዲ ዒስራዔኤሌ ዓሶ ቆልሞኮ ቤርቲ ማዒ ሾይንቴ ናኣቶ ቤዛ ሌዊ ዓሶ ቆልሞ ታኣም ዱማሴ።"},{"book":"ፓይዲ ማፃኣፔ","chapter":"3","verse":"46","text":"ዒስራዔኤሌ ዓሶኮ ቶይዶ ናኣቶ ማዒ ሾይንታ ዓቲንቆ ሚርጉማ ሌዊ ዓሶይዳፓ ላምዖ ፄኤታና ላንካይታሚ ሃይሦ ዓሲና ባሼሢሮ ዬያቶ ዑሣ ዓኣዼ ዓቲንቆ ዛሎ ሚኢሼ ዔኬ።"},{"book":"ፓይዲ ማፃኣፔ","chapter":"3","verse":"47","text":"ፔቴ ፔቴሢ ዛሎ ኔ ዔካንዳ ሚኢሻ ጌኤዦ ማኣሮይዳ ሚኢሾ ዴኤሡሞ ዔሮ ባኮና ዶንጊታሚ ዶንጎ ጊራኣሜ ማዓ ሹቺ ቢራ ማዖንጎ።"},{"book":"ፓይዲ ማፃኣፔ","chapter":"3","verse":"48","text":"ዬኖ ዓሶ ዛሎ ኔ ዔኬ ሚኢሾ ዓኣሮኔና ዒዛኮ ናኣቶናም ዒንጌ» ጌዔኔ።"},{"book":"ፓይዲ ማፃኣፔ","chapter":"3","verse":"49-51","text":"ሙሴ ናንጊና ናንጋ ጎዳ ዒዛ ዓይሤ ጎይፆ ሌዊ ዓሶይዳፓ ዺቢ ዑሣ ዓኣዼ፥ ዒስራዔኤሌ ዓሶኮ ዓቲንቆ ዛሎ ታጶ ዶንጎና ዛላ ኪሎ ማዓ ሹቺ ቢራ ዔኪ ዓኣሮኔና ዒዛኮ ናኣቶናም ዒንጌኔ።"}]}