{"data":[{"book":"लूकॉस","chapter":"22","verse":"1","text":"अखमीरी रोटी का उत्सव22:1 अखमीरी रोटी का उत्सव सात दिनों तक चलता है. (निसान महीना ता: 15–22), फ़सह पर्व से शुरू होकर सात दिनों के दौरान यहूदी लोग बिना खमीर की रोटी खाते हैं., जो फ़सह पर्व कहलाता है, पास आ रहा था."},{"book":"लूकॉस","chapter":"22","verse":"2","text":"प्रधान पुरोहित तथा शास्त्री इस खोज में थे कि प्रभु येशु को किस प्रकार मार डाला जाए, किंतु उन्हें लोगों का भय था."},{"book":"लूकॉस","chapter":"22","verse":"3","text":"शैतान ने कारियोतवासी यहूदाह में, जो बारह शिष्यों में से एक था, प्रवेश किया."},{"book":"लूकॉस","chapter":"22","verse":"4","text":"उसने प्रधान पुरोहितों तथा अधिकारियों से मिलकर निश्चित किया कि वह किस प्रकार प्रभु येशु को पकड़वा सकता है."},{"book":"लूकॉस","chapter":"22","verse":"5","text":"इस पर प्रसन्‍न हो वे उसे इसका दाम देने पर सहमत हो गए."},{"book":"लूकॉस","chapter":"22","verse":"6","text":"यहूदाह प्रभु येशु को उनके हाथ पकड़वा देने के ऐसे सुअवसर की प्रतीक्षा करने लगा, जब आस-पास भीड़ न हो."},{"book":"लूकॉस","chapter":"22","verse":"7","text":"तब अखमीरी रोटी का उत्सव आ गया, जब फ़सह का मेमना बलि किया जाता था."},{"book":"लूकॉस","chapter":"22","verse":"8","text":"प्रभु येशु ने पेतरॉस और योहन को इस आज्ञा के साथ भेजा, “जाओ और हमारे लिए फ़सह की तैयारी करो.”"},{"book":"लूकॉस","chapter":"22","verse":"9","text":"उन्होंने उनसे प्रश्न किया, “प्रभु, हम किस स्थान पर इसकी तैयारी करें, आप क्या चाहते हैं?”"},{"book":"लूकॉस","chapter":"22","verse":"10","text":"प्रभु येशु ने उन्हें उत्तर दिया, “नगर में प्रवेश करते ही तुम्हें एक व्यक्ति पानी का घड़ा ले जाता हुआ मिलेगा. उसका पीछा करते हुए तुम उस घर में चले जाना,"},{"book":"लूकॉस","chapter":"22","verse":"11","text":"जिस घर में वह प्रवेश करेगा. उस घर के स्वामी से कहना, ‘गुरु ने पूछा है, “वह अतिथि कक्ष कहां है जहां मैं अपने शिष्यों के साथ फ़सह खाऊंगा?” ’"},{"book":"लूकॉस","chapter":"22","verse":"12","text":"वह तुमको एक विशाल, सुसज्जित ऊपरी कक्ष दिखाएगा; तुम वहीं सारी तैयारी करना.”"},{"book":"लूकॉस","chapter":"22","verse":"13","text":"यह सुन वे दोनों वहां से चले गए और सब कुछ ठीक वैसा ही पाया जैसा प्रभु येशु ने कहा था. उन्होंने वहां फ़सह तैयार किया."},{"book":"लूकॉस","chapter":"22","verse":"14","text":"नियत समय पर प्रभु येशु अपने प्रेरितों के साथ भोज पर बैठे."},{"book":"लूकॉस","chapter":"22","verse":"15","text":"उन्होंने प्रेरितों से कहा, “मेरी बड़ी लालसा थी कि मैं अपने दुःख-भोग के पहले यह फ़सह तुम्हारे साथ खाऊं."},{"book":"लूकॉस","chapter":"22","verse":"16","text":"क्योंकि सच यह है कि मैं इसे दोबारा तब तक नहीं खाऊंगा जब तक यह परमेश्वर के राज्य में पूरा न हो.22:16 फसह का पर्व और छुटकारा जो अभी भी अपूर्ण हैं तब वे परिपूर्ण हो जाएंगे”"},{"book":"लूकॉस","chapter":"22","verse":"17","text":"तब उन्होंने प्याला उठाया, परमेश्वर के प्रति धन्यवाद दिया और कहा, “इसे लो, आपस में बांट लो"},{"book":"लूकॉस","chapter":"22","verse":"18","text":"क्योंकि यह निर्धारित है कि जब तक परमेश्वर के राज्य का आगमन न हो जाए, दाख का रस तब तक मैं नहीं पिऊंगा.”22:18 फसह का पर्व जो बात का प्रतीक है वह मुक्ति/उद्धार अभी भी अपूर्ण हैं. उसकी पूर्ति परमेश्वर के राज्य में ही होगी."},{"book":"लूकॉस","chapter":"22","verse":"19","text":"तब उन्होंने रोटी ली, धन्यवाद देते हुए उसे तोड़ा और शिष्यों को यह कहते हुए दे दी, “यह मेरा शरीर है, जो तुम्हारे लिए दिया जा रहा है. मेरी याद में तुम ऐसा ही किया करना.”"},{"book":"लूकॉस","chapter":"22","verse":"20","text":"इसी प्रकार इसके बाद प्रभु येशु ने प्याला उठाया और कहा, “यह प्याला मेरे लहू में, जो तुम्हारे लिए बहाया जा रहा है, नई वाचा है."},{"book":"लूकॉस","chapter":"22","verse":"21","text":"वह, जो मुझे पकड़वाएगा हमारे साथ इस भोज में शामिल है."},{"book":"लूकॉस","chapter":"22","verse":"22","text":"मनुष्य का पुत्र, जैसा उसके लिए तय किया गया है, आगे बढ़ रहा है, किंतु धिक्कार है उस व्यक्ति पर जो उसे पकड़वा रहा है!”"},{"book":"लूकॉस","chapter":"22","verse":"23","text":"यह सुन वे आपस में विचार-विमर्श करने लगे कि वह कौन हो सकता है, जो यह करने पर है."},{"book":"लूकॉस","chapter":"22","verse":"24","text":"उनके बीच यह विवाद भी उठ खड़ा हुआ कि उनमें से सबसे बड़ा कौन है."},{"book":"लूकॉस","chapter":"22","verse":"25","text":"यह जान प्रभु येशु ने उनसे कहा, “गैर-यहूदियों के राजा उन पर शासन करते हैं और वे, जिन्हें उन पर अधिकार है, उनके हितैषी कहलाते हैं."},{"book":"लूकॉस","chapter":"22","verse":"26","text":"किंतु तुम वह नहीं हो—तुममें जो बड़ा है, वह सबसे छोटे के समान हो जाए और राजा सेवक समान."},{"book":"लूकॉस","chapter":"22","verse":"27","text":"बड़ा कौन है—क्या वह, जो भोजन पर बैठा है या वह, जो खड़ा हुआ सेवा कर रहा है? तुम्हारे मध्य मैं सेवक के समान हूं."},{"book":"लूकॉस","chapter":"22","verse":"28","text":"तुम्हीं हो, जो मेरे विषम समयों में मेरा साथ देते रहे हो."},{"book":"लूकॉस","chapter":"22","verse":"29","text":"इसलिये जैसा मेरे पिता ने मुझे एक राज्य प्रदान किया है,"},{"book":"लूकॉस","chapter":"22","verse":"30","text":"वैसा ही मैं भी तुम्हें यह अधिकार देता हूं कि तुम मेरे राज्य में मेरी मेज़ पर बैठकर मेरे साथ संगति करो, और सिंहासनों पर बैठकर इस्राएल के बारह वंशों का न्याय."},{"book":"लूकॉस","chapter":"22","verse":"31","text":"“शिमओन, शिमओन, सुनो! शैतान ने तुम सबको गेहूं के समान अलग करने की आज्ञा प्राप्‍त कर ली है."},{"book":"लूकॉस","chapter":"22","verse":"32","text":"किंतु शिमओन, तुम्हारे लिए मैंने प्रार्थना की है कि तुम्हारे विश्वास का पतन न हो. जब तुम पहले जैसी स्थिति पर लौट आओ तो अपने भाइयों को भी विश्वास में मजबूत करना.”"},{"book":"लूकॉस","chapter":"22","verse":"33","text":"पेतरॉस ने प्रभु येशु से कहा, “प्रभु, मैं तो आपके साथ दोनों ही को स्वीकारने के लिए तत्पर हूं—बंदीगृह तथा मृत्यु!”"},{"book":"लूकॉस","chapter":"22","verse":"34","text":"प्रभु येशु ने इसके उत्तर में कहा, “सुनो, पेतरॉस, आज रात, मुर्ग तब तक बांग न देगा, जब तक तुम तीन बार इस सच को कि तुम मुझे जानते हो, नकार न चुके होगे.”"},{"book":"लूकॉस","chapter":"22","verse":"35","text":"प्रभु येशु ने उनसे प्रश्न किया, “यह बताओ, जब मैंने तुम्हें बिना बटुए, बिना झोले और बिना जूती के बाहर भेजा था, क्या तुम्हें कोई अभाव हुआ था?”"},{"book":"लूकॉस","chapter":"22","verse":"36","text":"तब प्रभु येशु ने उनसे कहा, “किंतु अब जिस किसी के पास बटुआ है, वह उसे साथ ले ले. इसी प्रकार झोला भी और जिसके पास तलवार नहीं है, वह अपना वस्त्र बेचकर तलवार मोल ले."},{"book":"लूकॉस","chapter":"22","verse":"37","text":"मैं तुम्हें बताना चाहता हूं कि यह जो लेख लिखा है, ‘उसकी गिनती अपराधियों में हुई’22:37 यशा 53:12 उसका मुझमें पूरा होना ज़रूरी है; क्योंकि मुझसे संबंधित सभी लेखों का पूरा होना अवश्य है.”"},{"book":"लूकॉस","chapter":"22","verse":"38","text":"शिष्यों ने कहा, “प्रभु, देखिए, ये दो तलवारें हैं.”"},{"book":"लूकॉस","chapter":"22","verse":"39","text":"तब प्रभु येशु उस घर के बाहर निकलकर ज़ैतून पर्वत पर चले गए, जहां वह प्रायः जाया करते थे. उनके शिष्य भी उनके साथ थे."},{"book":"लूकॉस","chapter":"22","verse":"40","text":"उस स्थान पर पहुंचकर प्रभु येशु ने उनसे कहा, “प्रार्थना करो कि तुम परीक्षा में न फंसो.”"},{"book":"लूकॉस","chapter":"22","verse":"41","text":"तब प्रभु येशु शिष्यों से कुछ ही दूरी पर गए और उन्होंने घुटने टेककर यह प्रार्थना की:"},{"book":"लूकॉस","chapter":"22","verse":"42","text":"“पिताजी, यदि संभव हो तो यातना का यह प्याला मुझसे दूर कर दीजिए फिर भी मेरी नहीं, आपकी इच्छा पूरी हो.”"},{"book":"लूकॉस","chapter":"22","verse":"43","text":"उसी समय स्वर्ग से एक स्वर्गदूत ने आकर उनमें बल का संचार किया."},{"book":"लूकॉस","chapter":"22","verse":"44","text":"प्राण निकलने के समान दर्द में वह और भी अधिक कातर भाव में प्रार्थना करने लगे. उनका पसीना लहू के समान भूमि पर टपक रहा था."},{"book":"लूकॉस","chapter":"22","verse":"45","text":"जब वह प्रार्थना से उठे और शिष्यों के पास आए तो उन्हें सोता हुआ पाया. उदासी के मारे शिष्य सो चुके थे."},{"book":"लूकॉस","chapter":"22","verse":"46","text":"प्रभु येशु ने शिष्यों से कहा, “सो क्यों रहे हो? उठो! प्रार्थना करो कि तुम किसी परीक्षा में न फंसो.”"},{"book":"लूकॉस","chapter":"22","verse":"47","text":"प्रभु येशु जब यह कह ही रहे थे, तभी एक भीड़ वहां आ पहुंची. उनमें यहूदाह, जो बारह शिष्यों में से एक था, सबसे आगे था. वह प्रभु येशु को चूमने के लिए आगे बढ़ा"},{"book":"लूकॉस","chapter":"22","verse":"48","text":"किंतु प्रभु येशु ने उससे कहा, “यहूदाह! क्या मनुष्य के पुत्र को तुम इस चुंबन के द्वारा पकड़वा रहे हो?”"},{"book":"लूकॉस","chapter":"22","verse":"49","text":"यह पता चलने पर कि क्या होने पर है शिष्यों ने प्रभु येशु से पूछा, “प्रभु, क्या हम तलवार चलाएं?”"},{"book":"लूकॉस","chapter":"22","verse":"50","text":"उनमें से एक ने तो महापुरोहित के दास पर वार कर उस दास का दाहिना कान ही उड़ा दिया."},{"book":"लूकॉस","chapter":"22","verse":"51","text":"“बस! बहुत हुआ” प्रभु येशु इस पर बोले, और उन्होंने उस दास के कान का स्पर्श कर उसे पहले जैसा कर दिया."},{"book":"लूकॉस","chapter":"22","verse":"52","text":"तब प्रभु येशु ने प्रधान पुरोहितों, मंदिर के पहरुओं तथा वहां उपस्थित पुरनियों को संबोधित करते हुए कहा, “तलवारें और लाठियां लेकर क्या आप किसी राजद्रोही को पकड़ने आए हैं?"},{"book":"लूकॉस","chapter":"22","verse":"53","text":"आपने मुझे तब तो नहीं पकड़ा जब मैं मंदिर आंगन में प्रतिदिन आपके साथ हुआ करता था! यह इसलिये कि यह क्षण आपका है—अंधकार के हाकिम का.”"},{"book":"लूकॉस","chapter":"22","verse":"54","text":"वे प्रभु येशु को पकड़कर महापुरोहित के घर पर ले गए. पेतरॉस दूर ही दूर से उनके पीछे-पीछे चलते रहे."},{"book":"लूकॉस","chapter":"22","verse":"55","text":"जब लोग आंगन में आग जलाए हुए बैठे थे, पेतरॉस भी उनके साथ बैठ गए."},{"book":"लूकॉस","chapter":"22","verse":"56","text":"एक सेविका ने पेतरॉस को आग की रोशनी में देखा और उनको एकटक देखते हुए कहा, “यह व्यक्ति भी उसके साथ था!”"},{"book":"लूकॉस","chapter":"22","verse":"57","text":"पेतरॉस ने नकारते हुए कहा, “नहीं! हे स्त्री, मैं उसे नहीं जानता!”"},{"book":"लूकॉस","chapter":"22","verse":"58","text":"कुछ समय बाद किसी अन्य ने उन्हें देखकर कहा, “तुम भी तो उनमें से एक हो!”"},{"book":"लूकॉस","chapter":"22","verse":"59","text":"लगभग एक घंटे बाद एक अन्य व्यक्ति ने बल देते हुए कहा, “निःसंदेह यह व्यक्ति भी उसके साथ था क्योंकि यह भी गलीलवासी है.”"},{"book":"लूकॉस","chapter":"22","verse":"60","text":"पेतरॉस ने उत्तर दिया, “महोदय, मेरी समझ में नहीं आ रहा कि आप क्या कह रहे हैं!” जब वह यह कह ही रहे थे कि एक मुर्ग ने बांग दी."},{"book":"लूकॉस","chapter":"22","verse":"61","text":"उसी समय प्रभु ने मुड़कर पेतरॉस की ओर दृष्टि की और पेतरॉस को प्रभु की पहले कही हुई बात याद आ गई: “इसके पहले कि मुर्ग बांग दे, तुम आज तीन बार मुझे नकार चुके होगे.”"},{"book":"लूकॉस","chapter":"22","verse":"62","text":"पेतरॉस बाहर चले गए और फूट-फूटकर रोने लगे."},{"book":"लूकॉस","chapter":"22","verse":"63","text":"जिन्होंने प्रभु येशु को पकड़ा था, वे उनको ठट्ठों में उड़ाते हुए उन पर वार करते जा रहे थे."},{"book":"लूकॉस","chapter":"22","verse":"64","text":"उन्होंने प्रभु येशु की आंखों पर पट्टी बांधी और उनसे पूछने लगे, “भविष्यवाणी कर, किसने वार किया है तुझ पर?”"},{"book":"लूकॉस","chapter":"22","verse":"65","text":"इसके अतिरिक्त वे उनकी निंदा करते हुए उनके लिए अनेक अपमानजनक शब्द भी कहे जा रहे थे."},{"book":"लूकॉस","chapter":"22","verse":"66","text":"पौ फटने पर पुरनिये लोगों ने प्रधान पुरोहितों तथा शास्त्रियों की एक सभा बुलाई और प्रभु येशु को महासभा में ले गए."},{"book":"लूकॉस","chapter":"22","verse":"67","text":"उन्होंने प्रभु येशु से प्रश्न किया."},{"book":"लूकॉस","chapter":"22","verse":"68","text":"यदि मैं आपसे कोई प्रश्न करूं तो आप उसका उत्तर ही न देंगे;"},{"book":"लूकॉस","chapter":"22","verse":"69","text":"किंतु अब इसके बाद मनुष्य का पुत्र सर्वशक्तिमान परमेश्वर की दायीं ओर बैठाया जाएगा.”"},{"book":"लूकॉस","chapter":"22","verse":"70","text":"उन्होंने प्रश्न किया, “तो क्या तुम परमेश्वर के पुत्र हो?”"},{"book":"लूकॉस","chapter":"22","verse":"71","text":"यह सुन वे कहने लगे, “अब हमें गवाहों की क्या ज़रूरत है? स्वयं हमने यह इसके मुख से सुन लिया है.”"}]}