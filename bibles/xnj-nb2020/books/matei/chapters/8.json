{"data":[{"book":"Matei","chapter":"8","verse":"1","text":"Yesu peahelili kuhuma kuchitumbi, msambi wa vandu wamlandili."},{"book":"Matei","chapter":"8","verse":"2","text":"Hinu abwelili mundu mmonga mweavi na mabudi, akamfugamila na kujova, “Bambu, ngati wigana, uhotola kuninyambisa!”"},{"book":"Matei","chapter":"8","verse":"3","text":"Yesu akatalambula chiwoko, akampamisa na kujova, “Nigana! Unyambasika!” Bahapo mundu yula akalama mabudi gaki."},{"book":"Matei","chapter":"8","verse":"4","text":"Kangi Yesu akamjovela, “Yuwanila! Kotoka kumjovela mundu yeyoha yula, ndi uhamba ukajilangisa kwa mteta wa Chapanga na kumpela teta ngati chealagizi Musa ya kulangisa kuvya unyambiswi.”"},{"book":"Matei","chapter":"8","verse":"5","text":"Yesu peayingili ku Kapelanaumu, mkulu wa manjolinjoli mmonga wa Loma akambwelela na kujova amtangatila,"},{"book":"Matei","chapter":"8","verse":"6","text":"akamjovela “Bambu mtumisi wangu agonili munyumba, ana utamu wa kupola na iviniswa neju.”"},{"book":"Matei","chapter":"8","verse":"7","text":"Yesu akamjovela, “Yati nibwela kumlamisa.”"},{"book":"Matei","chapter":"8","verse":"8","text":"Mkulu wa manjolinjoli yula akajova, “Bambu, nigana lepi veve kuyingila munyumba yangu. Nambu ujova ndu lilovi na mtumisi wangu yati ilama."},{"book":"Matei","chapter":"8","verse":"9","text":"Muni, hati namwene namundu mwenivii pahi ya uhotola wa vakulu vangu na nivii na manjolinjoli pahi yangu. Nikuvalagiza manjolinjoli vevavi pahi yangu. Nikumjovela mmonga, ‘Amba!’ Ihamba, na yungi, ‘Bwela,’ Ndi ibwela na mtumisi wangu, henga aga! Namwene ihenga mewa.”"},{"book":"Matei","chapter":"8","verse":"10","text":"Yesu peayuwini malovi ago akakangasa neju, akavajovela vandu vevamlandai vala, “Nikuvajovela chakaka, niwene lepi mundu mweavi na sadika yivaha ngati mwenuyu pa Isilaeli."},{"book":"Matei","chapter":"8","verse":"11","text":"Hinu, nikuvajovela vandu vamahele valabwela kuhuma kwe lihumila lilanga na kuhuma kwa litipama lilanga, vene valatama pamselebuko wa chakulya pamonga na Ibulahimu na Izaki na Yakobo. Muunkosi wa kunani kwa Chapanga."},{"book":"Matei","chapter":"8","verse":"12","text":"Nambu vala vevaganikiwi kuvya muunkosi wenuwo yati vakuvataga kuvala, kuchitita, kwenuko yati vivemba na kuyaga minu.”"},{"book":"Matei","chapter":"8","verse":"13","text":"Kangi, Yesu amjovili mkulu wa manjolinjoli wa ku Loma, “Wuya kunyumba, gavyai mewa ngati cheusadika.”"},{"book":"Matei","chapter":"8","verse":"14","text":"Yesu ahikili panyumba ya Petili, amkolili nyina wa mdala waki Petili agonili pachitanda, ndava ya utamu."},{"book":"Matei","chapter":"8","verse":"15","text":"Hinu, Yesu akampamisa mau yula chiwoko, na utamu waki wamlekili, akayima kumtelekela."},{"book":"Matei","chapter":"8","verse":"16","text":"Payavi kimihi, vamletili vandu vamahele vevatalaliwi na mizuka, mwene ayivingili mizuka kwa njila ya mawuliwu gaki. Ndi avalamisi vandu voha vevavi na utamu."},{"book":"Matei","chapter":"8","verse":"17","text":"Akitili chenicho, muni gatimila malovi geajovili Isaya mweavi mlota wa Chapanga, “Mwene atolili mang'ahiso gitu na ulenda witu, na kugega matamu gitu.”"},{"book":"Matei","chapter":"8","verse":"18","text":"Yesu paauweni msambi wa vandu umtindili, akavalagiza vawuliwa vaki vakupuka kuhamba kumwambu ya nyanja."},{"book":"Matei","chapter":"8","verse":"19","text":"Muwula mmonga wa Malagizu amhambili Yesu, akamjovela, “Muwula, nene yati nikukulanda kwokwoha kwewihamba.”"},{"book":"Matei","chapter":"8","verse":"20","text":"Yesu akayangula, “Lihogo lina mbugu na videge vina hisakanilu, nambu Mwana wa Mundu avi lepi na pandu pa kupumulila.”"},{"book":"Matei","chapter":"8","verse":"21","text":"Mundu yungi pagati ya vawuliwa vaki akamjovela, “Bambu, nileka hoti nihamba nikamuzika Dadi wangu.”"},{"book":"Matei","chapter":"8","verse":"22","text":"Nambu Yesu akamyangula, “Unilanda, valeka vevafwili vavazika vandu vavi vevafwili.”"},{"book":"Matei","chapter":"8","verse":"23","text":"Yesu akayingila muwatu na vawuliwa vaki vakahamba pamonga nayu."},{"book":"Matei","chapter":"8","verse":"24","text":"Bahapo chimbungululu chivaha neju chikahumalila na manji gakatimbugana neju, hati gakatumbula kuugubika watu, nambu Yesu avi mulugono."},{"book":"Matei","chapter":"8","verse":"25","text":"Vawuliwa vakamhambila na kumuyumusa peagonili vakamjovela, “Bambu!” “Utisangula tifwa!”"},{"book":"Matei","chapter":"8","verse":"26","text":"Yesu akavajovela, “Nyenye vandu mwemusadika padebe! Ndava kyani muyogopa?” Hinu akayima akahakalila mpungu na manji gakutimbugana neju na nyanja yikaguna kukavya nuu."},{"book":"Matei","chapter":"8","verse":"27","text":"Vandu vakakangasa na kujova “Wu, mundu mwenuyu avi wuli? Hati mpungu na manji gakutimbugana neju vikumyidikila!”"},{"book":"Matei","chapter":"8","verse":"28","text":"Yesu peakupwiki kumwambu ya nyanja akahika pamulima wa Wagadala, kwenuko akonganiki na vandu vavili vana mizuka vihumila kumatinda. Vandu venavo vavi na mizuka ya kuyogofya neju. Hati vandu valingili lepi kupita njila yeniyo."},{"book":"Matei","chapter":"8","verse":"29","text":"Vakaywanga vijova, “Una kyani na tete veve Mwana wa Chapanga? Ubweli kutilemasa kwakona hati lukumbi lwitu?”"},{"book":"Matei","chapter":"8","verse":"30","text":"Papipi na penapo kwavili na msambi wa maguluvi gegilya."},{"book":"Matei","chapter":"8","verse":"31","text":"Hinu penapo mizuka yila yikamjovela Yesu, “Ngati ukutiwusa, tileka tihamba tikayingili mumsambi wa maguluvi gala.”"},{"book":"Matei","chapter":"8","verse":"32","text":"Yesu akayangula “Ena muhamba.” Penapo gakawuka kwa vandu na kugayingila maguluvi. Msambi woha wa maguluvi wajumbili pamuhelelu na kujwigama munyaja, ndi goha gafwili mumanji."},{"book":"Matei","chapter":"8","verse":"33","text":"Vala vadimaji va maguluvi, vajumbili na kuhamba kumuji. Ndi vavadandaulili malovi na mambu gegavakolili vandu vavili vala vevatalaliwi na mizuka."},{"book":"Matei","chapter":"8","verse":"34","text":"Hinu, vandu voha pamuji wula, vakawuka vakamhambila Yesu, pevamuweni vakamgana, awukayi pamulima wavi."}]}