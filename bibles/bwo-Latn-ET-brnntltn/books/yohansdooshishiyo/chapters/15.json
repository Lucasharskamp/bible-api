{"data":[{"book":"Yohans Dooshishiyo","chapter":"15","verse":"1","text":"«Ariko weyini k'ombo taane, mitwotsi goshtso tnihiye,"},{"book":"Yohans Dooshishiyo","chapter":"15","verse":"2","text":"Ti atse fa'o shuu shuraw jabjamwotsi tnih k'ut'de juuk'ritwe, shuu shuwitu jaabo ayide b́shuwitwok'o k'anzde'er s'ayintsitwe."},{"book":"Yohans Dooshishiyo","chapter":"15","verse":"3","text":"Itwere itsh tiaap'ts aap'atse tuutson and s'ayinwots itne."},{"book":"Yohans Dooshishiyo","chapter":"15","verse":"4","text":"Taan beewere,, taawere itn beetwe, jaabo weyini k'ombats kup'ar beeratse wotiyal biyal shuu shuwo b́falrawok'owa itwoor taan beyo itk'azal shuu shuwo falratste."},{"book":"Yohans Dooshishiyo","chapter":"15","verse":"5","text":"«Taa weyini k'ombo taane, itwere jaabwots itne, ti ats deshar beetwonat taawere bín t beetwoniye ay shuwo shuwitwee, eshe ti'aalo eegor k'alo falratste."},{"book":"Yohans Dooshishiyo","chapter":"15","verse":"6","text":"Tiats deshar beerawo jaabwots uromaants juwere b́shuk'eti. Mank'o wottso jabwotsi kakude'er taawots juwere bomis'eti."},{"book":"Yohans Dooshishiyo","chapter":"15","verse":"7","text":"Taan itbeyink'e ti aap'tswotswere ititse bobeyink'ere itgeyiru jamo itk'onor daatsitute."},{"book":"Yohans Dooshishiyo","chapter":"15","verse":"8","text":"Ay shuwo it shuwink'ere manatse tuutson t nih mangiyank'ee, itwere t danifwotsi it wottsok'o kitsiyank'te."},{"book":"Yohans Dooshishiyo","chapter":"15","verse":"9","text":"Niho taan b́shuntsok'o taawere itn shunre, manshe tshunon beewere,."},{"book":"Yohans Dooshishiyo","chapter":"15","verse":"10","text":"Taa t nih tzaziyo t kottsok'onat b́ shunon t beyirwok'o itwere ti tzaziyo it kotal t shunon beetute."},{"book":"Yohans Dooshishiyo","chapter":"15","verse":"11","text":"Jaman itsh tkeewiye tgeneeú'wo ititse wotar it geneúwo s'een b́wotishe."},{"book":"Yohans Dooshishiyo","chapter":"15","verse":"12","text":"15:12 Yoh. 13:34; 15:17; 1 Yoh. 3:23; 2 Yoh. 5  T tzaziyoniye taa iti t shuntsok'o itiwere it atsatseyo it shunetwok'owe."},{"book":"Yohans Dooshishiyo","chapter":"15","verse":"13","text":"Asho b́ kasho b́ mashots shegro beshide imoniyere bogts shuno deshatse."},{"book":"Yohans Dooshishiyo","chapter":"15","verse":"14","text":"Itwere ti imts tzaziyo it s'eentsiyal t mashots itne."},{"book":"Yohans Dooshishiyo","chapter":"15","verse":"15","text":"Guutso doonzo b́finirwo b́danawotse, haniyere hakon guutswotso eraatse, s'uznmó tnihoke tshishts jamo itsh tkitstsotse t mashotsi etreitsha,"},{"book":"Yohans Dooshishiyo","chapter":"15","verse":"16","text":"Taana iti marat'dek'i bako it taan marat'de'atste, amr ay shuwo itshuwitwok'o, itshuwonwere beetk b́wotitwok'o itn tnaashiy. Manshe niho t shútson it k'onts jamo itsh imetwe."},{"book":"Yohans Dooshishiyo","chapter":"15","verse":"17","text":"Eshe taa itin tiazazir it atsatsewo it shunetwok'owe."},{"book":"Yohans Dooshishiyo","chapter":"15","verse":"18","text":"«Datsan itn b́ shit'al itiyere shino taan b́shit'tsok'o dande'ere."},{"book":"Yohans Dooshishiyo","chapter":"15","verse":"19","text":"Datsank it wotink'ere datsan b́tokk wottswotsi shunak'e b́teshi. Ernmó datsank woto it k'aztsotsnat taa datsanatse iti marat' t dek'tsosh datsan itn shit'etwee."},{"book":"Yohans Dooshishiyo","chapter":"15","verse":"20","text":"15:20 Mat. 10:24; Luk'. 6:40; Yoh. 13:16  Guutso doonzoniyre bowatse etaat itsh t keewtso gawwre, taan bogiishitka wotiyal itnowere gishitune, ti aap'o bokotink'e it aap'ono kotetune."},{"book":"Yohans Dooshishiyo","chapter":"15","verse":"21","text":"Taan woshtso bodanawotse t jangosh jaman itats k'alitunee."},{"book":"Yohans Dooshishiyo","chapter":"15","verse":"22","text":"Taa waat boosh keewratse wotink'e morro boats woteratse b́teshi, ernmó and bo morrosh weebo deshatsne."},{"book":"Yohans Dooshishiyo","chapter":"15","verse":"23","text":"Taan shit'irwo t nihnowere b́ shit'iri,"},{"book":"Yohans Dooshishiyo","chapter":"15","verse":"24","text":"K'osh ash fineraw fino bo dagotse fino tk'azink'ere morro boosh woteratse b́ teshi, andmó jaman bobek'iyakon taano t nihno shit'rne."},{"book":"Yohans Dooshishiyo","chapter":"15","verse":"25","text":"Hanwere b́ wottso ‹Ik jagalo taan shit'rne› ett nemotse guut'etso b́ s'eenetwok'owe."},{"book":"Yohans Dooshishiyo","chapter":"15","verse":"26","text":"«Ernmó nihoke keshetwonat taawere nihoke itsh twoshitwo itn kup'itwo ari S'ayn shayiro b́ woor bí t jango gawitwe."},{"book":"Yohans Dooshishiyo","chapter":"15","verse":"27","text":"Itwere baltson tuwat taanton it teshtsotse gawitute."}]}