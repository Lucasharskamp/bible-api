{"data":[{"book":"1 ЯНА","chapter":"2","verse":"1","text":"Дзеці мае! гэта пішу вам, каб вы не грашылі; а калі б хто зграшыў, дык мы маем Заступніка перад Айцом, Ісуса Хрыста, Праведніка:"},{"book":"1 ЯНА","chapter":"2","verse":"2","text":"Ён ёсьць ахвяра мілажалю за грахі нашыя, і ня толькі за нашыя, але і ўсяго сьвету."},{"book":"1 ЯНА","chapter":"2","verse":"3","text":"А што мы спазналі Яго, ведаем з таго, што выконваем Ягоныя запаведзі."},{"book":"1 ЯНА","chapter":"2","verse":"4","text":"Хто кажа: «я спазнаў Яго», а запаведзяў Ягоных ня выконвае, той хлус, і няма ў ім ісьціны;"},{"book":"1 ЯНА","chapter":"2","verse":"5","text":"а хто выконвае слова Ягонае, у тым сапраўды любоў Божая споўнілася: з гэтага даведваемся, што мы ў Ім."},{"book":"1 ЯНА","chapter":"2","verse":"6","text":"Хто кажа, што жыве ў Ім, той павінен так паводзіць сябе, як Ён паводзіўся."},{"book":"1 ЯНА","chapter":"2","verse":"7","text":"Любасныя! пішу вам ня новую запаведзь, а запаведзь даўнюю, якую вы мелі ад пачатку: запаведзь даўняя ёсьць слова, якое вы чулі ад пачатку."},{"book":"1 ЯНА","chapter":"2","verse":"8","text":"Але пры гэтым і новую запаведзь пішу вам, што ёсьць праўдзівае і ў Ім і ў вас: бо цемра праходзіць, і ўжо сьвеціць сапраўднае сьвятло."},{"book":"1 ЯНА","chapter":"2","verse":"9","text":"Хто кажа, што ён у сьвятле, а ненавідзіць брата свайго, той яшчэ ў цемры."},{"book":"1 ЯНА","chapter":"2","verse":"10","text":"Хто любіць брата свайго, той жыве ў сьвятле, і няма ў ім звады."},{"book":"1 ЯНА","chapter":"2","verse":"11","text":"А хто ненавідзіць брата свайго, той жыве ў цемры, і ў цемры ходзіць, і ня ведае, куды ідзе, бо цемра засьляпіла яму вочы."},{"book":"1 ЯНА","chapter":"2","verse":"12","text":"Пішу вам, дзеці, бо дараваныя вам грахі дзеля імя Ягонага."},{"book":"1 ЯНА","chapter":"2","verse":"13","text":"Пішу вам, бацькі, бо вы спазналі Існага ад пачатку. Пішу вам, юнакі, бо вы перамаглі зламысьніка. Пішу вам, падлеткі, бо вы спазналі Айца."},{"book":"1 ЯНА","chapter":"2","verse":"14","text":"Я напісаў вам, бацькі, бо вы спазналі Беспачатнага; я напісаў вам, юнакі, бо вы дужыя, і слова Божае жыве ў вас, і вы перамаглі зламысьніка."},{"book":"1 ЯНА","chapter":"2","verse":"15","text":"Ня любеце зямнога, ні таго, што ў зямным: хто любіць зямное, у тым няма любові Войчай:"},{"book":"1 ЯНА","chapter":"2","verse":"16","text":"бо ўсё, што зямное: пажада плоці, пажада вачэй і пыха жыцьцёвая, ня ёсьць ад Айца, а ад сьвету (гэтага)."},{"book":"1 ЯНА","chapter":"2","verse":"17","text":"І зямное мінаецца, і пажадлівасьць ягоная, а той, хто выконвае волю Божую, жыве вечна."},{"book":"1 ЯНА","chapter":"2","verse":"18","text":"Дзеці! астатняя гадзіна. І як вы чулі былі, што прыйдзе антыхрыст, і цяпер паявілася шмат антыхрыстаў, дык мы і спазнаём з таго, што астатняя гадзіна."},{"book":"1 ЯНА","chapter":"2","verse":"19","text":"Яны выйшлі ад нас, але ня былі нашыя; бо, калі б яны былі нашыя, дык засталіся б з намі; але яны выйшлі, і праз гэта адкрылася, што ня ўсе нашыя."},{"book":"1 ЯНА","chapter":"2","verse":"20","text":"Але ж вы маеце памазаньне ад Сьвятога і ведаеце ўсё."},{"book":"1 ЯНА","chapter":"2","verse":"21","text":"Я напісаў вам не на тое, каб вы ня ведалі ісьціны, а таму, што вы ведаеце яе, як і тое, што ўсякая мана не ад ісьціны."},{"book":"1 ЯНА","chapter":"2","verse":"22","text":"Хто хлус, як ня той, хто адмаўляе, што Ісус ёсьць Хрыстос? Той - антыхрыст, хто адмаўляе Айца і Сына."},{"book":"1 ЯНА","chapter":"2","verse":"23","text":"Кожны, хто адмаўляе Сына, ня мае і Айца; а хто вызна Сына, мае і Айца."},{"book":"1 ЯНА","chapter":"2","verse":"24","text":"Дык вось, што вы чулі ад пачатку, тое хай і будзе ў вас; калі будзе ў вас тое, што вы чулі ад пачатку, дык і вы будзеце ў Сыне і ў Айцы."},{"book":"1 ЯНА","chapter":"2","verse":"25","text":"А абяцаньне, якое Ён абяцаў нам, ёсьць жыцьцё вечнае."},{"book":"1 ЯНА","chapter":"2","verse":"26","text":"Гэта я напісаў вам пра тых, якія зводзяць вас."},{"book":"1 ЯНА","chapter":"2","verse":"27","text":"А ўрэшце памазаньне, якое вы атрымалі ад Яго, у вас застаецца, і вам няма патрэбы, каб хто вучыў вас; але як самое гэта памазаньне вучыць вас усяму, і яно праўдзівае і нязманлівае, дык чаму яно навучыла вас, у тым і заставайцеся."},{"book":"1 ЯНА","chapter":"2","verse":"28","text":"Дык вось, дзеці, заставайцеся ў Ім, каб, калі Ён зьявіцца, мець нам адвагу і не асароміцца перад Ім у прышэсьце Ягонае."},{"book":"1 ЯНА","chapter":"2","verse":"29","text":"Калі вы ведаеце, што Ён праведнік, дык ведайце і тое, што кожны, хто чыніць праўду, народжаны ад Яго."}]}