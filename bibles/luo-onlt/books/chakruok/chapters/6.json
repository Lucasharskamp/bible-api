{"data":[{"book":"Chakruok","chapter":"6","verse":"1","text":"Kane dhano ochako medore e piny, kendo onywolonegi nyiri,"},{"book":"Chakruok","chapter":"6","verse":"2","text":"yawuot Nyasaye noneno ni nyi dhano beyo kendo negikendo moro amora mane chunygi ogombo."},{"book":"Chakruok","chapter":"6","verse":"3","text":"Eka Jehova Nyasaye nowacho niya, “Mucha machiwo ngima ok nodag kuom dhano nyaka chiengʼ, nikech en ringruok matow, ndalone nobed higni mia achiel gi piero ariyo.”"},{"book":"Chakruok","chapter":"6","verse":"4","text":"Jo-Nefilim ma gin joma robede miwuoro ne nitie e piny e ndalogo kendo kod ndalo maluwe, e kindeno ma yawuot Nyasaye kod nyi dhano nonywomore monywolo nyithindo. Nyithindogo ne thuondi kendo joma ne nigi huma e ndalogo."},{"book":"Chakruok","chapter":"6","verse":"5","text":"Jehova Nyasaye noneno kaka richo dhano ogundho e piny kendo kaka paro duto mag chunye ne mana timo richo seche duto."},{"book":"Chakruok","chapter":"6","verse":"6","text":"Jehova Nyasaye chunye nodoko malit kuom keto dhano e piny kendo chunye nopongʼ gi lit."},{"book":"Chakruok","chapter":"6","verse":"7","text":"Kuom mano Jehova Nyasaye nowacho niya, “Abiro nego dhano duto masechweyo e wangʼ piny kaachiel gi le kod gik mamol duto kod winy mafuyo e kor polo nimar dine ber ka dine ok achweyogi.”"},{"book":"Chakruok","chapter":"6","verse":"8","text":"To Nowa noyudo ngʼwono e wangʼ Jehova Nyasaye."},{"book":"Chakruok","chapter":"6","verse":"9","text":"Ma e nonro mar Nowa."},{"book":"Chakruok","chapter":"6","verse":"10","text":"Nowa ne nigi yawuowi adek: Shem, Ham kod Jafeth."},{"book":"Chakruok","chapter":"6","verse":"11","text":"Koro piny nokethore e nyim Nyasaye kendo opongʼ gi timbe mahundu."},{"book":"Chakruok","chapter":"6","verse":"12","text":"Nyasaye noneno kaka piny nosekethore, nikech ji duto mae piny nodak e richo."},{"book":"Chakruok","chapter":"6","verse":"13","text":"Kuom mano, Nyasaye nowacho ne Nowa niya, “Abiro tieko dhano duto nikech piny opongʼ gi timbe maricho nikech gin. Adier abiro tiekogi kaachiel gi piny."},{"book":"Chakruok","chapter":"6","verse":"14","text":"Omiyo los yie gi yien motegno, pog iye mondo owuog udi matindo kendo muone gi duogo, iye gi oko."},{"book":"Chakruok","chapter":"6","verse":"15","text":"Ma e kaka ibiro gere: Borne en fut mia angʼwen gi piero abich, lachne en fut piero abiriyo gabich kendo tutne fut piero angʼwen gabich."},{"book":"Chakruok","chapter":"6","verse":"16","text":"Ketne tado kiweyo thuolo mar fut achiel gi nus e kind tado kod kore. Ketne dhoot kendo ipog iye gorofa adek."},{"book":"Chakruok","chapter":"6","verse":"17","text":"Abiro kelo pi mar nam e piny mondo oketh gik mangima modak e bwo polo, gimoro amora man kod muya mar ngima e iye. Gimoro amora mae piny biro tho."},{"book":"Chakruok","chapter":"6","verse":"18","text":"To abiro timo singruokna kodi, kendo ibiro donjo e yie, in kaachiel gi yawuoti kod chiegi, kod mond yawuoti."},{"book":"Chakruok","chapter":"6","verse":"19","text":"Ibiro kawo gik mangima duto, machwo kod mamon mondo gidonji kodi ei yie kendo iritgi gibed mangima."},{"book":"Chakruok","chapter":"6","verse":"20","text":"Kuom kido duto mag winy, gi mag le, kod mag gik mamol e lowo ariyo ariyo nodonj kodi ei yie mondo ores ngimagi."},{"book":"Chakruok","chapter":"6","verse":"21","text":"Kaw kit chiemo duto monego cham kendo ikan-gi kaka chiembi kod mag-gi.”"},{"book":"Chakruok","chapter":"6","verse":"22","text":"Nowa notimo gik moko duto mana kaka Nyasaye nochike."}]}