{"data":[{"book":"John","chapter":"10","verse":"1","text":"Jesus ga helekai, “Au e hagi adu gi goodou di tonu: Tangada dela hagalee e ulu i di bontai di abaaba siibi, gei e gaga gi lodo i tuai gowaa, la tangada gaiaa."},{"book":"John","chapter":"10","verse":"2","text":"Tangada dela e ulu i di bontai, deelaa tangada hagaloohi siibi donu.Di abaaba ‘sheep’"},{"book":"John","chapter":"10","verse":"3","text":"Tangada dela e madamada humalia di bontai, le e huge di bontai gi mee. Nia siibi e longono dono lee ma ga gahigahi nadau ingoo, gaa dagi ginaadou gi malaelae."},{"book":"John","chapter":"10","verse":"4","text":"Mee gaa dagi digaula gi malaelae, gaa hana i mua digaula, nia siibi ga daudali a mee, idimaa, digaula e iloo dono lee."},{"book":"John","chapter":"10","verse":"5","text":"Digaula hagalee daudali tangada gee, e llele hua gi daha mo mee, idimaa, digaula e de iloo dono lee.”"},{"book":"John","chapter":"10","verse":"6","text":"Jesus ne hagi anga dana ala kai deenei gi digaula, gei digaula digi modongoohia be Mee ne helekai bolo aha."},{"book":"John","chapter":"10","verse":"7","text":"Jesus ga helekai labelaa, “Au e hagi adu gi goodou di tonu: Au go di bontai di abaaba siibi."},{"book":"John","chapter":"10","verse":"8","text":"Digau huogodoo ala ne lloomoi i ogu mua, la digau gaiaa mo digau dada mee, gei nia siibi digi hagalongo gi digaula."},{"book":"John","chapter":"10","verse":"9","text":"Au go di bontai. Be koai hua dela ga ulu i di Au, le e haga mouli. Mee ga ulu gi lodo, ga ulu gi daha, e gidee ia ana meegai."},{"book":"John","chapter":"10","verse":"10","text":"Tangada gaiaa e hanimoi hua belee gaiaa, e daaligi gii made mo di oho gi daha. Gei Au ne hanimoi bolo gi mouli goodou i di mouli hagatau."},{"book":"John","chapter":"10","verse":"11","text":"“Au go tangada hagaloohi siibi humalia, tangada hagaloohi siibi humalia le e wanga dehuia dono mouli gi ana siibi."},{"book":"John","chapter":"10","verse":"12","text":"Tangada ngalua, dela hagalee tangada hagaloohi siibi donu, ge hagalee hai mee gi nia siibi, dono madagoaa ma gaa mmada gi di paana lodo geinga e hanimoi, gei mee ga diiagi nia siibi gaa lele, gei di paana lodo geinga ga waluwalu nia siibi gi lellele dagidahi."},{"book":"John","chapter":"10","verse":"13","text":"Tangada ngalua le e lele hua gi daha, idimaa, mee tangada ngalua, ge hagalee haa manawa i nia siibi."},{"book":"John","chapter":"10","verse":"14","text":"Au tangada hagaloohi siibi humalia. Au e iloo e Au agu siibi, gei agu siibi e iloo e ginaadou Au."},{"book":"John","chapter":"10","verse":"15","text":"E hai be Tamana dela e iloo Au, gadoo be Au dela e iloo Tamana. Au e wanga dehuia dogu mouli i agu siibi.10.15 Matthew 11.27; Luke 10.22"},{"book":"John","chapter":"10","verse":"16","text":"Nia siibi labelaa i golo ni aagu, gei digaula hagalee i lodo di abaaba siibi deenei. Gei Au e hai gi laha mai digaula labelaa. Digaula ga longono dogu lee, gei digaula gaa hai di hagabuulinga siibi hua e dahi, e hai di nadau dangada hagaloohi siibi hua e dahi."},{"book":"John","chapter":"10","verse":"17","text":"“Tamana le e aloho i di Au, idimaa, Au dela e wanga dogu mouli, bolo gi hai mee labelaa ginai."},{"book":"John","chapter":"10","verse":"18","text":"Deai tangada e daa dogu mouli gi daha mo Au ai. Ko Au hua e bida wanga dogu mouli. Au ogu donu e wanga dogu mouli, gei Au ogu donu e daa di maa labelaa. Deenei di mee dogu Damana ne hai mai bolo Au gi heia.”"},{"book":"John","chapter":"10","verse":"19","text":"Nnelekai aanei la guu hai nia daangada gii noho waewae geegee."},{"book":"John","chapter":"10","verse":"20","text":"Digau dogologo i digaula e helekai boloo, “Di hagataalunga huaidu la guu noho i baahi o Mee, Mee gu boiboi. Goodou e hagalongo gi Mee eiaha?”"},{"book":"John","chapter":"10","verse":"21","text":"Gei hunu gau e helekai, “Tangada iai di hagataalunga huaidu, hagalee leelee beenei! Di hagataalunga huaidu e mee di haga gidee tangada deegida behee?!”"},{"book":"John","chapter":"10","verse":"22","text":"Di madagoaa gu dau mai e hai ai Tagamiami e hagadabu di Hale Daumaha i Jerusalem i lodo di madagoaa magalillili."},{"book":"John","chapter":"10","verse":"23","text":"Jesus e heehee i hongo di “Balanda Solomon” i lodo di Hale Daumaha,"},{"book":"John","chapter":"10","verse":"24","text":"gei digau o Jew ga haganiga mai a Mee ga helekai, “E waalooloo behee go dau haga gologolo gimaadou beenei? Hagia mai haga huudonu, be ma Kooe go di Mesaia?”"},{"book":"John","chapter":"10","verse":"25","text":"Jesus ga helekai, “Au guu lawa di hagi adu gi goodou, gei goodou hagalee hagadonu Au. Nia hegau haga goboina ala nogo hai ko Au i di mogobuna dogu Damana, ne haga modongoohia aga Au."},{"book":"John","chapter":"10","verse":"26","text":"Goodou hagalee hagadonu, idimaa, goodou hagalee nia siibi ni aagu."},{"book":"John","chapter":"10","verse":"27","text":"Agu siibi e hagalongo gi dogu lee. Au e iloo digaula, gei digaula e daudali Au."},{"book":"John","chapter":"10","verse":"28","text":"Au e wanga di mouli dee odi gi digaula, digaula hagalee mmade, ge tangada e daa digaula gi daha mo Au ai."},{"book":"John","chapter":"10","verse":"29","text":"Nia mee Tamana ne gaamai gi di Au le koia e aamua i nia mee huogodoo, tangada e mee di kae nia maa gi daha mo dogu Damana ai."},{"book":"John","chapter":"10","verse":"30","text":"Tamana mo Au le e dahi.”"},{"book":"John","chapter":"10","verse":"31","text":"Gei nia daangada ga ogo labelaa nadau hadu belee dilidili a Mee."},{"book":"John","chapter":"10","verse":"32","text":"Jesus ga helekai gi digaula, “Au guu hai agu hegau haga goboina humalia e logo i godou mua, aalaa nia mee ni Tamana ne gaamai bolo gi heia. Malaa, di mogobuna dehee i nia maa dela belee dilidili iei Au go goodou?”"},{"book":"John","chapter":"10","verse":"33","text":"Digaula ga helekai, “Gimaadou hagalee dilidili Goe i au hegau humalia ne hai. Gimaadou e dilidili Goe, idimaa, Goe e hagahuaidu a God. Goe tangada hua, gei Goe e helekai bolo Goe go God.”10.33 Leviticus 24.16"},{"book":"John","chapter":"10","verse":"34","text":"Jesus ga helekai, “Ma guu lawa di hihi i lodo godou haganoho donu bolo God gu helekai bolo goodou la nia god.10.34 Pisalem 82.6"},{"book":"John","chapter":"10","verse":"35","text":"Gidaadou gu iloo bolo nnelekai di Beebaa Dabu le e donu gaa hana hua beelaa, gei God ne hagaingoo digau ala ne wanga ginai ana helekai bolo nia god."},{"book":"John","chapter":"10","verse":"36","text":"Gei mai gi di Au, Tamana ne hilihili Au ga hagau mai gi henuailala. Malaa, e hai behee go di godou helekai bolo Au e hagahuaidu a God, idimaa, Au dela ne helekai bolo Au go Tama a God?"},{"book":"John","chapter":"10","verse":"37","text":"Hudee hagadonu ina Au maa Au hagalee hai nia mee o dogu Damana e hiihai ginai gi heia."},{"book":"John","chapter":"10","verse":"38","text":"Maa agu mee ala e hai la go nnegau o dogu Damana, e aha dela goodou hagalee hagadonu Au, goodou belee hagadonu hua agu hegau haga goboina, gei goodou ga iloo mo di modongoohia bolo Tamana le e noho i ogu lodo, gei Au e noho i ono lodo.”"},{"book":"John","chapter":"10","verse":"39","text":"Digaula belee kumi a Mee labelaa, gei Mee gu haga ngala eia gi daha mo digaula."},{"book":"John","chapter":"10","verse":"40","text":"Gei Jesus gaa hana labelaa gi muli gi di baahi dela i golo di monowai Jordan i di gowaa John nogo hai ana babdais, gaa noho i golo.10.40 John 1.28"},{"book":"John","chapter":"10","verse":"41","text":"Digau dogologo ne loomoi gi Mee, ga helehelekai, “John digi hai ana mogobuna haga goboina, gei ana helekai huogodoo i di gili Tangada deenei, le e donu.”"},{"book":"John","chapter":"10","verse":"42","text":"Digau dogologo nogo i golo gu hagadonu a Mee."}]}