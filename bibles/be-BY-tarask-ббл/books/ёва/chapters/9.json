{"data":[{"book":"ЁВА","chapter":"9","verse":"1","text":"І адказваў Ёў і сказаў:"},{"book":"ЁВА","chapter":"9","verse":"2","text":"праўда! ведаю, што так; але як апраўдаецца чалавек прад Богам?"},{"book":"ЁВА","chapter":"9","verse":"3","text":"Калі захоча ўступіць у спрэчку зь Ім, дык не адкажа Яму ні на адно з тысячы."},{"book":"ЁВА","chapter":"9","verse":"4","text":"Мудры сэрцам і магутны сілаю; хто паўставаў супроць Яго і заставаўся ў спакоі?"},{"book":"ЁВА","chapter":"9","verse":"5","text":"Ён перасоўвае горы, і не пазнаюць іх: Ён ператварае іх у гневе Сваім;"},{"book":"ЁВА","chapter":"9","verse":"6","text":"зрушвае зямлю зь месца яе, і слупы яе дрыжаць:"},{"book":"ЁВА","chapter":"9","verse":"7","text":"скажа сонцу, - і ня ўзыдзе, і на зоркі накладвае пячатку."},{"book":"ЁВА","chapter":"9","verse":"8","text":"Ён адзін распасьцірае нябёсы і ходзіць па вышынях мора;"},{"book":"ЁВА","chapter":"9","verse":"9","text":"стварыў Ас, Кесіль, і Хіма і тайнікі поўдня;"},{"book":"ЁВА","chapter":"9","verse":"10","text":"робіць вялікае, непаддасьледнае і цудоўнае бясконца!"},{"book":"ЁВА","chapter":"9","verse":"11","text":"Вось, Ён пройдзе перад мною, і ня ўбачу Яго; праімчыцца, і не заўважу Яго."},{"book":"ЁВА","chapter":"9","verse":"12","text":"Возьме, і хто забароніць Яму? хто скажа Яму: што Ты робіш?"},{"book":"ЁВА","chapter":"9","verse":"13","text":"Бог не адверне гневу Свайго; прад Ім упадуць паборцы гардунства."},{"book":"ЁВА","chapter":"9","verse":"14","text":"Тым больш ці магу я адказваць Яму і шукаць сабе словаў прад Ім?"},{"book":"ЁВА","chapter":"9","verse":"15","text":"Хоць бы я і ў праўдзе быў, але ня буду адказваць, а буду ўмольваць Судзьдзю майго."},{"book":"ЁВА","chapter":"9","verse":"16","text":"Калі б я паклікаў і Ён адказаў мне, - я не паверыў бы, што голас мой пачуў Той,"},{"book":"ЁВА","chapter":"9","verse":"17","text":"Хто ў віхуры пабівае мяне і памнажае бязьвінна раны мае,"},{"book":"ЁВА","chapter":"9","verse":"18","text":"не дае мне перавесьці дух, а перапаўняе мяне гаротамі."},{"book":"ЁВА","chapter":"9","verse":"19","text":"Калі дзеяць сілаю, дык Ён магутны; калі судом, хто зьвядзе мяне зь Ім?"},{"book":"ЁВА","chapter":"9","verse":"20","text":"Калі я буду апраўдвацца, дык мае ж вусны зьвінавацяць мяне; калі я невінаваты, дык Ён прызнае мяне вінаватым."},{"book":"ЁВА","chapter":"9","verse":"21","text":"Невінаваты я; не хачу ведаць душы маёй, пагарджаю жыцьцём маім."},{"book":"ЁВА","chapter":"9","verse":"22","text":"Усё адно; таму я сказаў, што Ён губіць і беззаганнага і вінаватага."},{"book":"ЁВА","chapter":"9","verse":"23","text":"Калі гэтага пабівае Ён бічом раптам, дык з пыткі нявінных сьмяецца."},{"book":"ЁВА","chapter":"9","verse":"24","text":"Зямля аддадзена ў рукі бязбожных; твары судзьдзяў яе Ён засланяе. Калі не Ён, тады хто ж?"},{"book":"ЁВА","chapter":"9","verse":"25","text":"Дні мае хутчэйшыя за ганца, - бягуць, ня бачаць дабра,"},{"book":"ЁВА","chapter":"9","verse":"26","text":"імчацца, як лёгкія лодкі, як арол імкне на здабычу."},{"book":"ЁВА","chapter":"9","verse":"27","text":"Калі сказаць мне: «забуду я скаргі мае, адкладу змрочны выгляд свой і падбадзёруся»,"},{"book":"ЁВА","chapter":"9","verse":"28","text":"дык трымчу ад усіх пакутаў маіх, ведаючы, што Ты не абвесьціш мяне невінаватым."},{"book":"ЁВА","chapter":"9","verse":"29","text":"Калі ж я вінаваты, дык навошта марна пакутую?"},{"book":"ЁВА","chapter":"9","verse":"30","text":"Хоць бы я абмыўся і сьнежнаю вадою і цалкам ачысьціў рукі мае,"},{"book":"ЁВА","chapter":"9","verse":"31","text":"дык і тады Ты апусьціш мяне ў бруд, і пагардзіць мною вопратка мая."},{"book":"ЁВА","chapter":"9","verse":"32","text":"Бо Ён не чалавек, як я, каб я мог адказваць Яму і ісьці разам зь Ім на суд!"},{"book":"ЁВА","chapter":"9","verse":"33","text":"Няма паміж імі пасрэдніка, які паклаў бы руку сваю на абодвух нас."},{"book":"ЁВА","chapter":"9","verse":"34","text":"Хай адхіліць Ён ад мяне жазло Сваё і страх Ягоны хай не жахае мяне, -"},{"book":"ЁВА","chapter":"9","verse":"35","text":"і тады я буду гаварыць і не збаюся Яго, бо я не такі самы ў сабе."}]}