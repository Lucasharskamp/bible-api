{"data":[{"book":"Imitendele","chapter":"17","verse":"1","text":"Paulo na Sila waitaga wokombokela Amfipoli na Apolonia, no kwingila Sesalonike uko kwandaga ne nyumba ya kuvikila ya Wayahudi."},{"book":"Imitendele","chapter":"17","verse":"2","text":"Kwaviya azoele, Paulo aitaga kwe nyumba ya kuvikila. Andaga aaho kwa majuma matatu akalonga na want'hu wakahigana mwe Mawandiko Yakukile,"},{"book":"Imitendele","chapter":"17","verse":"3","text":"akawagambila ikindedi kugamba, vaungwa Kilisito asulumizwe no kwinuka kulawa mo kubanika. “Niye Yesu huwagambilani.” Paulo niyo agamba, “niye Kilisito Mkombozi.”"},{"book":"Imitendele","chapter":"17","verse":"4","text":"Wamwenga wawe nawazumila no kumtimila Paulo na Sila, na wavele wengi hamwenga na fyo kulu dya Wagiliki wandaga wakamvika Mnungu."},{"book":"Imitendele","chapter":"17","verse":"5","text":"Mna Wayahudi wandaga wawaonelega gaina wakina Paulo na miyawe sila, wawaduganyaga want'hu wahezi heweina ndima, mwe zisila, niyo watenda kafyo, niyo wawagamba wadamanye fyo mo mzi wose vileke waitahe nyumba ya mnt'hu yumwenga akwitangwa Yasoni, enga mzungu wa kuwapata Paulo na Sila, na kuwegala kwa want'hu ao."},{"book":"Imitendele","chapter":"17","verse":"6","text":"Mna weze wawaswese, niyo wamgwila Yasoni na wamwenga mwa wanduguze, niye wawegala kwa wakulu we isi wakagutila wakagamba, “Want'hu awa waleta nk'humbizi kila hant'hu! Haluse weza mwo mzi wetu,"},{"book":"Imitendele","chapter":"17","verse":"7","text":"Yasoni naye kawahokela kwakwe, wose kwa hamwenga wabananga Imiko ya Seuta ywa Loma, wakagamba hambwe eyuko Zumbe mtuhu akwitangwa Yesu.”"},{"book":"Imitendele","chapter":"17","verse":"8","text":"Wakulu wo mzi na want'hu wose weze weve ivo, niyo wengilwa ni kituletule."},{"book":"Imitendele","chapter":"17","verse":"9","text":"Niyo wawatoza mhambulo Yasoni na weyawe, no kuwalekela waite."},{"book":"Imitendele","chapter":"17","verse":"10","text":"Kilo kize kibule wandugu wahuwila, wawegalaga Paulo na Sila uko Belea, Weze wabule niyo wengila kwe Nyumba ya Kuvikila ya Wayahudi."},{"book":"Imitendele","chapter":"17","verse":"11","text":"Want'hu wa Belea wandaga wabala wanaumanyi kuwajink'ha want'hu wa Sesalonike, nawakategeleza ulosi kwa kunyemwanyemwa nk'hulu, naho kila zuwa nawakakehiniza mo Mawandiko Akukile vileke wakaule ikindedi che milosi ya Paulo."},{"book":"Imitendele","chapter":"17","verse":"12","text":"Wengi wawe wahuwilaga, naho hata wavele wengi, wakulu we Kigiliki, na wagosi we Kigiliki nawo wahuwilaga."},{"book":"Imitendele","chapter":"17","verse":"13","text":"Mna wayahudi wa Sesalonike weze wabunk'hule kugamba Paulo abilikiza mbuli ya Mnungu uko Belea wakongaga kutenda nk'humbizi, na kusongeza idifyo dya want'hu."},{"book":"Imitendele","chapter":"17","verse":"14","text":"Wadya wandugu wahuwila niyo wasunguza kumsindikiza Paulo aite mp'wani, mna Sila na Timoseo wasigalaga Belea."},{"book":"Imitendele","chapter":"17","verse":"15","text":"Wadya want'hu wamsindikize Paulo na waitanyaga nae mpaka Asene, niyo wauya na miko kugamba Sila na Timoseo wa mtimile nguvu kwavovose vikudahika."},{"book":"Imitendele","chapter":"17","verse":"16","text":"Umwo Paulo andile akawagoja Silana na Timoseo uko Asene, engilaga kinyulu Kwaviya aonaga ivo mzi umemile milungu vimumu."},{"book":"Imitendele","chapter":"17","verse":"17","text":"Ivo wandaga wakalava na Wayahudi na wannt'hu watuhu mwe nyumba ya Mnungu, na want'hu watuhu nawakamvika Mnungu, naho kila zuwa naakalangilizana na want'hu wowose wakelavilizaga."},{"book":"Imitendele","chapter":"17","verse":"18","text":"Wamwenga nawatimila umanyi wa Epikulo na Sitoiki, nawakahigana naye. Wamwenga nawauza, “Aunga akigambile ubwalasi wani uyu?”"},{"book":"Imitendele","chapter":"17","verse":"19","text":"Ivo niyo wamguha Paulo no kumwigala kwe kitala dyo mzi dikwitangwa Aleopago, wakamgamba, “Chaunga kimanye mahinizo aya mahya ukuhiniza."},{"book":"Imitendele","chapter":"17","verse":"20","text":"Vint'hu vimwenga kikuviva ukulonga, ni maizwi mahya kwetu naho nekikaungisa kivimanye vagaaze.”"},{"book":"Imitendele","chapter":"17","verse":"21","text":"Kwaviya wekazi awengi wa Asene, na wadya wageni, wandaga wakekala hadya wakaungisa kutenda lupisi lwawe kusimulizilana no kwiva mbuli mp'hya."},{"book":"Imitendele","chapter":"17","verse":"22","text":"Paulo akimaalaga kulongole ye kitala dyo mzi wa Aleopago niyo agamba, “Hiona kugamba kwavovose, nyuwe want'hu wa Asene mu want'hu waidi kindedi ndedi."},{"book":"Imitendele","chapter":"17","verse":"23","text":"Kwaviya higenda mo mzi no kuwona mudya mkutendela miviko yenyu, hiviona vilingo viwandikwe, ‘Kwa Mnungu heemanyike’. Uyo mkumvika, hata uneva hamummanyize uyo niye huwabilikizilani."},{"book":"Imitendele","chapter":"17","verse":"24","text":"Mnungu, adamanye isi na kila kiyumo mndani, niye Zumbe ywa kulanga ne isi, heekwikala mwe nyumba nk'hulu Izengigwe kwe mikono ya want'hu."},{"book":"Imitendele","chapter":"17","verse":"25","text":"Naho hahungukilwe ni dyodyose kikudaha kumdamanyila, kwaviya niyehe mwenye akukink'ha ugima, no muye, na kila kint'hu kituhu kwa want'hu wose."},{"book":"Imitendele","chapter":"17","verse":"26","text":"Kulawa mwa mnt'hu yumwenga Mnungu aumbaga want'hu wose mwe isi no kuwenk'ha udahi wa wikazi kwenela mwe isi yose, Afanyanyaga no kupanga iviya kukei kugamba niini, naho ni hii want'hu awo nawekale."},{"book":"Imitendele","chapter":"17","verse":"27","text":"Nakatenda ivo vileke want'hu awo wamzungule hata uneva kwa kubabasa babasa wadahe kumbwiila, hata ivo mna Mnungu he hale na suwe chose,"},{"book":"Imitendele","chapter":"17","verse":"28","text":"enga viya mnt'hu yumwenga alongile,"},{"book":"Imitendele","chapter":"17","verse":"29","text":"Haluse uneva suwe kiwana Mnungu hakikuungwa kumfanyanya Mnungu enga hili dya zahabu, hili dya matundu, hegudu hata iwe disongolwe ni mnt'hu no kugeligwa unt'handa."},{"book":"Imitendele","chapter":"17","verse":"30","text":"Aho handaga ho uhezi, Mnungu aketendaga enga hakuona, mna haluse asigiila want'hu wose kila hant'hu wakeiile."},{"book":"Imitendele","chapter":"17","verse":"31","text":"Kwaviya kaika kale dizuwa dyo usengelo we isi kwaviya viwagile, kombokela kwa mnt'hu yumwenga amsagule, Mnungu kawalavilizila wose imbuli ino kwa kumuuyula mnt'hu uyo.”"},{"book":"Imitendele","chapter":"17","verse":"32","text":"Weze weve Paulo alonga imbuli yo kuuyuka, niyo wamwenga watumbula seko, mna wamwenga niyo wagamba, “Chaunga kikwive ukalonga imbuli ino naho.”"},{"book":"Imitendele","chapter":"17","verse":"33","text":"Ivo Paulo niyo ahalawa hekitala."},{"book":"Imitendele","chapter":"17","verse":"34","text":"Mna want'hu wamwenga niyo wamtimila Paulo, niyo wahuwila. Yumwenga mwa woho andaga ni Dionisio wa Aleopago yumwenga wa want'hu wekitala, na mvele yumwenga akwitangwa Damali hamwenga na watuhu."}]}