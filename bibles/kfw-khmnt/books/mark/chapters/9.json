{"data":[{"book":"Mark","chapter":"9","verse":"1","text":"Halli Jisu'n inmani diang aleitipi, “Kei'n kadik-ah natipi kate, Pathian Rengram kha ranak le inruoiya akajuokha inmumakleiseng hiwahin mi lekkhat akathimaksik inom.”"},{"book":"Mark","chapter":"9","verse":"2","text":"Niruk thengli, Jisu'n Peter, James khat-um John aruoiya inmani ngaikha muol insaangtiang inleisi, inmanibit inleiom, inmani'n inlei-en phakhan Jisu meelsuo alei-inthuul."},{"book":"Mark","chapter":"9","verse":"3","text":"Halli ama puondiar kachek kha manmasituol puonkasoop mi ngai'n minchek matormak sik katungnga aleichek."},{"book":"Mark","chapter":"9","verse":"4","text":"Khale inruoiya asiamruoi inthum ngai'n Moses li Elijah in Jisu le chong inleirilkha inleimu."},{"book":"Mark","chapter":"9","verse":"5","text":"Peter in akheek-ah Jisu diang aleiti, “Karu, angtuk kathame keini'n hiwa munna kinomhi! Keini'n hiwa munhin maichaam inn inthum kinsaksik eii, nang nasik inkhat, Moses sik inkhat, halli Elijah sik inkhat.” Maichaam inteii"},{"book":"Mark","chapter":"9","verse":"6","text":"Ama'n rilsik leijetmak jarra, Peter khat-um aleiilaak ngai'n inleingak."},{"book":"Mark","chapter":"9","verse":"7","text":"Khale inruoiya suumphai aheiwa-ah inmani ngaikha aleimakhu, halli suumphai makheiya rasa ajuonei, “Hiwahi kei iminriangkhet kasapa eii ama iti rangairu!”"},{"book":"Mark","chapter":"9","verse":"8","text":"Inmani'n innot theiya insir inpangkha inlei-en phakhan inmani'n Jisu eleiya tuteii leimumu."},{"book":"Mark","chapter":"9","verse":"9","text":"Amuol makheiya injuochum phakhan, Jisu'n inmani diang chong aleipeii, “Ning imu ngaihi nangni'n tu miring diang-um rilpimaru, Miring Sapa kha kathi makheiya ahongringnook maklaiseng.”"},{"book":"Mark","chapter":"9","verse":"10","text":"Inmani'n ama chongpe kha inleijui, inmani'n hiwa jarra khatli inkhat diang inlei-inkel, “Akathi makheiya ringnooksik tihi ang tiname?”"},{"book":"Mark","chapter":"9","verse":"11","text":"Halli inmani'n Jisu diang inleirakel, “Angjarra Dan kamajia Karu ngai'n Elijah eii kajuo masasik intime?” Mal 4:5; Matt 11:4"},{"book":"Mark","chapter":"9","verse":"12","text":"Halli “Ama'n inmani diang aleimasang, Elijah kha eii angrakip kaminsuuk sik-ah akajuo masasik, halle angjarra Pathian chong inthiang khan Miring Sapa kha poongna angjet adeisik eii khat-um mi ngai'n zootnunu itime?"},{"book":"Mark","chapter":"9","verse":"13","text":"Kei'n nangni diang kanati, Elijah chu aleijuo suojei, khale inruoiya chong inthiang in ama jarra ileiti angnga, mi ngai'n ama chungnga inthozootkha inthosuojei.”"},{"book":"Mark","chapter":"9","verse":"14","text":"Inmani'n asiamruoi leiilaak ngaidiang injuopha khan, inmani'n mipui katamtak inkoolla khat-um Dan Karu ngai'n inmanile murruolsiak inleitho kha injuomu."},{"book":"Mark","chapter":"9","verse":"15","text":"Mipui'n Jisu kha inleimu phakhan inmani'n inleingak, halli inmani'n inheitaanna Jisu kha chubei inleitho."},{"book":"Mark","chapter":"9","verse":"16","text":"Jisu'n asiamruoi ngaidiang aleirakel, “Angjarra nangni'n inmanile murruolsiak ningthome?”"},{"book":"Mark","chapter":"9","verse":"17","text":"Mipui ngai karra miring inkhat in ahongmasang, “Karu, kasapa suungnga ratha kathamak om halli chong asuokmak jarra kei'n nangdiang kaheiruoi."},{"book":"Mark","chapter":"9","verse":"18","text":"Ratha kathamak in ama kha asur racham, ama'n nepilla inluoiya abaiya achilphuon aleisuok, aha aleikarial, khat-um apum kha leikeichangkhang, khawa khan ajar eya kei'n nasiamruoi ngaidiang napuutsuok pinasik kaleiti, takkha inmani'n leimatormu.”"},{"book":"Mark","chapter":"9","verse":"19","text":"Jisu'n inmani diang aleiti, “Eh ngamna kaneimak nangni ngai! Nangnile angtuk kasoot kei'n kalaom suomsikme? Kei'n nangni kha angtuk kasoot kanaladeipui sikme? naipangpa kha keidiang heiruoiru!”"},{"book":"Mark","chapter":"9","verse":"20","text":"Inmani'n ama kha Jisu diang inheiruoi."},{"book":"Mark","chapter":"9","verse":"21","text":"“Angtuk kasoot mejei hin tinahi?” Jisu'n apadiang aleirakel."},{"book":"Mark","chapter":"9","verse":"22","text":"“Apha angjet akathamak ratha'n amahi thatnasik-ah mei khat-um tuiya ideengluut ejei. Nang in namator inchu, keihi naminriangro khat-um nasanro!”"},{"book":"Mark","chapter":"9","verse":"23","text":"Jisu'n ama diang aleiti, “Ingamna kanei ama diangchu! ang rakip ethei eii.”"},{"book":"Mark","chapter":"9","verse":"24","text":"Khawapha takkhan apa'n ahongkheek-ah aheiti, “Kei ngamna kanei, kei ngamna kasuolhi nasanro!”"},{"book":"Mark","chapter":"9","verse":"25","text":"Jisu'n mipuikha inmani omnatiang inheinai amupha khan, ratha kathamak diang chong aleipeii, “Kuorseet khat-um chong kasoukmak ratha,” Jisu'n aleiti, “Naipangpa makheiya nang in heisuok inlang halli inlet-ah luutnook khaimaro.”"},{"book":"Mark","chapter":"9","verse":"26","text":"Ratha khan akheek-ah, naipangpa kha keichang khangnga natheiya juodeengjuonna halli aheisuokjei, naipangpa kha akathi alei-ang, halli mi rakip in inleiti, “ama hi athijei!”"},{"book":"Mark","chapter":"9","verse":"27","text":"Takkha Jisu'n naipangpa kha akutkhan amahuumma aleikeithei, halli ama'n ahongngir."},{"book":"Mark","chapter":"9","verse":"28","text":"Jisu'n innsuung aleiluut phakhan, ama siamruoi ngai'n ruuk-ah inleirakel, “Angjarra keini'n ratha kathamak kha kinpuutsuok matormakme?”"},{"book":"Mark","chapter":"9","verse":"29","text":"Jisu'n aleimasang, “Pathian kani elekleiya hiwa ngaihi puutsuok matornutun.”"},{"book":"Mark","chapter":"9","verse":"30","text":"Jisu khat-um ama siamruoi ngai'n khawa munkha inleimathaan, Galilee suungtiang inleisi phakhan, Jisu'n tudiang-um ama sina leiminjet zootmak,"},{"book":"Mark","chapter":"9","verse":"31","text":"ajarchu ama siamruoi ngaikha aleiminchu: “Miring Sapa kha mi ngai kutchungnga pe-inta inthatsik eii halli nithum huuini khan ahongringnook sik.”"},{"book":"Mark","chapter":"9","verse":"32","text":"Takkha inmani'n hiwa minchu nahi leijet matormu, khale inruoiya inmani'n amadiang karakel sik inleichi."},{"book":"Mark","chapter":"9","verse":"33","text":"Inmani'n Capernaum tiang inheiwa-ah, innsuung inluut phakhan Jisu'n asiamruoi ngaidiang aleirakel, “Angjarrame nangni'n lamma murruolsiak ningthokha?”"},{"book":"Mark","chapter":"9","verse":"34","text":"Takkha inmani'n leimasangmu, ajarchu inmani'n lamma murruolsiak inleitho khachu tume akalokkhet tijarra eii."},{"book":"Mark","chapter":"9","verse":"35","text":"Jisu'n alei in-ongnga asiamruoi soomleini ngaikha aleikoi, halli inmani diang aleitipi, “Atu ka-ang in chung kanungkhet ezoot inchu ama kha nuoi kanungkhet esik eii, halli mirakip nuoiya kasiinkhet suok a-esik eii.” Matt 20:26,27; 23:11; Mk 10:43,44; Luk 22:26"},{"book":"Mark","chapter":"9","verse":"36","text":"Ama'n naipang inkhat aheiruoiya inmani ngai maikuungnga aleiminngir, ama'n akakuoa inmani ngaidiang aleitipi,"},{"book":"Mark","chapter":"9","verse":"37","text":"“Tu ka-ang mi inkhat in hiwa naipang ngai inkhattak kei karamingnga karalaang kha kei innaralaang eii halli kei kanaralaang mikha keibit kanaralaang emak takkha kei kanajuotirpa kha-um inralaang kha eii.”"},{"book":"Mark","chapter":"9","verse":"38","text":"John in amadiang aleitipi, “Karu, keini'n mi inkhat nang naramingnga raikhuo ipuutsuok kinmu, halli keini'n ama kha kinleikhaap, ajarchu ama kha eini karra mi lei-emak.”"},{"book":"Mark","chapter":"9","verse":"39","text":"Jisu'n inmanidiang aleitipi, “Ama kha khaapmaru,” “Ajarchu atu ka-ang in chuon inlak kei ramingnga kathomator mikhan innottheiya keihi kathamak-ah narilsenuni."},{"book":"Mark","chapter":"9","verse":"40","text":"Atu ka-ang in einile inhalmak mikha eini mi in-eii. Matt 12:30; Luk 11:23"},{"book":"Mark","chapter":"9","verse":"41","text":"Ajarchu nangkha Christa mi na-eii tia, atu ka-ang in tuirabing inkhat kei karamingnga insik-ah anape inchu, kei'n inthiangnga nangni diang kanati, ama chountho mankha mangnuni.” Matt 10:42"},{"book":"Mark","chapter":"9","verse":"42","text":"“Atu ka-ang in naipang ngai inkhat kei kadiang ingamna kaminmang ama khachu, ariingnga lungchakari inkhitli tuipui inthuup ah indeengluut kha athadoom."},{"book":"Mark","chapter":"9","verse":"43","text":"Khale inruoiya nang nakut in manu anamintho inchu nakut kha tanro! Kut inni huuiya hektik kaboi meikhurra kaluutsik neek-ah, kut khatbeiya hektik kaboi ringkhuo Pathian Rengram kaluutkha athadom. Matt 5:30"},{"book":"Mark","chapter":"9","verse":"44","text":"Inmani ka-ei ralung ngaikha supthi thinunu khat-um inmani kakaang mei kha supthi thinuni."},{"book":"Mark","chapter":"9","verse":"45","text":"Khale inruoiya nang nakeii-in ingamna aminmang inchu, tanro! keii inni huuiya meikhur kaluutsik nekchu keii inchelleiya ringna kaluutkha athadoom,"},{"book":"Mark","chapter":"9","verse":"46","text":"Khawa khan inmani ka-ei ralung ngaikha supthi thinunu khat-um inmani kakaang mei kha supthi thinuni."},{"book":"Mark","chapter":"9","verse":"47","text":"Halli nang namit-in ingamna kha aminmang inchu, kelsuokro! mit inni eya meikhur kaluutsik neek achu mit inkhat bit-ah Pathian Rengram kaluutkha athadoom. Matt 5:29"},{"book":"Mark","chapter":"9","verse":"48","text":"Khawa khan inmani ka-ei ralung ngaikha supthi thinunu, khat-um inmani kakaang mei kha supthi thinuni. Isa 66:24"},{"book":"Mark","chapter":"9","verse":"49","text":"Dooiphur kha machiya inminthiang angnga mi rakip-um meiya aminthiangsik eii."},{"book":"Mark","chapter":"9","verse":"50","text":"Machi hi a-al; takkha i-alkha amang inchu, angtho tholia woikhat min-al mator minname?"}]}