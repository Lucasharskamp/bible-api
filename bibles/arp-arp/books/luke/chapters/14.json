{"data":[{"book":"Luke","chapter":"14","verse":"1","text":"Nau hethauwuu, daujedāde hedauauwunene hanesāhenith najane Nesethajauhuhau hadvethee jauaujau vadanesee, henee haeaunauyauhauvaa."},{"book":"Luke","chapter":"14","verse":"2","text":"Nau, naune, hena jasaa henane hathaāhede haenenesaunenauau."},{"book":"Luke","chapter":"14","verse":"3","text":"Nau Hejavaneauthusau haeauchuhananadetha nanavaavehehau nau Nesethajauhuhau, gaujenanavanau henayauthaude vadanesee? hāthauhuk."},{"book":"Luke","chapter":"14","verse":"4","text":"Nau haedādaunaugunauau. Nau hanaāedanaunith nau haeenayauha, nau haejenana;"},{"book":"Luke","chapter":"14","verse":"5","text":"Nau haeauchuhananadetha, Hanaa hedauneau naugauchaudahehau wauāth waugaje janesenayaugaune hadaudaunaudenee, nau gauchauchaunu gauhadnauuguthauva vadanesee? hathauhuk."},{"book":"Luke","chapter":"14","verse":"6","text":"Nau haeeyauhuune nesenehethauthee jea nuu hayauhuhau."},{"book":"Luke","chapter":"14","verse":"7","text":"Nau haedadajenehetha henee hathāadethavathee, hāenauhauwaude hasayāchauhauwunethe najatheaugudaunau; hanaāāedauwunaude,"},{"book":"Luke","chapter":"14","verse":"8","text":"Hāene nananena hadethaunā henanenauau gauwuhaudeneagu, jevajanauguu najatheaugudaunaa; havajavaānethā henane havajavaāheva henee hadethade;"},{"book":"Luke","chapter":"14","verse":"9","text":"Nau henee hadethāde nau nananede hadjaude nau hadnethāne, Venene naa henane hadehedaugu; nau nananene haddayāhene janaugunenagu hesaudavaa."},{"book":"Luke","chapter":"14","verse":"10","text":"Hau hāene nananene hadethanenagu, haddeyehau nau hadjanaugu hesaudavaa henee hāene hadethāde hadjaude, hadethāne, Va javesa; hadnaāene nananene vechauthānaune henee hanethevethehevādaunauau."},{"book":"Luke","chapter":"14","verse":"11","text":"Hanau daun nanajathajaude nehayau hadnausādauaude; nau henee nausādauauadede nehayau hadnajanede."},{"book":"Luke","chapter":"14","verse":"12","text":"Hanaāenehethaude jea henee hadethādaune, Hāene nananene gauusevanenagu wauāthe hethunevethehevanenagu, jevaadesene hādaehauhauau, wauāthe hāthesaunauau, daudause hādauānauau, wauāthe nethauyādahagu hanedaudewau; havaadethaa jea, nau havaaunaudaunā."},{"book":"Luke","chapter":"14","verse":"13","text":"Hau hāene nananene vethehevanenagu, hadadethaunauau hadavenuhuhauau, henesenehehauau, jeneejavesahehauau, nanenauguhuhauau;"},{"book":"Luke","chapter":"14","verse":"14","text":"Nau nananene hadnauwunaunane; hanau daujeneaunaudaunānaune: hanau nananene hadnaunaudaunane jaegauhadeneagu hathāethadee."},{"book":"Luke","chapter":"14","verse":"15","text":"Hāene hanesāde henee henethevethehevādaune daunedauwaudauwunith nuu hayauhuhau, Hauwunaunade henee hadvethee jauaujau henajanedaunene Hejavaneauthu, hathāhuk."},{"book":"Luke","chapter":"14","verse":"16","text":"Hanaāāedauwunaude, jasaa henane haeavathethunevetheheva, nau haeauwauhadethānanena;"},{"book":"Luke","chapter":"14","verse":"17","text":"Nau haejenana hewauwaune dauethunevethehedaunee hadnāedauwunaunith henee hadethavathe, Jenajesaa; vahee hayauhuhau wauwu hanesejenanee."},{"book":"Luke","chapter":"14","verse":"18","text":"Nau vahee haenesadene hathauchuwuhadethee hadnudanathee. Nanedauwauaude hasenehethauhuk, Neaudaunaudauwau vedauauwuu, nau hadneyehaunau nau hadnauhaudauwau: Nehethathane hadnudanene."},{"book":"Luke","chapter":"14","verse":"19","text":"Nau jasaa ahagu, Neaudaunauthu yauthauyauna hedauhuwaugaje, nau hadneyehaunau hadnayāduuhuu: nenehethathane hadnudanene."},{"book":"Luke","chapter":"14","verse":"20","text":"Nau jasaa hahagu, hedauwunenenau, nau naajeneejaunau."},{"book":"Luke","chapter":"14","verse":"21","text":"Hanaāejenauusade henee wauwau, nau hanaāenauhauthehaude hadāhewaunādaune nuu hayauhuhau. Wauhā hechauhauthethāhe hauauwuu hanaāasenaunade hanaāāedauwunaude hewauwaune, Yegauhu nauhauhaunee hadaugauchaudāe nau hadaugauchauchanee hedane, nau hadjāthaunauau hede hathāadavenuhunethee, nau henesenehehauau, nau jeneejavesahehauau, nau nanenauguhuhauau."},{"book":"Luke","chapter":"14","verse":"22","text":"Nau wauwau hasenehethauhuk, Vahadāhene, naasedaunau hasenehesene nau nausunauthauyauau, hathāhuk."},{"book":"Luke","chapter":"14","verse":"23","text":"Nau Vahadāhede haeāedauwuna wauwaune, Yehau hathenavaunaa nau nethauchayaunaa nau hadjādasauaunaunauau hadejejedāthee, henee naudauauwuu hadeechauchaunaa."},{"book":"Luke","chapter":"14","verse":"24","text":"Hanau nāedauwunathane, henee hegau hena henanenauau neadethathee hadnehauwuvajadauwu nadethunevethehewau."},{"book":"Luke","chapter":"14","verse":"25","text":"Nau hena haenethaunau havathenanedanede: nau hanaāejaaagude, nau hanaāāedauwunaude,"},{"book":"Luke","chapter":"14","verse":"26","text":"Hith daun henane hedasānaugu, hau jasānauwauhuk henesaunaune, nau henaune, nau henene, nau dāeyaunauau, nau henethesaunau, nau hedasāwau, haa nau nehayau hedenaedede jea, nāhauwuneethauguhaa."},{"book":"Luke","chapter":"14","verse":"27","text":"Nau daun janenevaa henaugauchu, nau thauguhānaugu, nāhauwuneethauguhaa."},{"book":"Luke","chapter":"14","verse":"28","text":"Hanaa nananena vanadaunesedede hayauauwun gauhadjejanaugu nedauau hadnayādede hadauchuunee, wauau hanaadauchanenee hesehenee?"},{"book":"Luke","chapter":"14","verse":"29","text":"Havaene hesejenanauhuk hauunauganau, nau hanājeneesedede, vahee henee hathāenauhaudauau hadneevavavayaudenenee."},{"book":"Luke","chapter":"14","verse":"30","text":"Naa henane nenesedede, hau hajeneesedede, hanāthāde."},{"book":"Luke","chapter":"14","verse":"31","text":"Wauāthe daun naja, vadauvauthauhuk jachau najane, hanājanaugude nedauau, nau hanāgaugauanadauau wauau haneene nauguu vadadauchu vasevadadausauau hadnenuchaunaude henee hejevenahedaunau nauguu nesauau vasevadadausauau?"},{"book":"Luke","chapter":"14","verse":"32","text":"Wauāthe, hajesenausujechaugunethe, hanāyethautheavede, nau hanānayāthenedauāwaunaude."},{"book":"Luke","chapter":"14","verse":"33","text":"Nau naasauau, daun nananena henee janenaunaudauau vahee henetheyaunau, nāhauwuneethauguhaa."},{"book":"Luke","chapter":"14","verse":"34","text":"Nejauauwuu hethadee: hau hith nejauauwuu jevanujaudāgu, hayew hadneenejauauwujauau?"},{"book":"Luke","chapter":"14","verse":"35","text":"Daudause hehauwuuthade vedauauwuu, wauāthe heee vehethe; hau henanenauau hanāneāgudede. Daun henaudaununede heenedauvahek jaathedeha."}]}