{"data":[{"book":"میکاہ","chapter":"1","verse":"1","text":"ذیل میں رب کا وہ کلام درج ہے جو میکاہ مورشتی پر یہوداہ کے بادشاہوں یوتام، آخز اور حِزقیاہ کے دورِ حکومت میں نازل ہوا۔ اُس نے سامریہ اور یروشلم کے بارے میں یہ باتیں رویا میں دیکھیں۔"},{"book":"میکاہ","chapter":"1","verse":"2","text":"اے تمام اقوام، سنو! اے زمین اور جو کچھ اُس پر ہے، دھیان دو! رب قادرِ مطلق تمہارے خلاف گواہی دے، قادرِ مطلق اپنے مُقدّس گھر کی طرف سے گواہی دے۔"},{"book":"میکاہ","chapter":"1","verse":"3","text":"کیونکہ دیکھو، رب اپنی سکونت گاہ سے نکل رہا ہے تاکہ اُتر کر زمین کی بلندیوں پر چلے۔"},{"book":"میکاہ","chapter":"1","verse":"4","text":"اُس کے پاؤں تلے پہاڑ پگھل جائیں گے اور وادیاں پھٹ جائیں گی، وہ آگ کے سامنے پگھلنے والے موم یا ڈھلان پر اُنڈیلے گئے پانی کی مانند ہوں گے۔"},{"book":"میکاہ","chapter":"1","verse":"5","text":"یہ سب کچھ یعقوب کے جرم، اسرائیلی قوم کے گناہوں کے سبب سے ہو رہا ہے۔ کون یعقوب کے جرم کا ذمہ دار ہے؟ سامریہ! کس نے یہوداہ کو بلند جگہوں پر بُت پرستی کرنے کی تحریک دی؟ یروشلم نے!"},{"book":"میکاہ","chapter":"1","verse":"6","text":"اِس لئے رب فرماتا ہے، ”مَیں سامریہ کو کھلے میدان میں ملبے کا ڈھیر بنا دوں گا، اِتنی خالی جگہ کہ لوگ وہاں انگور کے باغ لگائیں گے۔ مَیں اُس کے پتھر وادی میں پھینک دوں گا، اُسے اِتنے دھڑام سے گرا دوں گا کہ اُس کی بنیادیں ہی نظر آئیں گی۔"},{"book":"میکاہ","chapter":"1","verse":"7","text":"اُس کے تمام بُت ٹکڑے ٹکڑے ہو جائیں گے، اُس کی عصمت فروشی کا پورا اجر نذرِ آتش ہو جائے گا۔ مَیں اُس کے دیوتاؤں کے تمام مجسموں کو تباہ کر دوں گا۔ کیونکہ سامریہ نے یہ تمام چیزیں اپنی عصمت فروشی سے حاصل کی ہیں، اور اب یہ سب اُس سے چھین لی جائیں گی اور دیگر عصمت فروشوں کو معاوضے کے طور پر دی جائیں گی۔“"},{"book":"میکاہ","chapter":"1","verse":"8","text":"اِس لئے مَیں آہ و زاری کروں گا، ننگے پاؤں اور برہنہ پھروں گا، گیدڑوں کی طرح واویلا کروں گا، عقابی اُلّو کی طرح آہیں بھروں گا۔"},{"book":"میکاہ","chapter":"1","verse":"9","text":"کیونکہ سامریہ کا زخم لاعلاج ہے، اور وہ ملکِ یہوداہ میں بھی پھیل گیا ہے، وہ میری قوم کے دروازے یعنی یروشلم تک پہنچ گیا ہے۔"},{"book":"میکاہ","chapter":"1","verse":"10","text":"فلستی شہر جات میں یہ بات نہ بتاؤ، اُنہیں اپنے آنسو نہ دکھاؤ۔ بیت لعفرہ1‏:10 بیت لعفرہ: بیت لعفرہ = خاک کا گھر۔  میں خاک میں لوٹ پوٹ ہو جاؤ۔"},{"book":"میکاہ","chapter":"1","verse":"11","text":"اے سفیر1‏:11 سفیر: سفیر = خوب صورت۔  کے رہنے والو، برہنہ اور شرم سار ہو کر یہاں سے گزر جاؤ۔ ضانان1‏:11 ضانان: ضانان = نکلنے والا۔  کے باشندے نکلیں گے نہیں۔ بیت ایضل1‏:11 بیت ایضل: بیت ایضل = ساتھ والا یعنی سہارا دینے والا گھر۔  ماتم کرے گا جب تم سے ہر سہارا چھین لیا جائے گا۔"},{"book":"میکاہ","chapter":"1","verse":"12","text":"ماروت1‏:12 ماروت: ماروت = تلخی۔  کے بسنے والے اپنے مال کے لئے پیچ و تاب کھا رہے ہیں، کیونکہ رب کی طرف سے آفت نازل ہو کر یروشلم کے دروازے تک پہنچ گئی ہے۔"},{"book":"میکاہ","chapter":"1","verse":"13","text":"اے لکیس1‏:13 لکیس: لکیس کے قلعہ بند شہر میں جنگی رتھ رکھے جاتے تھے۔  کے باشندو، گھوڑوں کو رتھ میں جوت کر بھاگ جاؤ۔ کیونکہ ابتدا میں تم ہی صیون بیٹی کے لئے گناہ کا باعث بن گئے، تم ہی میں وہ جرائم موجود تھے جو اسرائیل سے سرزد ہو رہے ہیں۔"},{"book":"میکاہ","chapter":"1","verse":"14","text":"اِس لئے تمہیں تحفے دے کر مورشت جات1‏:14 مورشت جات: ’مورشت‘ تحفے اور جہیز کے لئے مستعمل عبرانی لفظ سے ملتا جلتا ہے۔  کو رُخصت کرنی پڑے گی۔ اکزیب1‏:14 اکزیب: اکزیب = فریب ہے۔  کے گھر اسرائیل کے بادشاہوں کے لئے فریب دہ ثابت ہوں گے۔"},{"book":"میکاہ","chapter":"1","verse":"15","text":"اے مریسہ1‏:15 مریسہ: ’مریسہ‘ فاتح اور قابض کے لئے مستعمل عبرانی لفظ سے ملتا جلتا ہے۔  کے لوگو، مَیں ہونے دوں گا کہ ایک قبضہ کرنے والا تم پر حملہ کرے گا۔ تب اسرائیل کا جلال عدُلام تک پہنچے گا۔"},{"book":"میکاہ","chapter":"1","verse":"16","text":"اے صیون بیٹی، اپنے بال کٹوا کر گِدھ جیسی گنجی ہو جا۔ اپنے لاڈلے بچوں پر ماتم کر، کیونکہ وہ قیدی بن کر تجھ سے دُور ہو جائیں گے۔"}]}