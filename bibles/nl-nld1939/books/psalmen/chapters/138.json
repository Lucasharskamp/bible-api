{"data":[{"book":"Psalmen","chapter":"138","verse":"1","text":"Van David. Van ganser harte wil ik U danken, o Jahweh, U roemen hoog boven de goden: Want Gij hebt mijn smeken gehoord."},{"book":"Psalmen","chapter":"138","verse":"2","text":"Ik werp mij neer, naar uw heilige tempel gericht, En verheerlijk uw Naam, Om uw genade en trouw."},{"book":"Psalmen","chapter":"138","verse":"3","text":"Gij hebt onnoemelijk meer gedaan, dan Gij hebt beloofd; Gij hebt mij verhoord, toen ik tot U riep, En mijn zielskracht vermeerderd."},{"book":"Psalmen","chapter":"138","verse":"4","text":"Alle koningen der aarde zullen U loven, o Jahweh; En als zij uw belofte vernemen,"},{"book":"Psalmen","chapter":"138","verse":"5","text":"Zullen zij de wegen van Jahweh bezingen. Waarachtig, groot is de glorie van Jahweh;"},{"book":"Psalmen","chapter":"138","verse":"6","text":"Hoog verheven is Jahweh: toch ziet Hij op de nederigen neer, En kent de trotsen van verre!"},{"book":"Psalmen","chapter":"138","verse":"7","text":"Gij behoedt mijn leven, als ik in ellende verkeer, Steekt uw hand uit, als mijn vijanden woeden, En uw rechter komt mij te hulp."},{"book":"Psalmen","chapter":"138","verse":"8","text":"Jahweh, volbreng het voor mij ten einde toe: Jahweh laat uw genade duren voor eeuwig; Laat het werk uwer handen niet onvoltooid!"}]}