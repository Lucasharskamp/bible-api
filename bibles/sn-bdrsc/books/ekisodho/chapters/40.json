{"data":[{"book":"Ekisodho","chapter":"40","verse":"1","text":"Ipapo Jehovha akati kuna Mozisi,"},{"book":"Ekisodho","chapter":"40","verse":"2","text":"“Dzika tabhenakeri, Tende Rokusangana, pazuva rokutanga romwedzi wokutanga."},{"book":"Ekisodho","chapter":"40","verse":"3","text":"Uise areka yeChipupuriro mairi uye ugofukidza areka nechidzitiro."},{"book":"Ekisodho","chapter":"40","verse":"4","text":"Upinze tafura ugoisa zvinhu zvayo pairi. Ipapo ugopinza chigadziko chomwenje ugomisa mwenje yacho."},{"book":"Ekisodho","chapter":"40","verse":"5","text":"Uise aritari yezvinonhuhwira yegoridhe pamberi peareka yechipupuriro uye ugoisa chidzitiro pamukova wokupinda mutabhenakeri."},{"book":"Ekisodho","chapter":"40","verse":"6","text":"“Uise aritari yezvipiriso zvinopiswa pamberi pomukova wokupinda kutabhenakeri, Tende Rokusangana;"},{"book":"Ekisodho","chapter":"40","verse":"7","text":"uise dhishi pakati peTende Rokusangana nearitari ugoisa mvura mariri."},{"book":"Ekisodho","chapter":"40","verse":"8","text":"Ugadzire ruvazhe rwakaipoteredza uye ugoisa chidzitiro pamukova woruvazhe."},{"book":"Ekisodho","chapter":"40","verse":"9","text":"“Utore mafuta okuzodza ugozodza tabhenakeri nezvinhu zvose zvirimo; uinatse nemidziyo yayo yose, uye ichava tsvene."},{"book":"Ekisodho","chapter":"40","verse":"10","text":"Ipapo ugozodza aritari yezvipiriso zvinopiswa nemidziyo yayo yose; unatse aritari, uye ichava tsvene-tsvene."},{"book":"Ekisodho","chapter":"40","verse":"11","text":"Uzodze dhishi nechigadziko charo ugozvinatsa."},{"book":"Ekisodho","chapter":"40","verse":"12","text":"“Uuye naAroni navanakomana vake kumukova weTende Rokusangana ugovashambidza nemvura."},{"book":"Ekisodho","chapter":"40","verse":"13","text":"Ipapo ugopfekedza Aroni nguo tsvene, umuzodze uye ugomunatsa kuti agondishumira somuprista."},{"book":"Ekisodho","chapter":"40","verse":"14","text":"Uuyise vanakomana vake ugovapfekedza majasi."},{"book":"Ekisodho","chapter":"40","verse":"15","text":"Uvazodze sokuzodza kwawaita baba vavo, kuti vagondishumira savaprista. Kuzodzwa kwavo kuchava kwouprista hucharamba huripo kuzvizvarwa zvinotevera.”"},{"book":"Ekisodho","chapter":"40","verse":"16","text":"Mozisi akaita zvose sezvaakarayirwa naJehovha."},{"book":"Ekisodho","chapter":"40","verse":"17","text":"Saka tabhenakeri yakamiswa pazuva rokutanga romwedzi wokutanga mugore rechipiri."},{"book":"Ekisodho","chapter":"40","verse":"18","text":"Mozisi akati amisa tabhenakeri, akaisa zvigadziko panzvimbo yazvo, akadzika mapuranga, akapinza mbariro uye akamisa matanda."},{"book":"Ekisodho","chapter":"40","verse":"19","text":"Ipapo akatambanudza tende akariisa pamusoro petabhenakeri ndokuisa chifukidzo pamusoro petende, sokurayirwa kwaakaitwa naJehovha."},{"book":"Ekisodho","chapter":"40","verse":"20","text":"Akatora Chipupuriro akachiisa muareka, akabatanidza mapango paareka uye akaisa chifunhiro chokuyananisa pamusoro payo."},{"book":"Ekisodho","chapter":"40","verse":"21","text":"Ipapo akauyisa areka mutabhenakeri ndokuturika chidzitiro chokufukidzira akafukidza areka yeChipupuriro, sokurayira kwakaita Jehovha."},{"book":"Ekisodho","chapter":"40","verse":"22","text":"Mozisi akaisa tafura muTende Rokusangana nechokurutivi rwokumusoro kwetabhenakeri kunze kwechidzitiro"},{"book":"Ekisodho","chapter":"40","verse":"23","text":"uye akaisa chingwa pamusoro payo pamberi paJehovha, sokurayirwa kwaakaitwa naJehovha."},{"book":"Ekisodho","chapter":"40","verse":"24","text":"Akaisa chigadziko chomwenje muTende Rokusangana chakatarisana netafura nechokurutivi rwezasi rwetabhenakeri"},{"book":"Ekisodho","chapter":"40","verse":"25","text":"uye akamisa mwenje pamberi paJehovha, sokurayirwa kwaakaitwa naJehovha."},{"book":"Ekisodho","chapter":"40","verse":"26","text":"Mozisi akaisa aritari yegoridhe muTende Rokusangana pamberi pechidzitiro,"},{"book":"Ekisodho","chapter":"40","verse":"27","text":"uye akapisa zvinonhuhwira pairi, sokurayirwa kwaakaitwa naJehovha."},{"book":"Ekisodho","chapter":"40","verse":"28","text":"Ipapo akaisa chidzitiro pamukova wetabhenakeri."},{"book":"Ekisodho","chapter":"40","verse":"29","text":"Akamisa aritari yezvipiriso zvinopiswa pedyo nomukova wetabhenakeri, Tende Rokusangana, akapa pairi zvipiriso zvinopiswa nezvipiriso zvezviyo, sokurayirwa kwaakaitwa naJehovha."},{"book":"Ekisodho","chapter":"40","verse":"30","text":"Akaisa dhishi pakati peTende Rokusangana nearitari uye akaisa mvura yokushamba mariri,"},{"book":"Ekisodho","chapter":"40","verse":"31","text":"uye Mozisi naAroni navanakomana vake vakaishandisa kushamba maoko avo netsoka dzavo."},{"book":"Ekisodho","chapter":"40","verse":"32","text":"Vaishamba pose pavaipinda muTende Rokusangana kana kuswedera paaritari, sokurayirwa kwakaitwa Mozisi naJehovha."},{"book":"Ekisodho","chapter":"40","verse":"33","text":"Ipapo Mozisi akaita ruvazhe rwakapoteredza tabhenakeri nearitari uye akaturika chidzitiro pamukova wokupinda muruvazhe. Nokudaro Mozisi akapedza basa."},{"book":"Ekisodho","chapter":"40","verse":"34","text":"Ipapo gore rakafukidza Tende Rokusangana, uye kubwinya kwaJehovha kwakazadza tabhenakeri."},{"book":"Ekisodho","chapter":"40","verse":"35","text":"Mozisi haana kugona kupinda muTende Rokusangana nokuti gore rakanga ragara pariri, uye kubwinya kwaJehovha kwakazadza tabhenakeri."},{"book":"Ekisodho","chapter":"40","verse":"36","text":"Mukufamba kwose kwavaIsraeri, pose paisimuka gore kubva pamusoro petabhenakeri, ivo vaisimuka vachienda;"},{"book":"Ekisodho","chapter":"40","verse":"37","text":"asi kana gore risina kubva, vakanga vasingafambi, kusvikira pazuva rarinosimuka."},{"book":"Ekisodho","chapter":"40","verse":"38","text":"Saka gore raJehovha raiva pamusoro petabhenakeri masikati; uye moto wakanga uri mugore usiku, pamberi peimba yose yaIsraeri panguva yokufamba kwavo kwose."}]}