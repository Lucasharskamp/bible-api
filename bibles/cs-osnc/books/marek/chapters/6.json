{"data":[{"book":"Marek","chapter":"6","verse":"1","text":"Pak se Ježíš s učedníky vrátil do svého domovského města Nazaretu."},{"book":"Marek","chapter":"6","verse":"2","text":"Když přišla sobota, kázal v tamější synagoze, kde mu naslouchalo mnoho lidí. Všichni žasli a říkali si: „Kdepak se to naučil? Kde se u něho vzala ta moudrost? A dokonce dělá i zázraky!"},{"book":"Marek","chapter":"6","verse":"3","text":"Známe ho přece jako tesaře, syna Marie. Jeho bratři jsou Jakub, Josef, Juda a Šimon. A také jeho sestry žijí mezi námi.“ Nemohli se s tím prostě vyrovnat, dokonce se nad tím pohor-šovali."},{"book":"Marek","chapter":"6","verse":"4","text":"Ježíš jen poznamenal: „Nikde prorok neznamená tak málo, jako ve vlastní obci a rodině.“ Jejich nedůvěra ho zarmoutila"},{"book":"Marek","chapter":"6","verse":"5-6","text":"a nemohl tam učinit žádný zázrak; jen na několik nemocných položil ruku a uzdravil je. Rozhodl se, že se obrátí k lidem v okolních vesnicích."},{"book":"Marek","chapter":"6","verse":"7","text":"Potom svolal svých dvanáct učedníků, vysílal je po dvojicích do okolních vesnic a propůjčil jim schopnost osvobozovat lidi z moci zla."},{"book":"Marek","chapter":"6","verse":"8-9","text":"Nakázal jim, aby si na cestu kromě hole nic nebrali: žádný chléb, žádná zavazadla, žádné peníze, dokonce ani náhradní obuv nebo šaty."},{"book":"Marek","chapter":"6","verse":"10","text":"„V každé vesnici se ubytujte na jediném místě, a to tam, kde vás nejprve přijmou."},{"book":"Marek","chapter":"6","verse":"11","text":"Když vás někde nebudou chtít přijmout ani vyslechnout, jděte pryč a vyklepejte i ten jejich prach ze svých bot; ať mají, co jim patří.“"},{"book":"Marek","chapter":"6","verse":"12","text":"Vydali se tedy na cesty a všude vyzývali, aby lidé zanechali svých zlých činů, litovali jich a začali žít nový život."},{"book":"Marek","chapter":"6","verse":"13","text":"Vyháněli démony, nemocné potírali olejem a uzdravovali je."},{"book":"Marek","chapter":"6","verse":"14","text":"Ježíšův věhlas se šířil a zprávy o něm se donesly až k uším krále Heroda. Někteří lidé říkali, že to ožil Jan Křtitel, proto prý koná takové zázraky."},{"book":"Marek","chapter":"6","verse":"15","text":"Jiní se zase domnívali, že znovu přišel dávný prorok Elijáš, a další byli přesvědčeni, že prostě povstal nový prorok, jak tomu bývalo za starodávna."},{"book":"Marek","chapter":"6","verse":"16","text":"Sám Herodes, když se o Ježíši dozvěděl, se polekal: „Je to Jan, kterého jsem dal popravit. Určitě vstal z mrtvých.“"},{"book":"Marek","chapter":"6","verse":"17","text":"Král dal již dříve Jana zatknout a uvěznil ho ve své tvrzi."},{"book":"Marek","chapter":"6","verse":"18","text":"Jan mu totiž vytýkal, že odloudil vlastnímu bratru Filipovi manželku Herodiadu."},{"book":"Marek","chapter":"6","verse":"19","text":"Ta Jana Křtitele za to nenáviděla a ukládala mu o ivot, bez králova souhlasu se však neodvažovala dát ho zavraždit."},{"book":"Marek","chapter":"6","verse":"20","text":"Věděla, že Herodes si ho vážil jako spravedlivého a svatého člověka a držel nad ním ochrannou ruku. Rozhovory s ním ho sice vždycky jaksi znepokojovaly, ale přesto mu rád naslouchal a někdy se podle jeho slov i řídil."},{"book":"Marek","chapter":"6","verse":"21","text":"Herodiadě se naskytla příležitost Jana odstranit, když král na oslavu svých narozenin uspořádal hostinu pro své dvořany, důstojnictvo a vedoucí osobnosti Galileje."},{"book":"Marek","chapter":"6","verse":"22","text":"Dcera Herodiady při banketu tančila před hosty a všem se velice líbila."},{"book":"Marek","chapter":"6","verse":"23","text":"Král byl tak okouzlen, že jí pošetile slíbil splnit jakékoliv přání, i kdyby to měla být polovina království. Dokonce to přede všemi slavnostně odpřisáhl."},{"book":"Marek","chapter":"6","verse":"24","text":"Šla se tedy poradit se svou matkou a ta ji navedla, aby si řekla o hlavu Jana Křtitele."},{"book":"Marek","chapter":"6","verse":"25","text":"Rychle se vrátila ke králi a přednesla mu své přání: „Chci, abys mi hned teď dal přinést mísu s hlavou Jana Křtitele.“"},{"book":"Marek","chapter":"6","verse":"26","text":"Král tím byl otřesen, ale neměl odvahu odvolat, co přede všemi hosty tak okázale slíbil."},{"book":"Marek","chapter":"6","verse":"27","text":"Poslal tedy do vězení kata, aby Jana sťal."},{"book":"Marek","chapter":"6","verse":"28","text":"Kat rozkaz splnil a na míse přinesl Janovu hlavu. Děvče ji předalo své matce."},{"book":"Marek","chapter":"6","verse":"29","text":"Když se to doslechli Janovi učedníci, přišli pro jeho tělo a pohřbili ho."},{"book":"Marek","chapter":"6","verse":"30","text":"Apoštolové se vrátili z cest a znovu se sešli u Ježíše. Vyprávěli mu o všem, co dělali a o čem hovořili s lidmi, se kterými se setkali."},{"book":"Marek","chapter":"6","verse":"31","text":"Ježíš jim navrhl: „Pojďme na chvíli někam do ústraní a odpočiňme si.“ Stále totiž měli kolem sebe tolik lidí, že jim sotva zbýval čas na jídlo."},{"book":"Marek","chapter":"6","verse":"32","text":"Odjeli tedy lodí na odlehlé místo."},{"book":"Marek","chapter":"6","verse":"33","text":"Lidé je však viděli odplouvat, nadeběhli si je po břehu, a než loďka přirazila, už tam na ně čekali."},{"book":"Marek","chapter":"6","verse":"34","text":"Když Ježíš vystoupil a uviděl znovu veliký zástup, bylo mu jich líto, protože byli jako ovce bez pastýře. Začal je tedy opět učit."},{"book":"Marek","chapter":"6","verse":"35-36","text":"Později odpoledne mu jeho učedníci připomínali: „Už bys je měl poslat domů. Tady se široko daleko nedá koupit nic k jídlu a za chvíli bude večer.“"},{"book":"Marek","chapter":"6","verse":"37","text":"„Tak jim dejte najíst vy!“ navrhl Ježíš."},{"book":"Marek","chapter":"6","verse":"38","text":"„Kolik tu mají lidé potravin? Jděte a zjistěte to!“ požádal Ježíš."},{"book":"Marek","chapter":"6","verse":"39","text":"Vyzval je, aby se posadili po padesáti na travnatá místa."},{"book":"Marek","chapter":"6","verse":"40","text":"Vzniklo sto takových skupin."},{"book":"Marek","chapter":"6","verse":"41","text":"Potom vzal těch pět chlebů a dvě ryby a poděkoval za ně Bohu. Lámal je na kusy a předával učedníkům, aby jídlo roznášeli lidem."},{"book":"Marek","chapter":"6","verse":"42","text":"Tak se všichni najedli dosyta"},{"book":"Marek","chapter":"6","verse":"43","text":"a ještě se sesbíralo dvanáct plných košů zbytků."},{"book":"Marek","chapter":"6","verse":"44","text":"Těch, kteří se najedli, bylo na pět tisíc."},{"book":"Marek","chapter":"6","verse":"45-46","text":"Hned nato nařídil Ježíš svým učedníkům, aby nasedli na loď a vyrazili přes jezero do Betsaidy. Sám se rozhodl vydat se na cestu o něco později, protože se chtěl ještě s lidmi rozloučit a poslat je domů. Potom vystoupil na blízkou horu, aby se tam modlil."},{"book":"Marek","chapter":"6","verse":"47","text":"Noc míjela, loď byla někde uprostřed jezera a on sám ještě na hoře."},{"book":"Marek","chapter":"6","verse":"48","text":"Za ranního svítání viděl, že jeho učeníci stále ještě namáhavě veslují proti větru. Vydal se za nimi po hladině jezera."},{"book":"Marek","chapter":"6","verse":"49","text":"Když ho spatřili kráčet po vodě, začali křičet hrůzou, protože ho pokládali za přízrak."},{"book":"Marek","chapter":"6","verse":"50","text":"On je však uklidňoval: „Nebojte se, vždyť jsem to já!“"},{"book":"Marek","chapter":"6","verse":"51","text":"Pak vstoupil k nim do člunu a vítr hned ustal."},{"book":"Marek","chapter":"6","verse":"52","text":"Nechápali ještě, že když Ježíš může rozmnožit chléb, má moc i nad přírodou."},{"book":"Marek","chapter":"6","verse":"53","text":"Potom přistáli u nejbližšího břehu, v oblasti, která se nazývala stejně jako jezero: Genezaret."},{"book":"Marek","chapter":"6","verse":"54","text":"Sotva vystoupili z lodi, lidé hned Ježíše poznali a po celém okolí se rozkřiklo, že sem připlul."},{"book":"Marek","chapter":"6","verse":"55","text":"Ať Ježíš odešel kamkoliv, z celé té krajiny k němu přinášeli nemocné."},{"book":"Marek","chapter":"6","verse":"56","text":"Všude, kam přišel, ve vesnicích, městech i venku na samotách, kladli na volně přístupná místa nemocné. Prosili ho, aby se mohli dotknout alespoň cípu jeho šatů. A každý, kdo se ho s vírou dotkl, byl uzdraven."}]}