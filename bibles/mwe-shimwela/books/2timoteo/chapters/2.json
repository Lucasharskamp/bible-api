{"data":[{"book":"2 Timoteo","chapter":"2","verse":"1","text":"Bhai ugwe mwanangu, ukole mashili kwa nema jitupegwa nkulundana na a Yeshu Kilishitu."},{"book":"2 Timoteo","chapter":"2","verse":"2","text":"Na majiganyo gumpilikene ngulijiganya pa bhaakong'ondela bhabhagwinji, numbe mmwe mwaajiganyanje bhandunji bhaakulupalika, bhaakombolanga kwaajiganyanga bhananji."},{"book":"2 Timoteo","chapter":"2","verse":"3","text":"Gwiilunde mmboteko pamo na nne, malinga nkomana ngondo jwa mmbone jwa a Yeshu Kilishitu."},{"book":"2 Timoteo","chapter":"2","verse":"4","text":"Linjola pabha nkukomana ngondo akakwiibhuka nkukamula maengo gana, pabha shaapinga ni kwaanonyeya bhakulungwa bha likundi lyakwe."},{"book":"2 Timoteo","chapter":"2","verse":"5","text":"Nneyo peyo mundu apwatanila upo mwiing'ando, akapegwa upo ya kombola monaga jwangakaguya ikubho ya nng'andogo."},{"book":"2 Timoteo","chapter":"2","verse":"6","text":"Mundu atumbila kulima, ni apinjikwa abhe jwantai kupata shipeta sha mauno."},{"book":"2 Timoteo","chapter":"2","verse":"7","text":"Nnganishiye kaje malobhe gungummalanjila gano, pabha Bhakulungwa shibhampe lumanyio lwa kugamanya gowe."},{"book":"2 Timoteo","chapter":"2","verse":"8","text":"Mwaakumbushile a Yeshu Kilishitu bhayushiywe bhakaweje, bha shipinga sha a Daudi, malinga shijitaya Ngani ja Mmbone jingulunguya jino."},{"book":"2 Timoteo","chapter":"2","verse":"9","text":"Kwa lyene ligongolyo ngunapotekwa nitabhwa mbuti nkulebha, ikabheje lilobhe lya a Nnungu likatabhwa."},{"book":"2 Timoteo","chapter":"2","verse":"10","text":"Kwa nneyo ngunakwiipililila gowe, kwa ligongo lya bhandunji bhaagwilwenje na a Nnungu, nkupinga na bhalabhonji bhapatanje ntapulo nkulundana na a Yeshu Kilishitu, na ukonjelo gwa pitipiti."},{"book":"2 Timoteo","chapter":"2","verse":"11","text":"Na malobhe ga kulupalika gakuti,"},{"book":"2 Timoteo","chapter":"2","verse":"12","text":"Monaga shituipililile,"},{"book":"2 Timoteo","chapter":"2","verse":"13","text":"Nkali tubhe bhangakulupalilanga,"},{"book":"2 Timoteo","chapter":"2","verse":"14","text":"Bhai, mwaakumbushiyanje bhandu gene malobhego, na mwaaleyanje pa meyo ga a Nnungu, bhanakolanje malobhe ga mitau, pabha gangali mana, ikabhe ganapuganya bhaapilikananga."},{"book":"2 Timoteo","chapter":"2","verse":"15","text":"Ntumbile kwiilanguya kwa a Nnungu kuti mmaakulupalika, ntumishi jwangali oni, nnilunguya kwa aki ntenga gwa kweli gwa a Nnungu."},{"book":"2 Timoteo","chapter":"2","verse":"16","text":"Mwiembuye na nkungulu gwangali mana na gwa shingumba, pabha ganakwaashoyanga bhandunji nngulupai niileka kwaajogopa a Nnungu."},{"book":"2 Timoteo","chapter":"2","verse":"17","text":"Majiganyo gabhonji ganajambushiya malinga libhanga shilijenela nshiilu, munkumbi gwabhonji bhapalinji a Imenayo na a Piletushi."},{"book":"2 Timoteo","chapter":"2","verse":"18","text":"Bhanganyabho bhapuganikenje niileka ya kweli, bhalinkutinji kuyuywa kwa bhandunji kupitile, nipuganya ngulupai ya bhandu bhabhagwinji."},{"book":"2 Timoteo","chapter":"2","verse":"19","text":"Ikabheje a Nnungu bhabhishile ishi ya nyumba, ishimilishwe kwa olela ukoto, na gene malobhe gano, gashijandikwa pantundu yene ishii, “Bhakulungwa bhaamanyi bhandunji bhabho,” na kabhili, “Kila ashema lina lya Bhakulungwa, aleshe ilebho.”"},{"book":"2 Timoteo","chapter":"2","verse":"20","text":"Nnyumba jikulungwa ikaapagwa indu ya shaabhu na ela pe, ikabhe na indu ya mikongo na ya lilongo, ina ya tendela maengo gamashoko ina ya maengo gamakulungwa."},{"book":"2 Timoteo","chapter":"2","verse":"21","text":"Bhai mundu aikonjeleyaga niileka ilebho, shaabhe mundu jwa maengo gamakulungwa, sha ukonjelo shibhishilwe na bhayene nyumba, shaapwae kwa kila liengo lya mmbone."},{"book":"2 Timoteo","chapter":"2","verse":"22","text":"Mwiembuye na ilokoli ya ushanda, nkagulile uguja na ngulupai na kupingana na ulele, pamo na bhene bhakwaajuganga Bhakulungwa kwa ntima gwa mmbone."},{"book":"2 Timoteo","chapter":"2","verse":"23","text":"Mwiembuye na mitau ja shingumba na jangali mana, pabha mmumanyi kuti yeneyo inakumbuya mipwai."},{"book":"2 Timoteo","chapter":"2","verse":"24","text":"Numbe ntumishi jwa Bhakulungwa akapinjikwa kubha jwa mipwai, ikabhe jwa kwiitimalika kubhandu bhowe, akombola kujiganya na kwiipililila."},{"book":"2 Timoteo","chapter":"2","verse":"25","text":"Anapinjikwa kwaaleyanga kwa kwiitimalika bhakuntaukanga, pana a Nnungu shibhaajalianje kwiipeta nikagula ya kweli."},{"book":"2 Timoteo","chapter":"2","verse":"26","text":"Nkupinga lunda lwabhonji lwaabhujilanje kabhili nikolobhoka nniyau lika Lishetani, lyabhatanjiyenje nkupinga bhatendanje yapinga jwenejo."}]}