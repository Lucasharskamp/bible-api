{"data":[{"book":"Eksodo","chapter":"4","verse":"1","text":"Mose anayankha, “Aisraeliwo sakandikhulupirira ndipo sakandimvera. Iwowo adzati, ‘Yehova sanakuonekere iwe.’ ”"},{"book":"Eksodo","chapter":"4","verse":"2","text":"Ndipo Yehova anamufunsa nati, “Nʼchiyani chili mʼdzanja lakolo?”"},{"book":"Eksodo","chapter":"4","verse":"3","text":"Yehova anati, “Tayiponya pansi.”"},{"book":"Eksodo","chapter":"4","verse":"4","text":"Kenaka Yehova anati kwa iye, “Igwire mtchira.” Ndipo Mose anayigwira mchira njokayo ndipo inasandukanso ndodo mʼdzanja lake."},{"book":"Eksodo","chapter":"4","verse":"5","text":"Yehova anati, “Ukachite zimenezi ndipo akakukhulupirira kuti Yehova, Mulungu wa makolo awo, Mulungu wa Abrahamu, Mulungu wa Isake ndi Mulungu wa Yakobo, wakuonekera iwe.”"},{"book":"Eksodo","chapter":"4","verse":"6","text":"Yehova anatinso, “Pisa dzanja lako mʼmalaya akowo.” Choncho Mose anapisa dzanja lake mʼmalaya ake ndipo pamene analitulutsa, linali la khate kuchita kuti mbuu ngati ufa."},{"book":"Eksodo","chapter":"4","verse":"7","text":"Yehova anati, “Tsopano pisanso dzanja lako mʼmalaya.” Mose anapisanso dzanja lakelo mʼmalaya ake ndipo atalitulutsa, linali labwinobwino, ngati thupi lake lonse."},{"book":"Eksodo","chapter":"4","verse":"8","text":"Tsono Yehova anati “Akakapanda kukukhulupirira, osalabadira chozizwitsa choyambacho, akakhulupirira ndithu chifukwa cha chozizwitsa chachiwiricho."},{"book":"Eksodo","chapter":"4","verse":"9","text":"Koma ngati sakakhulupirira zizindikiro ziwiri izi kapena kukumvera, ukatunge madzi a mu mtsinje wa Nailo ndi kuwathira pa mtunda powuma ndipo madziwo adzasanduka magazi.”"},{"book":"Eksodo","chapter":"4","verse":"10","text":"Mose anati kwa Yehova, “Chonde Ambuye, chikhalire ine ndakhala munthu wosatha kuyankhula bwino. Ngakhale tsopano pamene mukundiyankhula, lilime langa ndi lolemera. Ndine wachibwibwi.”"},{"book":"Eksodo","chapter":"4","verse":"11","text":"Yehova anati kwa iye, “Kodi anapatsa munthu pakamwa ndani? Ndani amasandutsa munthu kuti akhale wosayankhula kapena wosamva? Ndani amapanga munthu kukhala wopenya kapena wosaona? Kodi si Ine Yehova?"},{"book":"Eksodo","chapter":"4","verse":"12","text":"Tsopano pita, Ine ndidzakuthandiza kuyankhula ndipo ndidzakulangiza zoti ukanene.”"},{"book":"Eksodo","chapter":"4","verse":"13","text":"Koma Mose anati, “Chonde Ambuye, pepani, tumani wina kuti akachite zimenezi.”"},{"book":"Eksodo","chapter":"4","verse":"14","text":"Kenaka Yehova anamupsera mtima Mose ndipo anati, “Kodi suli ndi mʼbale wako Aaroni wa fuko la Levi? Ine ndikudziwa kuti iye amayankhula bwino. Iye wanyamuka kale kudzakumana nawe ndipo adzasangalala akadzakuona."},{"book":"Eksodo","chapter":"4","verse":"15","text":"Iwe udzayankhula naye ndi kumuwuza mawu oti akanene. Ine ndidzakuthandizani kuyankhula nonse awirinu ndi kukulangizani zoti mukachite."},{"book":"Eksodo","chapter":"4","verse":"16","text":"Iye akayankhula kwa anthu mʼmalo mwako. Iye adzakhala wokuyankhulira ndipo iweyo udzakhala ngati Mulungu kwa iye."},{"book":"Eksodo","chapter":"4","verse":"17","text":"Koma utenge ndodo imene ili mʼdzanja lakoyo kuti ukachite nayo zizindikiro zozizwitsa.”"},{"book":"Eksodo","chapter":"4","verse":"18","text":"Tsono Mose anabwerera kwa Yetero, mpongozi wake ndipo anati kwa Iye, “Chonde ndiloleni kuti ndibwerere ku Igupto kwa anthu anga kuti ndikaone ngati ali moyo.”"},{"book":"Eksodo","chapter":"4","verse":"19","text":"Nthawiyi Yehova anali atamuwuza kale Mose ku Midiyani kuti, “Bwerera ku Igupto, pakuti anthu onse amene amafuna kukupha aja anamwalira.”"},{"book":"Eksodo","chapter":"4","verse":"20","text":"Kotero Mose anatenga mkazi wake ndi ana ake aamuna, ndipo anawakweza pa bulu nayamba ulendo wobwerera ku Igupto. Ndipo anatenga ndodo ya Mulungu ija mʼdzanja lake."},{"book":"Eksodo","chapter":"4","verse":"21","text":"Yehova anati kwa Mose, “Ukaonetsetse kuti wachita pamaso pa Farao zodabwitsa zonse zimene ndayika mphamvu mwa iwe kuti ukachite. Koma Ine ndidzawumitsa mtima wake kotero kuti sadzalola anthuwo kuti apite."},{"book":"Eksodo","chapter":"4","verse":"22","text":"Ndipo iwe ukati kwa Farao, ‘Yehova akuti, Israeli ali ngati mwana wanga wachisamba.’"},{"book":"Eksodo","chapter":"4","verse":"23","text":"Choncho ndikuti, ‘Mulole mwana wanga apite kuti akandipembedze. Koma ngati ukana, Ine ndidzapha mwana wako wachisamba.’ ”"},{"book":"Eksodo","chapter":"4","verse":"24","text":"Pambuyo pake Mose ali mʼnjira, pamalo wogona, Yehova anakumana naye, ndipo anafuna kumupha."},{"book":"Eksodo","chapter":"4","verse":"25","text":"Koma Zipora anatenga mwala wakuthwa nachita mdulidwe mwana wake ndipo khungulo analikhudzitsa pa mapazi a Mose. Iye anati “Zoonadi, kwa ine ndiwe mkwati wamagazi.”"},{"book":"Eksodo","chapter":"4","verse":"26","text":"Choncho Yehova anamuleka Mose wosamupha. Pa nthawiyo, Zipora anati, “Mkwati wa magazi,” ponena za mdulidwe."},{"book":"Eksodo","chapter":"4","verse":"27","text":"Yehova anati kwa Aaroni, “Pita ku chipululu ukakumane ndi Mose.” Iye anapitadi nakakumana ndi Mose pa phiri la Mulungu namupsompsona."},{"book":"Eksodo","chapter":"4","verse":"28","text":"Kenaka Mose anamufotokozera Aaroni chilichonse chimene Yehova anamutuma kuti akanene. Anamufotokozera za zizindikiro zozizwitsa zimene anamulamulira kuti akazichite."},{"book":"Eksodo","chapter":"4","verse":"29","text":"Mose ndi Aaroni anapita kukasonkhanitsa pamodzi akuluakulu onse a Aisraeli."},{"book":"Eksodo","chapter":"4","verse":"30","text":"Ndipo Aaroni anawafotokozera zonse zimene Yehova ananena kwa Mose. Anachita zizindikirozo pamaso pa anthu onse,"},{"book":"Eksodo","chapter":"4","verse":"31","text":"ndipo anakhulupirira. Iwo atamva kuti Yehova anadzawayendera ndi kuti waona mmene akuzunzikira, anaweramitsa mitu pansi napembedza."}]}