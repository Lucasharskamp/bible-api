{"data":[{"book":"Yohana","chapter":"19","verse":"1","text":"Niyo Pilato amguha Yesu no kugenda kumtoa mikotya."},{"book":"Yohana","chapter":"19","verse":"2","text":"Wank'hondo niyo wadamanya taji ya miwa niyo wamvala mo mtwi, naho niyo waguha suke ye zambalau nakumvala."},{"book":"Yohana","chapter":"19","verse":"3","text":"Niyo wamwizila nakumgamba, “Wikale mp'heho Zumbe wa wayahudi.” Naho niyo wagendeela kumtoa."},{"book":"Yohana","chapter":"19","verse":"4","text":"Pilato niyo afosa kuse kaidi nokudigamba idifyo dya want'hu. “Kauleni, mguheni mnt'hu uyu vileke mmanye kugamba miye hikuona wiihi wowose mwo mnt'hu uyu.”"},{"book":"Yohana","chapter":"19","verse":"5","text":"Niyo Yesu afosa kuse availe taji ye miwa mwo mtwi naho kavaligwa suke ya zambalau. Pilato niyo awagamba, “Kauleni mnt'hu uyu.”"},{"book":"Yohana","chapter":"19","verse":"6","text":"Niyo wadya wakulu wa walava nt'hambiko hamwenga na wandima wawe weze wamuwone wakonga kugutila wakagamba, “Muwambe! Muwambe Pilato!”"},{"book":"Yohana","chapter":"19","verse":"7","text":"Wayahudi niyo wamhitula, “Kina miko ikugamba aungwa kukomwa, kwaviya aketanga Mwana wa Mnungu.”"},{"book":"Yohana","chapter":"19","verse":"8","text":"Pilato eze eve ivo niyo engilwa na wogofi mkulu."},{"book":"Yohana","chapter":"19","verse":"9","text":"Niyo auya kwe nyumba yo ulava nt'hambiko no kumuuza Yesu, “Weye kulawahi?”"},{"book":"Yohana","chapter":"19","verse":"10","text":"Pilato niyo amgamba Yesu, “Hukuunga kulonga na miye? Umanye, nna udahi wa kukulekela weye unde mwenye nyumba naho nna udahi wakukuwamba mwo mti wa masulmizo.”"},{"book":"Yohana","chapter":"19","verse":"11","text":"Yesu niyo amhitula, “Una udahi mwa miye Kwaviya nokwink'higwa ni Mnungu, yudya aniletile kwako anawiihi mkulu.”"},{"book":"Yohana","chapter":"19","verse":"12","text":"Pilato eze eve ivo, niyo azungula sila ya kumlekela Yesu. Mna idifyo dya Wayahudi niyo dyagutila, “Uneva unamlekela hounde mbuya na Seuta ywa Kilumi, mnt'hu yeyeso anaketenda Zumbe naende haaivane na seuta ywa Kilumi.”"},{"book":"Yohana","chapter":"19","verse":"13","text":"Pilato eze eve ivo want'hu nawakalonga, niyo amguha Yesu no kuita naye kuse no kwikala mwe ukalo wakwe wo usengelo hant'hu hakwitangwa sakafu ya maiwe kwa ulosi wa Kiibulania nahaketangwa, “Gabasa.”"},{"book":"Yohana","chapter":"19","verse":"14","text":"Naho neinda nomsi want'hu wakakeika lumwe kwa pasaka. Pilato niyo awagamba Wayahudi, “Zumbe wenyu uyu eaha.”"},{"book":"Yohana","chapter":"19","verse":"15","text":"Niyo wagutila, Mkome, mkome, muwambe!"},{"book":"Yohana","chapter":"19","verse":"16","text":"Pilato niyo amwink'hiza mwe mikono yawe vileke awambigwe."},{"book":"Yohana","chapter":"19","verse":"17","text":"Yesu niyo afosa kuse no kwinula msalaba wakwe wa masulumizo mpaka hant'hu hakwitangwa “Kibela cha mtwi” kwa Kiibulania Goligota."},{"book":"Yohana","chapter":"19","verse":"18","text":"Wamuwambaga hadya, hamwenga na want'hu watuhu waidi, Yumwenga kumoso na wakaidi mkono wakwe wa kulume, Yesu nae andaga hagati."},{"book":"Yohana","chapter":"19","verse":"19","text":"Pilato nakawandika mwe kabao niyo kaikigwa halanga he msalaba, “YESU MNAZALETI ZUMBE WA WAYAHUDI.”"},{"book":"Yohana","chapter":"19","verse":"20","text":"Wayahudi wengi nawasoma Kwaviya hant'hu hadya Yesu awambilwe na handa hiyo hale na ho mzi. Naho nayaandikwa kwa Kiibulania, kilumi hamwenga na Kigiliki."},{"book":"Yohana","chapter":"19","verse":"21","text":"Mlava nt'hambiko mkulu niyo amgamba Pilato, “Usekuwandika, ‘Zumbe wa wayahudi mna uyu mnt'hu naakagamba, miye ni miye Zumbe wa wayahudi.’ ”"},{"book":"Yohana","chapter":"19","verse":"22","text":"Pilato niyo awahitula, “Yadya niwandike haya kuhitulwa.”"},{"book":"Yohana","chapter":"19","verse":"23","text":"Wank'hondo weze wajike kumuwamba Yesu, niyo waguha isuke yakwe nakuipanga mafungu mane, kila yumwenga na fungu dyakwe. Naho niyo waguha nk'hazu yakwe naho nk'hanzu idya ne inda haisumigwe mna ita kufumigwa kukongela kulanga."},{"book":"Yohana","chapter":"19","verse":"24","text":"Wadya wank'hondo niyo wagambana, “Kisekuitatula mna kitowe kula kikaule ni ani akuunga aink'higwe.” Uleke ukelavilize Mawandiko Akukile udya Mawandiko Akukilegwe,"},{"book":"Yohana","chapter":"19","verse":"25","text":"Wandaga hagihi no msalaba hadya awambilwe Yesu wandaga, ni nine dya Yesu, lumbudye dya nine dya Yesu, Maliamu mkaziwe dya Kiliopa, hamwenga na Malia Magedalena."},{"book":"Yohana","chapter":"19","verse":"26","text":"Yesu niyo amuwona nine hamwenga na yudya mwanamp'hina amuungisaga wakimala, niyo amgamba nine, “Uyo nuyo umwanao.”"},{"book":"Yohana","chapter":"19","verse":"27","text":"Naho niyo amgamba yudya mwanamp'hina ywakwe, “Uyo nuyo nyokwe.” Kukongela aho yudya mwanamp'hina niyo amgumha yudya nine no kugenda kwikala nae kwe nyumba yakwe."},{"book":"Yohana","chapter":"19","verse":"28","text":"Kukongela hadya, Yesu nakamanya kugamba kila kint'hu nechajika, naho vileke kila Mawandiko Akukile ukint'he, niyo agamba, “Naona nk'hilu.”"},{"book":"Yohana","chapter":"19","verse":"29","text":"Nahanda na kiyamp'ha kimemile siki, niyo watufika ditambala idyo mwe kiyamp'ha kine siki, niyo wadi zinganiza mwa kaziti katali, niyo wamwink'hiliza mwo mnomo."},{"book":"Yohana","chapter":"19","verse":"30","text":"Yesu eze ajink'he kuinywa idya siki niyo afunamiza mtwi hasi akagamba, “Isila.”"},{"book":"Yohana","chapter":"19","verse":"31","text":"Niyo wadya wakulu wa wayahudi waita na kumlombeza Pilato vileke awenk'he kuwavuna iviga wadya want'hu wawambigwe, hamwenga no kuiseleza imili yawe. Nawamuuza ivi Kwaviya neinda ijumaa, naho hawaungile imili iyo ikale mwe misalaba viwambilo mwe dizuwa dyo kuhumula."},{"book":"Yohana","chapter":"19","verse":"32","text":"Niyo wank'hondo waita na kuvuna iviga va yudya mnt'hu wa nk'hongo hamwenga na mtuhu, wadya want'hu wawambigwe hamwenga na Yesu."},{"book":"Yohana","chapter":"19","verse":"33","text":"Mna weze wabule kwa Yesu niyo wambwila kabanika kale vilekile hawamvunile iviga vakwe."},{"book":"Yohana","chapter":"19","verse":"34","text":"Mnk'hondo yumwenga niyo mtunga Yesu na mkuki wakwe mwo lubavu lwakwe, aaho niyo mwalawa sakame na mazi."},{"book":"Yohana","chapter":"19","verse":"35","text":"Yudya aone na kalonga naho yadya alongile ni ya kindedi naho kamanya kugamba alonga kindedi naho alonga ivo vileke nyuwe nanywe mhuwile."},{"book":"Yohana","chapter":"19","verse":"36","text":"Ino na inda ivi vileke yadya yawandikwe yande kindedi, “Hadihali hata vuha dyakwe dimwenga divunigwe.”"},{"book":"Yohana","chapter":"19","verse":"37","text":"Naho yeyuko Mawandiko matuhu ya Mnungu yakugamba, “Want'hu nawamkaule yudya wamjungile mkuki.”"},{"book":"Yohana","chapter":"19","verse":"38","text":"Yeze yajike, na handa na mnt'hu yumwenga etangagwa Yusufu, endile akekala ko mzi wa Alimatayo, niyo aita kwa Pilato na kumlombeza umwili wa Yesu, Mnt'hu uyu andaga mwanamp'hina Yesu kwa kinyele Kwaviya naakawogoha vilongozi we Kiyahudi. Pilato niyo amzumila uleke auguhe mwili wa Yesu, Yosefu aitaga niyo auguha umwili wa Yesu."},{"book":"Yohana","chapter":"19","verse":"39","text":"Nikodemo yudya aitaga kwa Yesu nekilo, niyo aita hamwenga na Yusufu naho nakaguha manemane hamwenga na udi ukubula madebe maidi."},{"book":"Yohana","chapter":"19","verse":"40","text":"Wagosi awa waidi niyo wauguha umwili wa Yesu na kuuvunganiza sanda, enga viya wayahudi wandaga wakadatenda, mwo kuuikia lumwe umwili vileke umoswe msanga."},{"book":"Yohana","chapter":"19","verse":"41","text":"Na handa na nk'honde haguhi na hadya Yesu awambigwe, naho na handa na kikuta chandile kikei kumosa msanga mnt'hu yeyose"},{"book":"Yohana","chapter":"19","verse":"42","text":"Kwaviya neinda mwe kuikila lumwe kwa Wayahudi mwa zuwa ya kuhumula, niyo wauwika umwili wa Yesu kwe mp'hanga yandile hagihi."}]}