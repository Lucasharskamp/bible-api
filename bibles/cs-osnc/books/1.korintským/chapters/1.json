{"data":[{"book":"1. Korintským","chapter":"1","verse":"1-3","text":"Milí přátelé a drazí bratři, srdečně vás zdravím a zároveň i od Sosthena vyřizuji přání Boží milosti a pokoje – nejen vám v Korintu, ale i všem, kteří se kdekoliv hlásí ke Kristovu jménu."},{"book":"1. Korintským","chapter":"1","verse":"4","text":"Stále znovu musím děkovat Bohu, když vidím, jaké cenné hodnoty zplodilo mezi vámi svědectví o Ježíši Kristu."},{"book":"1. Korintským","chapter":"1","verse":"5","text":"Právě tím se potvrdila jeho pravdivost, takže teď víte a znáte všechno, co je třeba."},{"book":"1. Korintským","chapter":"1","verse":"6-7","text":"Zbývá jen jedno: s touhou vyhlížet návrat našeho Pána, Ježíše Krista."},{"book":"1. Korintským","chapter":"1","verse":"8","text":"On vám dá také sílu vydržet až do konce, takže se toho dne určitě dočkáte bez úhony."},{"book":"1. Korintským","chapter":"1","verse":"9","text":"Vždyť ke společenství s Kristem nás povolal přece sám Bůh – můžeme snad mít lepší záruku?"},{"book":"1. Korintským","chapter":"1","verse":"10-11","text":"Doslechl jsem se, milí bratři, že vaše obec není jednotná a že se dělíte na skupiny, které se mezi sebou hádají."},{"book":"1. Korintským","chapter":"1","verse":"12","text":"Jedni prý vynášíte Pavla, jiní držíte s Petrem, jiní se hlásí k Apollovi a jiní zase ke Kristu. Proto vás jménem našeho Pána, Ježíše Krista, napomínám: buďte všichni zajedno a nehádejte se. Smýšlejte a usuzujte stejně;"},{"book":"1. Korintským","chapter":"1","verse":"13","text":"Kristus je přece jen jeden. Byl snad za vás ukřižován Pavel? Nebo jsem snad někoho křtil ve svém vlastním jménu?"},{"book":"1. Korintským","chapter":"1","verse":"14","text":"Ještě dobře, že jsem kromě Krispa a Gája nikoho z vás nekřtil,"},{"book":"1. Korintským","chapter":"1","verse":"15","text":"takže se na můj křest nemůže nikdo odvolávat."},{"book":"1. Korintským","chapter":"1","verse":"16","text":"Vlastně jsem křtil ještě Štěpánovu rodinu, ale jinak už o nikom nevím."},{"book":"1. Korintským","chapter":"1","verse":"17","text":"Kristus mě totiž neposlal křtít, ale hlásat jeho radostné poselství; ne ovšem tak, abych posluchače oslňoval svou moudrostí, která nikomu nepomůže, nýbrž abych jim předkládal jedinou cestu k záchraně – jeho kříž."},{"book":"1. Korintským","chapter":"1","verse":"18","text":"Kdo směřuje do záhuby, má ovšem učení o Kristově kříži za hloupost. Ale my víme – a to je naše záchrana, že Bůh právě tímto způsobem projevil svou moc."},{"book":"1. Korintským","chapter":"1","verse":"19","text":"V Písmu stojí:"},{"book":"1. Korintským","chapter":"1","verse":"20","text":"Kde jste, filozofové, znalci zákona a všichni učenci? Nedokázal Bůh, jak pošetilá je všechna moudrost světa?"},{"book":"1. Korintským","chapter":"1","verse":"21","text":"A protože přemoudřelému světu nestačily projevy Boží moudrosti k poznání Boha, rozhodl se Bůh zachránit ty, kdo mu uvěří, „pošetilým“ kázáním."},{"book":"1. Korintským","chapter":"1","verse":"22","text":"Židé čekají jen samé zázraky, Řekové ve všem hledají logiku,"},{"book":"1. Korintským","chapter":"1","verse":"23","text":"ale my kážeme – ukřižovaného Krista. Židy to uráží a ostatní to pokládají za nesmysl."},{"book":"1. Korintským","chapter":"1","verse":"24","text":"Ale povolaní, ať židé či jinověrci, získávají v Kristu Boží moc i moudrost."},{"book":"1. Korintským","chapter":"1","verse":"25","text":"Boží „pošetilost“ je totiž moudřejší a Boží „nemohoucnost“ je silnější než lidé."},{"book":"1. Korintským","chapter":"1","verse":"26","text":"Jen se kolem sebe rozhlédněte, bratři, koho si to vlastně Bůh povolal. Zjistíte, že mezi vámi není mnoho vzdělanců ani lidí vlivných a vážených."},{"book":"1. Korintským","chapter":"1","verse":"27","text":"A přece si Bůh vyvolil právě ty nevzdělané, aby zahanbil moudré. Obyčejné malé lidi si vyvolil, aby zahanbil vlivné a mocné,"},{"book":"1. Korintským","chapter":"1","verse":"28","text":"a bezvýznamné „nuly“ si vybral, aby zlomil moc pyšných domýšlivců."},{"book":"1. Korintským","chapter":"1","verse":"29","text":"A to všechno proto, aby se před Bohem nikdo nepovyšoval."},{"book":"1. Korintským","chapter":"1","verse":"30","text":"Vždyť jen z vašeho spojení s Ježíšem Kristem pramení vaše moudrost, bezúhonnost, svatost i vykoupení. Opravdu se nemáme chlubit ničím jiným než Kristem,"},{"book":"1. Korintským","chapter":"1","verse":"31","text":"jak nás i Písmo napomíná: Kdo se chlubí, chlub se skutky Božími."}]}