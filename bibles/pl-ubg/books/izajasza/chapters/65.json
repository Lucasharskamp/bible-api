{"data":[{"book":"Izajasza","chapter":"65","verse":"1","text":"Objawiłem się tym, którzy o mnie nie pytali, zostałem znaleziony przez tych, którzy mnie nie szukali. Do narodu, który się nie nazywał moim imieniem, mówiłem: Oto jestem, oto jestem."},{"book":"Izajasza","chapter":"65","verse":"2","text":"Cały dzień wyciągałem swoje ręce do ludu buntowniczego, który kroczy drogą niedobrą, za własnymi myślami;"},{"book":"Izajasza","chapter":"65","verse":"3","text":"Do ludu, który stale i zuchwale pobudza mnie do gniewu, składając ofiary w ogrodach i paląc kadzidło na cegłach;"},{"book":"Izajasza","chapter":"65","verse":"4","text":"Który przesiaduje na grobach i nocuje przy swoich bożkach, który je mięso wieprzowe, a obrzydliwa polewka"},{"book":"Izajasza","chapter":"65","verse":"5","text":"I mówi: Odsuń się, nie zbliżaj się do mnie, bo jestem świętszy od ciebie. On jest dymem w moich nozdrzach i ogniem płonącym przez cały dzień."},{"book":"Izajasza","chapter":"65","verse":"6","text":"Oto zapisano to przede mną. Nie zamilknę, ale oddam i odpłacę im w zanadrzu;"},{"book":"Izajasza","chapter":"65","verse":"7","text":"Za wasze nieprawości i nieprawości waszych ojców, mówi PAN, którzy palili kadzidło na górach i hańbili mnie na pagórkach; dlatego wymierzę im w zanadrze za ich dawne czyny."},{"book":"Izajasza","chapter":"65","verse":"8","text":"Tak mówi PAN: Jak wtedy, gdy znajduje się wino w kiści i mówi się: Nie psuj go, bo w nim jest błogosławieństwo, tak i ja uczynię przez wzgląd na moje sługi – nie zniszczę ich wszystkich."},{"book":"Izajasza","chapter":"65","verse":"9","text":"Bo wywiodę z Jakuba potomstwo, a z Judy dziedzica moich gór. Moi wybrani posiądą je i moi słudzy będą tam mieszkać."},{"book":"Izajasza","chapter":"65","verse":"10","text":"A Szaron stanie się pastwiskiem dla owiec, a dolina Akor legowiskiem dla wołów – to dla mojego ludu, który mnie szukał."},{"book":"Izajasza","chapter":"65","verse":"11","text":"Ale was, którzy opuściliście PANA, którzy zapominacie o mojej świętej górze, którzy zastawiacie stół dla tego wojska i składacie ofiary z płynów temu mnóstwu;"},{"book":"Izajasza","chapter":"65","verse":"12","text":"Was przeznaczę pod miecz i wy wszyscy schylicie się na rzeź, ponieważ wołałem, a nie odezwaliście się, mówiłem, a nie słyszeliście, ale czyniliście to, co złe w moich oczach, i wybraliście to, co mi się nie podobało."},{"book":"Izajasza","chapter":"65","verse":"13","text":"Dlatego tak mówi Pan BÓG: Oto moi słudzy będą jeść, a wy będziecie głodni. Oto moi słudzy będą pić, a wy będziecie spragnieni. Oto moi słudzy będą się radować, a wy będziecie zawstydzeni."},{"book":"Izajasza","chapter":"65","verse":"14","text":"Oto moi słudzy będą śpiewać z radości serca, a wy będziecie krzyczeć z boleści serca i zawodzić z powodu zrozpaczonego ducha."},{"book":"Izajasza","chapter":"65","verse":"15","text":"I zostawicie swoje imię moim wybranym na przekleństwo, gdyż Pan BÓG zabije was, a swoje sługi nazwie innym imieniem."},{"book":"Izajasza","chapter":"65","verse":"16","text":"Ten, który będzie sobie błogosławił na ziemi, będzie sobie błogosławił w Bogu prawdziwym, a kto będzie przysięgał na ziemi, będzie przysięgał na Boga prawdziwego, bo dawne uciski pójdą w zapomnienie i będą zakryte przed moimi oczami."},{"book":"Izajasza","chapter":"65","verse":"17","text":"Oto bowiem stworzę nowe niebiosa i nową ziemię i nie będą wspominane pierwsze rzeczy ani nie przyjdą na myśl."},{"book":"Izajasza","chapter":"65","verse":"18","text":"Lecz weselcie się i radujcie na wieki wieków z tego, co ja stworzę, bo oto stworzę Jerozolimę radością i jej lud weselem."},{"book":"Izajasza","chapter":"65","verse":"19","text":"I będę się radować z powodu Jerozolimy i weselić z powodu mojego ludu, a nie będzie już słychać w nim głosu płaczu ani narzekania."},{"book":"Izajasza","chapter":"65","verse":"20","text":"Nie będzie tam już ani niemowlęcia"},{"book":"Izajasza","chapter":"65","verse":"21","text":"Pobudują też domy i będą w nich mieszkać, zasadzą winnice i będą jeść z nich owoce."},{"book":"Izajasza","chapter":"65","verse":"22","text":"Nie będą budować, by ktoś inny tam mieszkał, nie będą sadzić, by ktoś inny jadł, bo dni mojego ludu będą jak dni drzewa i moi wybrani długo będą korzystać z dzieła swoich rąk."},{"book":"Izajasza","chapter":"65","verse":"23","text":"Nie będą trudzić się na próżno ani rodzić, aby się bać, gdyż są potomstwem błogosławionym przez PANA, oni i ich potomkowie wraz z nimi."},{"book":"Izajasza","chapter":"65","verse":"24","text":"I będzie tak, że zanim zawołają, ja się odezwę, gdy jeszcze będą mówić, ja wysłucham."},{"book":"Izajasza","chapter":"65","verse":"25","text":"Wilk z barankiem paść się będą razem, lew jak wół będzie jeść słomę i proch będzie pokarmem węża. Nie będą szkodzić ani niszczyć na całej mojej świętej górze, mówi PAN."}]}