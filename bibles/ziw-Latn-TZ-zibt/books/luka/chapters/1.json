{"data":[{"book":"Luka","chapter":"1","verse":"1","text":"Mkulu Teofilo,"},{"book":"Luka","chapter":"1","verse":"2","text":"Wawandikaga saviya chigambilwe ni wadya waukuzi naho wavionaga, na wandima wa udya ulosi kukongela nkongo,"},{"book":"Luka","chapter":"1","verse":"3","text":"Ivyo mkulu Teofilo siwona vyawagila nikaule uchindedi we zimbuli izo zose kukongela nkongo, siwona ni vyedi niwandike kwa untanda mbuli izo ivyo zilaile."},{"book":"Luka","chapter":"1","verse":"4","text":"Sidamanya ivyo chani nawe umanye uchindedi we izimbuli ziya uhinyigwe."},{"book":"Luka","chapter":"1","verse":"5","text":"Mwe dizuwa hadya Helode endaga seuta ywa Yudeya, hendaga na mlavyantambiko yumwenga akwitangwa Zakaliya, endaga ywa bunga dya walavyantambiko wa lukolo lwa Abiya. Na mkaziwe naketangwa Elizabeti naye endaga wo lukolo lwa mlavyantambiko mkulu akwitangwa Haluni."},{"book":"Luka","chapter":"1","verse":"6","text":"Wose waidi wendaga wawoneka wedi kulongozi kwa Chohile, nawatoza kwa ukanuni miko na malagizo yose ya Zumbe."},{"book":"Luka","chapter":"1","verse":"7","text":"Mna wendaga hawena mwana, kwaviya Elizabeti nendile hana cheleko, naho wose waidi wendaga wadalahala."},{"book":"Luka","chapter":"1","verse":"8","text":"Zuwa dimwenga, Zakaliya endaga akamsankanila Chohile, akadamanya ndima yakwe ya ulavyantambiko kwaviya yendaga zamu ye dibunga dyakwe."},{"book":"Luka","chapter":"1","verse":"9","text":"Kulawana na mazwela ya walavyantambiko, uyo asagulagwa kwa sila ya kumtoila tegatega kwa kwingila mndani mwe nyumba yo kuvikila ya Zumbe, chani akafunkize ubani."},{"book":"Luka","chapter":"1","verse":"10","text":"Fyo kulu dya wantu nendile dikuse dikalombeza mwe saa idya Zakaliya awoka ubani."},{"book":"Luka","chapter":"1","verse":"11","text":"Niyo mndima ywa kwembingu ywa Zumbe amlaila Zakaliya, kachimala ntendele ya kulume ye nchanja yo kufunkiziza ubani."},{"book":"Luka","chapter":"1","verse":"12","text":"Zakaliya eze amwone, niyo ehelwa na kwingilwa ni woga."},{"book":"Luka","chapter":"1","verse":"13","text":"Mna yudya mndima ywa kwembingu niyo amgamba, Zakaliya, “Use kogoha! Kwaviya Chohile keva malombeza yako, na mkaziwo Elizabeti nakwelekele mwana ywa chilume. Wenawe naumwitange Yohana."},{"book":"Luka","chapter":"1","verse":"14","text":"Wenawe na utende na mbwedo na chinyemi, na wantu walozize nawabwede mo kwelekwa kwakwe."},{"book":"Luka","chapter":"1","verse":"15","text":"Kwaviya nauwazwe kutenda mntu mkulu kulongozi kwa Zumbe. Hanywe divai hegu mpombe, naho namemezwe Muye Ukukile kukongela mwe nda ya nine."},{"book":"Luka","chapter":"1","verse":"16","text":"Nawahitule Waizulaeli walozize kwa kumuwiya Zumbe Chohile ywawe."},{"book":"Luka","chapter":"1","verse":"17","text":"Namlongweile Zumbe, naho na atende na nguvu na udahi wa Muye saviya muwoni Eliya. Na wevanye vituhu watati zamntu na wana wawo, na kuwahitula wehi watendwe na umanyi saviya wakuwoneka wedi, naho na watende wantu wemalanye kale kumhokela Zumbe.”"},{"book":"Luka","chapter":"1","verse":"18","text":"Zakaliya amuza yudya mndima ywa kwembingu, “Nanimanye vivihi ichindedi che imbuli ino? Miye sidalahala, mkazangu naye kadalahala.”"},{"book":"Luka","chapter":"1","verse":"19","text":"Mndima ywa kwembingu amgamba, “Miye ni Gabulieli, akwikala haguhi na Chohile, anisigile nize kulonga na weye na kukugambila mbuli yedi ino."},{"book":"Luka","chapter":"1","verse":"20","text":"Mna kwaviya huzumile ulosi wangu, ukunga uchinte mwe chipindi chikigwe. Kwaviya huzumile, haudahe kulonga, naho naunyamale kubula mwe dizuwa diya dye ndagano nadichinte.”"},{"book":"Luka","chapter":"1","verse":"21","text":"Wantu wendile wakamgoja Zakaliya wehelwa kwaviya kekalisa mwe nyumba yo kuvikila."},{"book":"Luka","chapter":"1","verse":"22","text":"Eze afose, hakudaha kulonga nawo, wantu niyo wamanya kugamba kawona uwoni mndani mwe nyumba yo kuvikila. Niyo alonga nawo kwa vilagiso mwe mikono yakwe."},{"book":"Luka","chapter":"1","verse":"23","text":"Eze abinde ndima yakwe, Zakaliya auya kwe kaya yakwe."},{"book":"Luka","chapter":"1","verse":"24","text":"Yeze yomboke mazuwa majeche, mkaziwe Elizabeti niyo atenda msoka ekala hekaya yakwe miezi mishano."},{"book":"Luka","chapter":"1","verse":"25","text":"Elongela, “Vino nivyo anitendele Zumbe,” akagamba. “Kanusiza soni zangu za kuleka kweleka!”"},{"book":"Luka","chapter":"1","verse":"26","text":"Mwezi wa mtandatu we inda ya Elizabeti Chohile amsigilaga mndima ywa kwembingu Gabulieli aite kwe isi ya Galilaya ikwitangwa Nazaleti."},{"book":"Luka","chapter":"1","verse":"27","text":"Nakasigilwa kwa mwana chiche akwitangwa Maliyamu henati kudugana na mgosi. Mwana chiche uyo nakalombwa ni mgosi akwitangwa Yusufu, akulaila mo lukolo lwa Daudi."},{"book":"Luka","chapter":"1","verse":"28","text":"Mndima ywa kwembingu niyo amlaila Maliyamu na kumlamsa, “Utondowazi utende naweye! Zumbe ehamwenga na weye naye kakujimbika vidala!”"},{"book":"Luka","chapter":"1","verse":"29","text":"Maliyamu niyo engilwa ni chinyulu eze eve ulosi uwo, niyo ehelwa mbuli idya yagaze."},{"book":"Luka","chapter":"1","verse":"30","text":"Akaheza mndima ywa kwembingu amgamba, “Maliyamu, usekogoha, kwaviya Chohile kakufila mbazi."},{"book":"Luka","chapter":"1","verse":"31","text":"Nawinule nda, naho naweleke mwana chilume, namwitange zina dyakwe Yesu."},{"book":"Luka","chapter":"1","verse":"32","text":"Uyo natende mkulu naho netangwe Mwana Chohile Mkulu. Zumbe Chohile namwinke chigoda chakwe cho useuta, saviya endaga mwelesi ywakwe Daudi,"},{"book":"Luka","chapter":"1","verse":"33","text":"naho natende seuta ywa lukolo lwa Yakobo mazuwa yose, useuta wakwe hauna udumo!”"},{"book":"Luka","chapter":"1","verse":"34","text":"Maliyamu niyo amuza mndima ywa kwembingu, “Navidahike, vivihi, mbuli ino?” Miye simmanyize mgosi."},{"book":"Luka","chapter":"1","verse":"35","text":"Mndima ywa kwembingu amhitula, “Muye Ukukile nakwizile, na nguvu za Chohile nazikugubike. Kwa chausa icho mwana uyo nomwitange Mwana ywa Chohile."},{"book":"Luka","chapter":"1","verse":"36","text":"Naho umanye mlukolo ywako Elizabeti, yudya wantu wamanyize hakweleka, mna haluse ana nda ya myezi mtandatu, hatahegu kadalahala."},{"book":"Luka","chapter":"1","verse":"37","text":"Kwaviya hamna hedikudahika kwa Chohile.”"},{"book":"Luka","chapter":"1","verse":"38","text":"Maliyamu niyo agamba, “Kaula, miye ni mtumwa ywa Zumbe,” “navitende saivyo ulongile.” Niyo mndima ywa kwembingu ahalawa."},{"book":"Luka","chapter":"1","verse":"39","text":"Mwa mazuwa yadya Maliyamu kahalawa aita kwa kuchinyinta kwita ko mzi wendile kwa magulu ye mwe si ya Yudeya."},{"book":"Luka","chapter":"1","verse":"40","text":"Niyo engila mwe nyumba ya Zakaliya na kumlamsa Elizabeti."},{"book":"Luka","chapter":"1","verse":"41","text":"Elizabeti eze eve indamsa yakwe Maliyamu, kazana mwe inda yakwe katugusa. Elizabeti niyo amemezwa Muye Ukukile."},{"book":"Luka","chapter":"1","verse":"42","text":"Niyo alonga kwa izwi kulu, “Kujimbikwa weye kujinka wavyele wose, na umwana ukunga weleke kajimbikwa!"},{"book":"Luka","chapter":"1","verse":"43","text":"Ilaila vivihi mbuli ino, vikaleka mame ywa Zumbe ywangu anitalamkile?"},{"book":"Luka","chapter":"1","verse":"44","text":"Nize nive indamsa yako, kazana mwe nda yangu niyo katugusa kwa chinyemi."},{"book":"Luka","chapter":"1","verse":"45","text":"Chinyemi kwa weye uzumile longa mbuli ziya ugambilwe kulaila kwa Zumbe nazichinte!”"},{"book":"Luka","chapter":"1","verse":"46","text":"Maliyamu niyo alonga,"},{"book":"Luka","chapter":"1","verse":"47","text":"no muye wangu wamwelelwa Chohile Mwambula ywangu,"},{"book":"Luka","chapter":"1","verse":"48","text":"kwaviya kanikumbuka, mtumwa wakwe mnyanyahala!"},{"book":"Luka","chapter":"1","verse":"49","text":"kwaviya Chohile mta Udahi anidamanyiza vintu vikulu."},{"book":"Luka","chapter":"1","verse":"50","text":"Mbazi zakwe zekala vyeleko na vyeleko"},{"book":"Luka","chapter":"1","verse":"51","text":"Kadamanya vintu vikulu kwa mkono wakwe."},{"book":"Luka","chapter":"1","verse":"52","text":"Kawaseleza maseuta wata nguvu kulaila mwe vigoda vyawo vyo useuta,"},{"book":"Luka","chapter":"1","verse":"53","text":"Kawegusa wata sala kwa vintu vyedi,"},{"book":"Luka","chapter":"1","verse":"54","text":"Kamwambiza Izulaeli, mndima ywakwe,"},{"book":"Luka","chapter":"1","verse":"55","text":"Saviya alongile kwa wababa zetu Bulahimu"},{"book":"Luka","chapter":"1","verse":"56","text":"Maliyamu niyo ekala na Elizabeti myezi mitatu, niyo auya kaya."},{"book":"Luka","chapter":"1","verse":"57","text":"Mazuwa ya Elizabeti yo kwefungula yeze yabule, niyo efungula mwana chilume."},{"book":"Luka","chapter":"1","verse":"58","text":"Wantu we haguhi hakwe hamwenga na walukolo wakwe weze weve ivyo Zumbe amfilise mbazi, niyo wose weleleswa hamwenga naye."},{"book":"Luka","chapter":"1","verse":"59","text":"Mwana eze abule mazuwa mnane, weza kumjela ngasu. Niyo waunga wamwinke zina dya tati yakwe, etangwe Zakaliya."},{"book":"Luka","chapter":"1","verse":"60","text":"Mna nine niyo agamba, “Bule! Zina dyakwe netangwe Yohana.”"},{"book":"Luka","chapter":"1","verse":"61","text":"Wamhitula, “Mna hahana mntu mo lukolo lwenyu akwitangwa zina idyo!”"},{"book":"Luka","chapter":"1","verse":"62","text":"Niyo walonga na Zakaliya kwa vilagiso chani wamanye ivyo akunga amwitange mwanawe."},{"book":"Luka","chapter":"1","verse":"63","text":"Zakaliya niyo alombeza wamwinke chibawo awandike, niyo awandika vino, “Zina dyakwe netangwe Yohana.” Wose niyo wehelwa vidala!"},{"book":"Luka","chapter":"1","verse":"64","text":"Ahadya Zakaliya niyo adaha kulonga naho, niyo akonga kumjimbika Chohile."},{"book":"Luka","chapter":"1","verse":"65","text":"Wantu we haguhi hakwe niyo wogoha, na mbuli za vintu ivyo niyo zalongwa kose kwa wagulu wose we isi ya Yudeya."},{"book":"Luka","chapter":"1","verse":"66","text":"Chila evile mbuli izo, afanyanya mo moyo wakwe na kweuza, “Ivyo mwana uyo natende mntu ywani? Kwaviya udahi wa Zumbe wi hamwenga naye.”"},{"book":"Luka","chapter":"1","verse":"67","text":"Zakaliya, ise dya Yohana, amemezwa Muye Ukukile, naye kalonga mbuli ino kwa uwoni kulaila kwa Chohile."},{"book":"Luka","chapter":"1","verse":"68","text":"Ajimbikwe Zumbe, Chohile ywa Izulaeli!"},{"book":"Luka","chapter":"1","verse":"69","text":"Kachinka suwe Mwambula mta nguvu,"},{"book":"Luka","chapter":"1","verse":"70","text":"Saviya alongaga kukongela nkongo,"},{"book":"Luka","chapter":"1","verse":"71","text":"kugamba na chambulwe kulaila mwe wankondo wetu,"},{"book":"Luka","chapter":"1","verse":"72","text":"Alongaga nawawonele mbazi wadalahala wetu,"},{"book":"Luka","chapter":"1","verse":"73","text":"Elisaga kwa Bulahimu mkale ywetu,"},{"book":"Luka","chapter":"1","verse":"74","text":"kugamba nachambule kulaila mwa wankondo wetu."},{"book":"Luka","chapter":"1","verse":"75","text":"kwa ukuka na kwa kuwoneka wedi kwakwe,"},{"book":"Luka","chapter":"1","verse":"76","text":"“Nawe mwanangu, nawitangwe muwoni ywa Chohile Mkulu."},{"book":"Luka","chapter":"1","verse":"77","text":"Kuwagambila wantu wakwe kugamba nawambulwe"},{"book":"Luka","chapter":"1","verse":"78","text":"Kwaviya Chohile ywetu ni mta mbazi."},{"book":"Luka","chapter":"1","verse":"79","text":"na kuwalangaziza wadya wose wakwikala mwe chiza,"},{"book":"Luka","chapter":"1","verse":"80","text":"Yudya mwana niyo akula umwili no muye. Ekalaga mwe nyika kubula zuwa diya eze awalaile wantu wa Izulaeli."}]}