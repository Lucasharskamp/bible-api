{"data":[{"book":"Filipe","chapter":"2","verse":"1","text":"Wo la iɲɔdɔɔi zɔlɔɔni wa-ɠilibalai zu wa Kilista ɓaa? Ná-nɛɛbɛi ɠa wo ɠaanɛɛnɛzu nɛi? Kpɔfaama ɠa nɛi wo yɔɠɔzu wa Zɛnvu Ɲadegai? Wo ɠilagilagiti nɛɛbɛ la wo yɔɠɔzu ɓaa, ta maawɔinɠai?"},{"book":"Filipe","chapter":"2","verse":"2","text":"Deɠɛmu, à nà-koozunɛɛi laazeeli ga pagɔ, wo zoloo su, nɛɛ ɠilagi nɔ ɠɛ wo zaama, wo ɠili ʋa zɛnvu ɠilagi ta kisiɛ ɠilagi zu."},{"book":"Filipe","chapter":"2","verse":"3","text":"À mina faa nɔpɛ kɛ ga maaɠɔɔ faa, ɓaa nii wa kɛ wo lɔɠɔɠula, kɛlɛ kɛni wo ɓɔɠɔmaayei, wo deve ga zɔiti fizɔgɛ wo ʋa wa ɓɔɠɔi."},{"book":"Filipe","chapter":"2","verse":"4","text":"Wo tanɔpɛ ge mina ɠisiɛ tɔ ɓɔɠɔi ná-faa nɔ zu, kɛni wo ɗa ɠisiɛ ɓalaa zɔiti ta-vaa zu."},{"book":"Filipe","chapter":"2","verse":"5","text":"Kisiɛi é ɠɛni Yesu Kilista ma, naa ɠɛɠalai ɠɛ wo ma:"},{"book":"Filipe","chapter":"2","verse":"6","text":"Tɔun kɛʋelei ɠɛni ga GALA kɛʋelei,"},{"book":"Filipe","chapter":"2","verse":"7","text":"Kɛlɛ, tɔun é ɓɔɠɔ ɠɛʋelei pɛ zɛni ná,"},{"book":"Filipe","chapter":"2","verse":"8","text":"É vaani bu, é ɓɔɠɔmaayei,"},{"book":"Filipe","chapter":"2","verse":"9","text":"Naa ɠa é kɛai, GALA ge bɔɔlɔai la gola,"},{"book":"Filipe","chapter":"2","verse":"10","text":"naa ɠa a kɛ, ɲiibii pɛ ge nɔkɔ pilɛ Yesu laaseigi wɔɔlɔ vai ma,"},{"book":"Filipe","chapter":"2","verse":"11","text":"ta nɛgi pɛ ge la ga, ti ɠɛ ma:"},{"book":"Filipe","chapter":"2","verse":"12","text":"Naa ɠa é ba, nɛ̀ɛɲɔɠɔiti, wo ɠɛni woozogi ɠɛɛzu yeenɔpɛ, siɛgi zu gè ɠɛni la wo ʋɔ bɛ, à wa-ɠizo fai ɠula kɛlɛma ga botii, wo lua GALA ba unfemai zu, é la nɔ ga kɛ̀ai ma wo ʋɔ bɛ, kɛlɛ anɛɛ niizu mɔnɔ pòluʋelei."},{"book":"Filipe","chapter":"2","verse":"13","text":"Mazɔlɔɔ GALA ka botii ɠɛɛzu wo yiima, é ziimai ta zobogi ve wo ʋɛ, wo naati daazeeli, eɠɛʋelei tɔ ɓɔɠɔi ná-faazeikpasui la."},{"book":"Filipe","chapter":"2","verse":"14","text":"À faiti pɛ kɛ, unsuyeli mina ɠɛ su, maaɠaali mina ɠɛ su,"},{"book":"Filipe","chapter":"2","verse":"15","text":"ga peelalazu mina ɠɛ wo ʋa, wo ɲade, wo ɠɛ ga GALA dointi, kɔzɔzu la ti ʋa, sɔletala nuɓusɛi niiti saama, ti ga yaava nuiti. À volo ti zaama eteai zu eɠɛ wozakalagi,"},{"book":"Filipe","chapter":"2","verse":"16","text":"wo ɗa li ti ʋɔ ga zɛnvui ma wooi.2:16 wo ɗa li ti ʋɔ ga zɛnvui ma wooi: Tati pelei taɠili ɓalaa ka ga nii: zɛnvui ma wooi ɠɛ wo ya Naa ɠa a ɠɛ ga nà-lɛbiyai ma ungi Kilista ná-foloi, naa ɠa a dɛɛ ga gè la ɠɛni ɓizɛni wafuun, gè ʋa botii ɠɛ wafuun."},{"book":"Filipe","chapter":"2","verse":"17","text":"Anɛɛ ni nà ɠɛɛzu ga puya zalaɠai, é ɓɔ zalaɠai ʋa, wa-ɠidaaleʋei feezu GALA zea, kòozunɛɛʋɛ, nà wo ʋɔɔpɛɛzu nà-koozunɛɛi ʋa."},{"book":"Filipe","chapter":"2","verse":"18","text":"Zenɔ ɠana é la, wa ɓalaagi wo maanɛɛʋɛ wo ɠoozunɛ, wo nà ɓalaa pɔ̀ɔpɛɛ wa-ɠoozunɛɛi ʋa."},{"book":"Filipe","chapter":"2","verse":"19","text":"Toɠa kìsu ga Maliɠii Yesu a laana ga, su mina mɔ ɠooza, gè Timɔte leʋe wo ma, naa ɠa a kɛ a ɠalena ma, é wo-maawooiti bo mà, ìɲɔ ge lɔ."},{"book":"Filipe","chapter":"2","verse":"20","text":"Mazɔlɔɔ nu nɔpɛ ge la zèa ʋɛ, gi-ɠigi ga ɠɛʋele, nii a yiizoolɛ gola ga wa-vaa."},{"book":"Filipe","chapter":"2","verse":"21","text":"Ti pɛ ta ta-undaanɛɛi nɔ ɠaiziɛzu, ti la Yesu Kilista nɔnɔ ɠaiziɛzu."},{"book":"Filipe","chapter":"2","verse":"22","text":"Wo kwɛni ga Timɔte losuʋɛ ɠulaʋɛ kɛlɛma, ʋelei gi botii ɠɛɛni la ʋɔɔma gá tɔ, eɠɛ doun ta kɛɛɠɛ, Woo Niinɛ Ʋagɔi ma wotii zu."},{"book":"Filipe","chapter":"2","verse":"23","text":"Nà ɠisiɛzu ga gè teʋe wo ma, siɛgi zu nɔ feya gè nà-faiti kɛʋele ʋɛtɛsu da ga pagɔ."},{"book":"Filipe","chapter":"2","verse":"24","text":"Dàaʋɛ da Maliɠii zaɓui zu, ga nà ɓɔɠɔi ɓalaa, su la mɔ ɠoozazu, gè ʋa wo ʋɔ bɛ."},{"book":"Filipe","chapter":"2","verse":"25","text":"Gè deveʋɛ ga gè kɛ̀ɛloin Epafolodite leʋe wo ma, gá tɔ ɠa gi botii ɠɛɛzu ʋɔɔma, gi kɔɔi ɠɔ ʋɔɔma, wa-ɠeelai wo teʋeni mà, é ʋa pɔ̀ ga wa-ɓɔbai màavaiti faa zu."},{"book":"Filipe","chapter":"2","verse":"26","text":"Wɔin ɠɛni ma gola ga é wo pɛ wo ʋɛtɛ. Ziiɓɔlɔni gola, tɔɔzei wo ná-seeɓɛi ma woo mɛnini."},{"book":"Filipe","chapter":"2","verse":"27","text":"É zeeɓɛni gola, ná tago é ʋa za, kɛlɛ GALA ge maawɔinɠaani. Tɔ ɠila nɔ laade, kɛlɛ nà ɓalaagi, nii a kɛ gè mina lɔ mɔnɔ ziiɓɔlɔ wolai zu."},{"book":"Filipe","chapter":"2","verse":"28","text":"Naa ɠa é kɛai, gè ɠaaɓaa, gè teʋe fala wo ma, wa kaana, wo ʋa ɠoozunɛ, naa ɠa a kɛ, nà ɓalaagi nà-ziizoolɛi ta zeɠe ba."},{"book":"Filipe","chapter":"2","verse":"29","text":"À suzo ga pagɔ koozunɛɛi zu, tɛi é ga Maliɠii nɔnɔi, wo unfemai ve naa ɠɛɠala nuiti bɛ,"},{"book":"Filipe","chapter":"2","verse":"30","text":"mazɔlɔɔ é ɠɛnina saai maazɔlɔɔsu Kilista ná-botii ma vaa zu, é ɠikulani zɛnvui zu, é ʋa kpɔbai ɠɛ bɛ̀, nii wa ɓɔɠɔi wo la ɓena zoo kɛɛzu."}]}