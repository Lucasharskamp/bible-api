{"data":[{"book":"Luukas","chapter":"18","verse":"1","text":"Jeesus kertoi eräänä päivänä oppilailleen havainnollisen esimerkin sinnikkäästä rukouksesta. Hän halusi osoittaa, ettei pidä lakata rukoilemasta, ennen kuin vastaus tulee."},{"book":"Luukas","chapter":"18","verse":"2","text":"»Eräässä kaupungissa oli tuomari, joka ei kunnioittanut Jumalaa eikä piitannut siitä, mitä ihmiset sanoivat."},{"book":"Luukas","chapter":"18","verse":"3","text":"Muuan köyhä leski tuli vähän väliä hänen luokseen pyytämään oikeudenkäyntiä erästä miestä vastaan, joka oli aiheuttanut hänelle vahinkoa."},{"book":"Luukas","chapter":"18","verse":"4,5","text":"Tuomari ei jaksanut kiinnostua hänen asiastaan, mutta ajan mittaan nainen kävi hänen hermoilleen."},{"book":"Luukas","chapter":"18","verse":"6","text":"Jeesus jatkoi: »Jos kova tuomarikin on taivutettavissa,"},{"book":"Luukas","chapter":"18","verse":"7,8","text":"niin kuinka sitten Jumala ei auttaisi lapsiaan, jotka pyytävät häneltä apua yötä päivää? Hän vastaa pian. Kysymys onkin siitä, kuinka moni rukoilee uskoen silloin, kun minä palaan maan päälle.18:7,8 Sananmukaisesti: »Löytäneekö Ihmisen Poika tullessaan uskollisuutta maan päältä?»»"},{"book":"Luukas","chapter":"18","verse":"9","text":"Sitten Jeesus kertoi tällaisen vertauksen niille, jotka ylpeilivät omasta hyvyydestään ja halveksivat muita ihmisiä:"},{"book":"Luukas","chapter":"18","verse":"10","text":"»Kaksi miestä meni temppeliin rukoilemaan. Toinen oli ylpeä fariseus, joka piti itseään hyvänä ihmisenä, ja toinen halveksittu veronkantaja."},{"book":"Luukas","chapter":"18","verse":"11","text":"Fariseus rukoili näin: ’Kiitos, Jumala, etten olen syntinen niin kuin muut, esimerkiksi tuo veronkantaja. En petä koskaan ketään, en tee aviorikosta,"},{"book":"Luukas","chapter":"18","verse":"12","text":"paastoan kaksi päivää viikossa ja annan Jumalalle kymmenesosan tuloistani.’"},{"book":"Luukas","chapter":"18","verse":"13","text":"Veronkantaja sen sijaan seisoi temppelin perällä uskaltamatta edes katsoa ylöspäin rukoillessaan. Hän löi murheissaan rintaansa ja pyysi: ’Jumala, olen syntinen ja pyydän armoa!’"},{"book":"Luukas","chapter":"18","verse":"14","text":"Vakuutan teille, että tämä syntinen palasi kotiinsa anteeksi saaneena eikä suinkaan se fariseus. Ylpeä alennetaan, mutta nöyrä ylennetään.»"},{"book":"Luukas","chapter":"18","verse":"15","text":"Äidit toivat eräänä päivänä pieniä lapsiaan Jeesuksen luo pyytäen, että tämä koskettaisi heitä ja siunaisi heidät. Oppilaat hätistelivät heidät kuitenkin pois."},{"book":"Luukas","chapter":"18","verse":"16,17","text":"Jeesus pyysi heitä tulemaan takaisin ja sanoi oppilailleen: »Antakaa pienten lasten tulla luokseni! Älkää missään tapauksessa käskekö heidän mennä pois. Taivaan valtakunta kuuluu niille ihmisille, jotka ovat yhtä luottavaisia kuin nämä pikkulapset. Jos jollakulla ei ole sellaista uskoa kuin lapsella, hän ei pääse sisään valtakunnan porteista.»"},{"book":"Luukas","chapter":"18","verse":"18","text":"Eräs juutalaisten uskonnollinen johtaja kysyi Jeesukselta: »Hyvä opettaja, mitä minun on tehtävä, että pääsisin taivaaseen?»"},{"book":"Luukas","chapter":"18","verse":"19","text":"Jeesus kysyi takaisin: »Miksi sanoit minua hyväksi? Vain Jumala on todella hyvä."},{"book":"Luukas","chapter":"18","verse":"20","text":"Mutta mitä kysymykseesi tulee, tunnet kai kymmenen käskyä? Älä tee aviorikosta, älä tapa, älä varasta, älä valehtele, kunnioita vanhempiasi ja niin edelleen.»"},{"book":"Luukas","chapter":"18","verse":"21","text":"Mies vastasi: »Olen pikkulapsesta asti elänyt näiden lakien mukaan.»"},{"book":"Luukas","chapter":"18","verse":"22","text":"»Sinulta puuttuu vain yksi asia», Jeesus sanoi silloin. »Myy kaikki, mitä omistat, anna rahat köyhille ja lähde seuraamaan minua. Silloin sinulla on aarre taivaassa.»"},{"book":"Luukas","chapter":"18","verse":"23","text":"Kuullessaan tämän mies lähti pois alakuloisena, sillä hän oli hyvin rikas."},{"book":"Luukas","chapter":"18","verse":"24","text":"Jeesus katseli hänen menoaan ja sanoi oppilailleen: »Rikkaan on tosiaan vaikea päästä Jumalan valtakuntaan."},{"book":"Luukas","chapter":"18","verse":"25","text":"Kamelinkin on helpompi mennä neulansilmän läpi.»"},{"book":"Luukas","chapter":"18","verse":"26","text":"Kuulijat ihmettelivät: »Jos se on niin vaikeaa, kuinka kukaan voi pelastua?»"},{"book":"Luukas","chapter":"18","verse":"27","text":"Hän vastasi: »Jumalalle on mahdollista se, mikä ihmiselle on mahdotonta.»"},{"book":"Luukas","chapter":"18","verse":"28","text":"Pietari muistutti: »Me olemme lähteneet kodeistamme ja seuranneet sinua.»"},{"book":"Luukas","chapter":"18","verse":"29","text":"»Niin olette», Jeesus vastasi. »Jokainen, joka tekee samalla tavoin – luopuu kodistaan, vaimosta, veljistä, vanhemmista tai lapsista Jumalan valtakunnan tähden –"},{"book":"Luukas","chapter":"18","verse":"30","text":"saa jo nyt moninkertaisen korvauksen ja uudessa maailmassa ikuisen elämän.»"},{"book":"Luukas","chapter":"18","verse":"31","text":"Jeesus kutsui kaksitoista oppilastaan luokseen ja sanoi heille: »Kun nyt menemme Jerusalemiin, siellä toteutuvat kaikki minua koskevat entisajan profeettojen ennustukset."},{"book":"Luukas","chapter":"18","verse":"32","text":"Joudun pakanoiden käsiin ja he pilkkaavat minua, sylkevät päälleni ja kohtelevat minua häpeällisesti."},{"book":"Luukas","chapter":"18","verse":"33","text":"He ruoskivat minua ja viimein surmaavat minut, mutta kolmantena päivänä nousen kuolleista.»"},{"book":"Luukas","chapter":"18","verse":"34","text":"He eivät ollenkaan ymmärtäneet hänen puhettaan. Tuntui, kuin hän olisi esittänyt arvoituksia."},{"book":"Luukas","chapter":"18","verse":"35","text":"Heidän tullessaan Jerikon lähelle istui tien laidassa sokea mies kerjäämässä ohikulkijoilta."},{"book":"Luukas","chapter":"18","verse":"36","text":"Kun mies kuuli äänestä, että liikkeellä oli suuri väkijoukko, hän kysyi, mitä oli tekeillä."},{"book":"Luukas","chapter":"18","verse":"37","text":"Hän sai kuulla, että Jeesus Nasaretilainen oli menossa ohi."},{"book":"Luukas","chapter":"18","verse":"38","text":"Silloin hän alkoi huutaa: »Jeesus, Daavidin Poika, auta minua!»"},{"book":"Luukas","chapter":"18","verse":"39","text":"Jeesuksen edellä kulkevat ihmiset yrittivät vaientaa sokean, mutta tämä huusi entistä kovempaa: »Daavidin Poika, auta minua!»"},{"book":"Luukas","chapter":"18","verse":"40","text":"Jeesus pysähtyi tullessaan miehen kohdalle. »Tuokaa sokea tänne», hän pyysi."},{"book":"Luukas","chapter":"18","verse":"41","text":"Sitten hän kysyi mieheltä: »Mitä haluat?»"},{"book":"Luukas","chapter":"18","verse":"42","text":"Jeesus sanoi: »Hyvä on, nyt voit nähdä! uskosi on parantanut sinut.»"},{"book":"Luukas","chapter":"18","verse":"43","text":"Mies sai heti näkönsä ja lähti kulkemaan Jeesuksen jäljessä. Koko ajan hän kiitti Jumalaa. Myös kaikki tapahtuman todistajat ylistivät Jumalaa."}]}