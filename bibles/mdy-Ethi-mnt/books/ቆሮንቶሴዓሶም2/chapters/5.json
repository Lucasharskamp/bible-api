{"data":[{"book":"ቆሮንቶሴ ዓሶም 2","chapter":"5","verse":"1","text":"ሓይ ዉልሻ ማላ፥ ዻካ'' ዎዴሮ ማዔ ዑፃ ኑኡኮ ባይቄቴያ ዓሲ ማዢባኣያ፥ ፆኦሲ ማዤ ናንጊና ናንጎ ማኣሪ ኑኡኮ ጫሪንጮይዳ ዓኣሢ ኑ ዔራኔ።"},{"book":"ቆሮንቶሴ ዓሶም 2","chapter":"5","verse":"2","text":"ሃይካ ሳዖይዳ ኑ ዓኣዖ ጫሪንጮይዳ ዓኣ ማኣሮ ኑኡኮ ጌላኒ ኮዒ ሚርጌና ማሊ ኑ ሜታዻኔ።"},{"book":"ቆሮንቶሴ ዓሶም 2","chapter":"5","verse":"3","text":"ዬያ ማኣሮይዳ ኑ ጌሌ ዎዶ''ና ማኣሪባኣያ ካሎ'' ኑ ማዓዓኬ።"},{"book":"ቆሮንቶሴ ዓሶም 2","chapter":"5","verse":"4","text":"ሓያ ዉልሾጉዴ ማኣሮይዳ ኑ ናንጋ ናንጋ ዴኤፄም፥ ኑ ሚርጌና ማሊ ሜታዻኔ፤ ኑ ዬያይዲ ማሊ ሜታዻሢያ ኑኡኮ ሃይቃ ዑፃ ናንጎና ዔኤዺንቶም ጊዳ'' ቃቃሳኒ ማዓንዳፓዓቴም ኑፓ ሺኢሻኒቱዋሴ።"},{"book":"ቆሮንቶሴ ዓሶም 2","chapter":"5","verse":"5","text":"ያዺ ማዓንዳጉዲ ኑና ጊኢጊሼሢ ፆኦሲኬ፤ ኑም ሃጊ ማዓንዳ ባኮኮ ቢያ ዓይሢ ባኣዚ'' ማዓንዳጉዲ ፔኤኮ ዓያኖዋ ኑም ዒንጌሢ ዒዛኬ።"},{"book":"ቆሮንቶሴ ዓሶም 2","chapter":"5","verse":"6","text":"ኑኡኮ ሳዖይዳ ናንጎ ማኣሮ ማዔ ዑፆና ኑ ዓኣ ዎዶ''ማና ጎዳይዳፓ ኑ ሃኪ ናንጋሢ ዔራያ ማዔቴያ ቢያ ዎዴ ዒጊጩዋዖ ጎዳ ጉሙርቂ ኑ ናንጋኔ።"},{"book":"ቆሮንቶሴ ዓሶም 2","chapter":"5","verse":"7","text":"ኑኡኒ ናንጋሢ ጎዳ ጉሙርቂሢና ማዓንዳኣፓዓቴም ዛጊሢናቱዋሴ።"},{"book":"ቆሮንቶሴ ዓሶም 2","chapter":"5","verse":"8","text":"ሓያ ኑኡኮ ማኣሮ ማዔ ዑፆይዳፓ ዱማዺ ጎዳና ናንጋኒ ኑኡኒ ኮዓኔ፤ ጫርቂኬ ኑ ጌስታሢ።"},{"book":"ቆሮንቶሴ ዓሶም 2","chapter":"5","verse":"9","text":"ዬያሮ ሓያ ኑኡኮ ዑፆና ኑ ዓኣቴያ ዱማዺ ኑ ናንጌቴያ ኑኡኮ ማሊፃ ጎዳ ዎዛሲሢኬ።"},{"book":"ቆሮንቶሴ ዓሶም 2","chapter":"5","verse":"10","text":"ፔቴ'' ፔቴ''ሢ ፔ ናንጌ ዎዶ''ና ማዼማ ጉዴያ፥ ኮሺ ማዔቴያ ፑርታ ማዼ ማዾ'' ዛሎ'' ዒንጊንታ ባኮ ዔካኒ ኪሪስቶሴኮ ዎጎ ዎጎ ቤዞ ሺኢኪ ዔካንዳኔ።"},{"book":"ቆሮንቶሴ ዓሶም 2","chapter":"5","verse":"11","text":"ፆኦሲ ዒጊጪሢ ዎዚ ጌይሢታቴያ ኑ ዔራሢሮ ዓሳ ኑ ጋዓ ባኮ ጎኔኬ ጌይ ዔካንዳጉዲ ኑ ማዻኔ፤ ኑኡኒ ዖናንሢታቴያ ፆኦሲ ኑና ዔራኔ፤ ዒንሢያ ሃሣ ዒንሢ ዒኖና ኑኡኒ ዖናንሢታቴያ ዔራኔ ጌይ ታ ማላኔ።"},{"book":"ቆሮንቶሴ ዓሶም 2","chapter":"5","verse":"12","text":"ጋርሲ ዒናይዳ ዓኣ ባኣዚ''ቱዋንቴ፥ ዙላ'' ዓሲም ጴዻ ባኣዚ''ና ሄርሺንታ ዓሶም ዒንሢ ማሂ ኬኤዛኒ ኑኡና ዒንሢ ሄርሺንታንዳጉዲ ማዓንዳኣፓዓቴም ላሚ ጊንሣ ኑኡኮ ዖኑሞ ዒንሢም ኑ ኬኤዛኒቱዋሴ።"},{"book":"ቆሮንቶሴ ዓሶም 2","chapter":"5","verse":"13","text":"ኑ ዣኣሽካ ዓሲ ማዔቴያ ፆኦሲሮ ጌይኬ፤ ሃሣ ዒናና ዓኣ ዓሲ ኑ ማዔቴ ዒንሢሮ ጌይኬ።"},{"book":"ቆሮንቶሴ ዓሶም 2","chapter":"5","verse":"14","text":"ኪሪስቶሴኮ ናሹማ ኑና ዬያ ማዺሻኔ፤ ፔቴ''ሢ ቢያሢ ዛሎ'' ሃይቄሢሮ ቢያሢ ዒዛና ዎላ'' ሃይቄያ ማዔሢ ኑ ዔራኔ።"},{"book":"ቆሮንቶሴ ዓሶም 2","chapter":"5","verse":"15","text":"ሼምፔና ዓኣዞንሢ ቢያ ዔያቶ ጋይቴ ሓይቂ ሓይባ''ፓ ዔቄሢም ናንጋንዳኣፓዓቴም ሃይካፓ ሴካ ፔኤም ጌዒ ናንጉዋጉዲ ኪሪስቶሴ ቢያሢም ሓይቄኔ።"},{"book":"ቆሮንቶሴ ዓሶም 2","chapter":"5","verse":"16","text":"ዬያሮ ሃይፓ ሴካ ዖናኣ ኑ ዓሲ ዛጋ ዓኣፒና ዛጋዓኬ፤ ሃያኮ ቤርታ ኪሪስቶሴ ኑ ዛጌሢ ዓሲ ዛጋ ዓኣፒና ማዔቴያ ሃካፓ ሴካ ጋዓንቴ ኑ ዛጋንዳሢ ዬያ ጎይፆቱዋሴ።"},{"book":"ቆሮንቶሴ ዓሶም 2","chapter":"5","verse":"17","text":"ዬያሮ ዖኦኒያ ኪሪስቶሴና ዎላ'' ፔቴ'' ማዔቴ ዓኪ ማዢንቲኬ፤ ቤርታኣ ባካ ዓኣዼኔ፤ ዬያ ቤዞ ዓኪ ባኣዚ'' ዓርቄኔ ጌይሢኬ።"},{"book":"ቆሮንቶሴ ዓሶም 2","chapter":"5","verse":"18","text":"ዬይ ቢያ ያዺ ማዔሢ ኑና ፔኤና ዎላ'' ኪሪስቶሴ ዛሎ''ና ጊኢጊሼሢና፥ ጊኢጊሺፆ ማዾ''ዋ ኑም ዒንጌ ፆኦዛሢ ዛሎ''ናኬ።"},{"book":"ቆሮንቶሴ ዓሶም 2","chapter":"5","verse":"19","text":"ዬይያ ፆኦሲ' ኪሪስቶሴ ዛሎ''ና ዓሶ ቢያ ፔኤና ዎላ'' ጊኢጊሼኔ ጌይሢኬ፤ ሃሣ ዻቢንቶዋ ዔያቶኮ ዓርቂባኣሴ፤ ኑኡማኣ ዬያ ዓሶ ጊኢጊሻ ቃኣሎ'' ዒንጌኔ።"},{"book":"ቆሮንቶሴ ዓሶም 2","chapter":"5","verse":"20","text":"ፆኦሲ' ዓሶ ፔ ባንሢ ኑ ዛሎ''ና ዔኤላ''ሢሮ ኑኡኒ ኪሪስቶሴ ዛሎ'' ማዒ ጌስታያኬ፤ ዬያሮ፦ «ፆኦሲና ዎላ'' ጊኢጉዋቴ» ጌዒ ኪሪስቶሴ ሱ'ንፆና ኑ ዒንሢ ሺኢቃኔ።"},{"book":"ቆሮንቶሴ ዓሶም 2","chapter":"5","verse":"21","text":"ኑኡኒ ኪሪስቶሴና ዎላ'' ፔቴ'' ማዒ ፆኦሲ ፂሉ''ሞ ዴንቃንዳጉዲ ጎሜባኣ ኪሪስቶሴ ኑኡኮ ጎሞ ኬዳንዳጉዲ ፆኦሲ ማሄኔ።"}]}