{"data":[{"book":"Matayo","chapter":"4","verse":"1","text":"Yesu niyo alongozwa ni Muye Ukukile kwe nyika chani ajezwe ni Mwavu."},{"book":"Matayo","chapter":"4","verse":"2","text":"Eze afunge kudya kwa mazuwa milongo mine chilo na msi, Yesu niyo alumwa nisala."},{"book":"Matayo","chapter":"4","verse":"3","text":"Niyo Mwavu ambasa nakumgamba, “Uneva wi mwana Chohile, yahitwile mayuwe yano yatende migate.”"},{"book":"Matayo","chapter":"4","verse":"4","text":"Mna Yesu ahitula, “Mawandiko Yakukile yagamba, ‘Wantu hawakudaha kwikala kwa migate iyodu, mna kwa chila ulosi Chohile akulonga.’ ”"},{"book":"Matayo","chapter":"4","verse":"5","text":"Niyo Mwavu amwigala Yesu Yelusalemu, Mzi Ukukile, amwika kulanga ko lunenengwe lwe Nyumba nkulu ya Chohile,"},{"book":"Matayo","chapter":"4","verse":"6","text":"nakumgamba, “Uneva chindedi wi Mwana Chohile, kwedule hasi, kwaviya mawandiko yagamba."},{"book":"Matayo","chapter":"4","verse":"7","text":"Yesu ahitula, “Mna mawandiko Yakukile naho yagamba, ‘Usekumjeza Zumbe Chohile ywako.’ ”"},{"book":"Matayo","chapter":"4","verse":"8","text":"Niyo Mwavu amguha Yesu, amwigala mwe lugulu lutali vidala nakumlagisa useuta wose we isi na ukulu wakwe."},{"book":"Matayo","chapter":"4","verse":"9","text":"Mwavu agamba, “Vino vyoseni nahwinke uneva unafika madi univikile.”"},{"book":"Matayo","chapter":"4","verse":"10","text":"Yesu niyo ahitula, Shetani halawe! Mawandiko Yakukile yagamba, Mvikile Zumbe Chohile ywako naho msankanile uyodu!"},{"book":"Matayo","chapter":"4","verse":"11","text":"Niyo Mwavu amleka Yesu, wandima wa kwembingu niyo weza kumwambiza."},{"book":"Matayo","chapter":"4","verse":"12","text":"Yesu eze eve kugamba Yohana Mta kubatiza kajelwa mndani, aita Galilaya."},{"book":"Matayo","chapter":"4","verse":"13","text":"Hekale Nazaleti, mna kaita Kapelinaumu, mzi wi hankanda he diziwa dya Galilaya, mwe si ya Zabuloni na Nafutali."},{"book":"Matayo","chapter":"4","verse":"14","text":"Uwoni wa muwoni Isaya alongaga uchinta."},{"book":"Matayo","chapter":"4","verse":"15","text":"“Isi ya Zabuloni hamwenga ne isi ya Nafutali,"},{"book":"Matayo","chapter":"4","verse":"16","text":"Wantu wakwikala mwe chiza"},{"book":"Matayo","chapter":"4","verse":"17","text":"Kukongela aho Yesu kakonga kulonga ulosi wakwe, “Kweileni masa yenyu, kwaviya Useuta wa kwembingu wi hajihi!”"},{"book":"Matayo","chapter":"4","verse":"18","text":"Umo Yesu akajinka mnkanda mwe diziwa dya Galilaya, awona walukolo waidi walowa samaki, Simoni akwitangwa Petulo na mlukolo ywakwe akwitangwa Anduleya, wakalowa samaki mwe diziwa na lwavu."},{"book":"Matayo","chapter":"4","verse":"19","text":"Yesu awagamba, “Nitimilani, naniwahinye mtende walowa wantu.”"},{"book":"Matayo","chapter":"4","verse":"20","text":"Aho waleka izinyavu zawo wamtimila."},{"book":"Matayo","chapter":"4","verse":"21","text":"Eze ajende jende awawona walukolo watuhu waidi, Yakobo na Yohana, wana wa Zebedayo. Nawe mwe ngalawa na tati yawo Zebedayo, wakasuma nyavu zawo vyedi. Yesu awetanga,"},{"book":"Matayo","chapter":"4","verse":"22","text":"aho wayasa ingalawa hamwenga na tati yawo, wamtimila."},{"book":"Matayo","chapter":"4","verse":"23","text":"Yesu aita mwe isi yose ya Galilaya, akahinya mwe nyumba ya Chiyahudi ya kuvikila, akalonga Mbuli Yedi yo Useuta wa Chohile, na kuhonya wantu wata manyonje yesimile."},{"book":"Matayo","chapter":"4","verse":"24","text":"Mbuli zakwe zizagala mwe isi yose ya Siliya, ivyo wantu wamwigaila wadya woseni na wakahuma, wa kuhuma manyonje yesimile na masulumizo, wantu wata mpepo, na wata chifutu hamwenga na wantu waholomale. Yesu naye kawahonya woseni."},{"book":"Matayo","chapter":"4","verse":"25","text":"Fyo kulu dimtimila kulaila Galilaya na Dekapoli si ina mizi mlongo, kulaila Yelusalemu, Yudeya hamwenga ne isi mwe ntendele ntuhu yo mto wa Yolodani."}]}