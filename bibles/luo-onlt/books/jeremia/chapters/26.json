{"data":[{"book":"Jeremia","chapter":"26","verse":"1","text":"E chakruok mar loch Jehoyakim wuod Josia ruodh Juda, wachni nobiro koa ir Jehova Nyasaye:"},{"book":"Jeremia","chapter":"26","verse":"2","text":"“Ma e gima Jehova Nyasaye wacho: Chungi e laru mar od Jehova Nyasaye kendo iwuo gi ji duto manie dala mar Juda ma lemoga e od Jehova Nyasaye. Nyisgi gik moko duto manyisi; kik iwe kata wach achiel."},{"book":"Jeremia","chapter":"26","verse":"3","text":"Sa moro ginichik itgi kendo ngʼato ka ngʼato olokre owe yorene maricho. Eka analok pacha kendo ok anakel kuomgi masira mane achano nikech timbe maricho magisetimo."},{"book":"Jeremia","chapter":"26","verse":"4","text":"Wachnegi ni, ‘Ma e gima Jehova Nyasaye wacho: Ka ok uwinja kendo uluwo chikena, ma aseketo e nyimu,"},{"book":"Jeremia","chapter":"26","verse":"5","text":"kendo ka ok uwinjo weche mag jotichna ma jonabi, maseoronu pile ka pile (kata kamano pod ok uwinjo),"},{"book":"Jeremia","chapter":"26","verse":"6","text":"bangʼe anami odni obed ka Shilo kendo dala maduongʼni ka gima okwongʼ e dier ogendini duto mag piny.’ ”"},{"book":"Jeremia","chapter":"26","verse":"7","text":"Jodolo, jonabi kod ji duto nowinjo Jeremia kawacho wechegi e od Jehova Nyasaye."},{"book":"Jeremia","chapter":"26","verse":"8","text":"To bangʼ ka Jeremia nosetieko nyiso ji duto gik moko duto mane Jehova Nyasaye ochike mondo owachi, jodolo, jonabi kod ji duto nomake kendo owachone niya, “Nyaka itho!"},{"book":"Jeremia","chapter":"26","verse":"9","text":"Angʼo ma omiyo ikoro e nying Jehova Nyasaye ni odni biro chalo ka Shilo kendo ni dala maduongʼni nojwangʼ kendo nokethi maonge ngʼama nodagie?” Kendo ji duto nochokore kolworo Jeremia e od Jehova Nyasaye."},{"book":"Jeremia","chapter":"26","verse":"10","text":"Ka jotend jo-Juda nowinjo wechegi, negia kar dak mar ruoth ma gidhi nyaka e od Jehova Nyasaye kendo negikawo keregi e kar donjo mar Dhorangach Manyien mar od Jehova Nyasaye."},{"book":"Jeremia","chapter":"26","verse":"11","text":"Eka jodolo kod jonabi nowachone jotelo kod ji duto niya, “Ngʼatni onego ngʼadne buch nek nikech nokoro kuom dala maduongʼni. Usewinje gi itu uwegi!”"},{"book":"Jeremia","chapter":"26","verse":"12","text":"Eka Jeremia nowachone jotelo duto kod ji duto niya, “Jehova Nyasaye ne oora mondo akor kuom odni kod dala maduongʼni gigo duto musewinjo."},{"book":"Jeremia","chapter":"26","verse":"13","text":"Koro lokuru yoreu gi timbeu kendo uluor Nyasachu. Eka Jehova Nyasaye nolok pache kendo ok nokel masira kuomu mosechano timonu."},{"book":"Jeremia","chapter":"26","verse":"14","text":"Anto an e lweti; timnauru gima uneno ka ber kendo nikare."},{"book":"Jeremia","chapter":"26","verse":"15","text":"To ngʼeuru gadieri ni, ka unega, to unukel ketho kuom chwero remo maonge ketho kuomu uwegi kendo kuom dala maduongʼni gi jogo modak e iye, nimar adiera Jehova Nyasaye oseora iru mondo awachnu wechegi duto ka uwinjo gi itu.”"},{"book":"Jeremia","chapter":"26","verse":"16","text":"Eka jotelo duto kod ji duto nowachone jodolo gi jonabi niya, “Ngʼatni ok onego ngʼadne buch tho! Osewuoyonwa e nying Jehova Nyasaye ma Nyasachwa.”"},{"book":"Jeremia","chapter":"26","verse":"17","text":"Jodongo moko mag piny nosudo nyime e lela kendo owachone chokruok mangima mar ji ni,"},{"book":"Jeremia","chapter":"26","verse":"18","text":"“Mika maa Moresheth nokoro e ndalo Hezekia ruodh Juda. Nonyiso jo-Juda duto ni, ‘Ma e gima Jehova Nyasaye Maratego wacho:"},{"book":"Jeremia","chapter":"26","verse":"19","text":"Bende Hezekia ruodh Juda kata ngʼato angʼata man Juda nonegi? Donge Hezekia noluoro Jehova Nyasaye kendo omanyo ngʼwono mare? Kendo donge Jehova Nyasaye noloko pache, mi omiyo ne ok okelo masira kuomgi? Wachiegni kelo masira malich kuomwa wawegi!”"},{"book":"Jeremia","chapter":"26","verse":"20","text":"(Koro Uria wuod Shemaya moa Kiriath Jearim ne ngʼat machielo mane okoro e nying Jehova Nyasaye; nokoro mana gik machalre kuom dala maduongʼni kendo pinyni mana kaka Jeremia notimo."},{"book":"Jeremia","chapter":"26","verse":"21","text":"Ka Ruoth Jehoyakim kod jotende duto nowinjo wechege, ruoth ne dwaro mondo onege. To Uria nowinjo ma kendo oringo ka luoro omake nyaka Misri."},{"book":"Jeremia","chapter":"26","verse":"22","text":"Ruoth Jehoyakim, kata kamano, nooro Elnathan wuod Akbor nyaka Misri, kaachiel gi chwo mamoko."},{"book":"Jeremia","chapter":"26","verse":"23","text":"Negigolo Uria Misri kendo gitere ne Ruoth Jehoyakim, mane omiyo onege gi ligangla kendo dende owiti e kar yiko mar ji ajiya.)"},{"book":"Jeremia","chapter":"26","verse":"24","text":"Bende, Ahikam wuod Shafan noriwo Jeremia lwedo, kendo omiyo ne ok ochiwe e lwet jogo mondo onege."}]}