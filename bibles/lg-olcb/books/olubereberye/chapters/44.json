{"data":[{"book":"Olubereberye","chapter":"44","verse":"1","text":"Awo Yusufu n’alagira omuweereza mu nnyumba ye nti, “Jjuza ensawo z’abasajja emmere nga bwe basobola okugyetikka, era oteeke ensimbi za buli omu mu nsawo ye."},{"book":"Olubereberye","chapter":"44","verse":"2","text":"Era oteeke ekikopo kyange, ekya ffeeza, mu kamwa k’ensawo ya muto waabwe, wamu n’ensimbi ze ez’okugula emmere.” N’akola nga Yusufu bwe yamugamba."},{"book":"Olubereberye","chapter":"44","verse":"3","text":"Emmambya eba evaayo abasajja ne basiibulwa n’endogoyi zaabwe."},{"book":"Olubereberye","chapter":"44","verse":"4","text":"Bwe baali baakava mu kibuga Yusufu n’agamba omuweereza we nti, “Golokoka obagoberere bw’obatuukako obabuuze nti, ‘Lwaki musasudde ekibi olw’ebirungi? Lwaki mubbye ekikopo kyange ekya ffeeza?"},{"book":"Olubereberye","chapter":"44","verse":"5","text":"Mu kino mukama wange si mwanywera, era si kyalaguza? Mu ekyo mukoze bubi.’ ”"},{"book":"Olubereberye","chapter":"44","verse":"6","text":"Bwe yabatuukako n’abategeeza ebigambo ebyo."},{"book":"Olubereberye","chapter":"44","verse":"7","text":"Ne bamugamba nti, “Mukama waffe lwaki ayogedde ebigambo ebyo? Olowooza tuli bantu ba ngeri ki abayinza okukola ekintu ng’ekyo?"},{"book":"Olubereberye","chapter":"44","verse":"8","text":"Laba, ensimbi ze twasanga ku mimwa gy’ensawo zaffe twazikuddiza okuva mu nsi ya Kanani, kale twandisobodde tutya okubba ffeeza oba zaabu okuva mu nnyumba ya mukama wo?"},{"book":"Olubereberye","chapter":"44","verse":"9","text":"Oyo gw’onookisanga nakyo mu ffe abaddu bo, afe, era naffe tuliba baddu ba mukama wange.”"},{"book":"Olubereberye","chapter":"44","verse":"10","text":"N’abaddamu nti, “Kale kibeere nga bwe mwogedde, oyo anaasangibwa nakyo abeere muddu wange, naye abalala mu mmwe tewaabe abaako ky’avunaanwa.”"},{"book":"Olubereberye","chapter":"44","verse":"11","text":"Amangwago buli omu nassa ensawo ye wansi n’agisumulula."},{"book":"Olubereberye","chapter":"44","verse":"12","text":"N’alyoka abaaza ng’asookera ku asinga obukulu okutuuka ku asembayo obuto; ekikopo ne kisangibwa mu nsawo ya Benyamini."},{"book":"Olubereberye","chapter":"44","verse":"13","text":"Awo ne bayuza engoye zaabwe, buli omu n’atikka endogoyi ye, ne baddayo mu kibuga."},{"book":"Olubereberye","chapter":"44","verse":"14","text":"Yusufu yali akyali mu nju, Yuda ne baganda be bwe baatuuka gy’ali, ne bagwa mu maaso ge ne bamuvuunamira."},{"book":"Olubereberye","chapter":"44","verse":"15","text":"Yusufu n’abagamba nti, “Kiki kino kye mukoze? Temumanyi nti omuntu ali nga nze asobola okuvumbula kye mukoze?”"},{"book":"Olubereberye","chapter":"44","verse":"16","text":"Yuda n’addamu nti, “Tunaddamu ki mukama wange? Tunaayogera ki? Oba tuneggyako tutya omusango? Katonda avumbudde obwonoonyi bw’abaddu bo, laba tuli baddu ba mukama wange, ffenna, ffe n’oyo asangiddwa n’ekikopo.”"},{"book":"Olubereberye","chapter":"44","verse":"17","text":"Yusufu n’addamu nti, “Ekyo sijja kukikola, wabula oyo asangiddwa n’ekikopo, y’anaaba omuddu wange, naye mmwe mwambuke mirembe, mutuuke eri kitammwe.”"},{"book":"Olubereberye","chapter":"44","verse":"18","text":"Awo Yuda n’alaga eri Yusufu n’agamba nti, “Ayi mukama wange nkusaba omuddu wo abeeko kyayogera gy’oli, n’obusungu bwo buleme kubuubuuka eri omuddu wo; kubanga oli nga Falaawo yennyini."},{"book":"Olubereberye","chapter":"44","verse":"19","text":"Mukama wange yabuuza abaweereza be nti, ‘Mulina kitammwe oba muganda wammwe?’"},{"book":"Olubereberye","chapter":"44","verse":"20","text":"Ne tuddamu mukama wange nti, ‘Tulina kitaffe, musajja mukulu, ne muganda waffe atusinga obuto, omwana gwe yazaala mu bukadde bwe, ne muganda wa muto waffe, yafa; muto waffe yekka y’aliwo, eyasigalawo yekka ku baana ba nnyina; era kitaawe amwagala nnyo.’"},{"book":"Olubereberye","chapter":"44","verse":"21","text":"“N’olyoka ogamba abaddu bo nti, ‘Mumundeetere, mmulabeko.’"},{"book":"Olubereberye","chapter":"44","verse":"22","text":"Twategeeza mukama wange nti, ‘Omulenzi tayinza kuva ku kitaawe, kubanga bw’amuvaako, kitaawe alifa bufi!’"},{"book":"Olubereberye","chapter":"44","verse":"23","text":"N’oddamu abaddu bo nti, ‘Muto wammwe bw’ataliserengeta nammwe, temugenda kulaba maaso gange.’"},{"book":"Olubereberye","chapter":"44","verse":"24","text":"Bwe twaddayo eri omuddu wo kitaffe, twamutegeeza ebigambo ebyo, mukama wange."},{"book":"Olubereberye","chapter":"44","verse":"25","text":"Kale kitaffe bwe yagamba nti, ‘Muddeeyo mutugulire ku mmere,’"},{"book":"Olubereberye","chapter":"44","verse":"26","text":"ne tumuddamu nti, ‘Tetusobola kuserengeta. Muto waffe bw’atagenda naffe tetujja kugenda kubanga tetusobola kulaba maaso ga musajja oli nga muto waffe tali naffe.’"},{"book":"Olubereberye","chapter":"44","verse":"27","text":"“Awo omuddu wo, kitaffe n’atugamba nti, ‘Mumanyi, mukazi wange yanzaalira abaana abalenzi babiri;"},{"book":"Olubereberye","chapter":"44","verse":"28","text":"omu yambulako, ne njogera nti mazima yataagulwataagulwa; era siddangayo kumulaba."},{"book":"Olubereberye","chapter":"44","verse":"29","text":"Bwe muntwalako n’ono, akabi ne kamutuukako, muliserengesa envi zange emagombe nga nkungubaga.’"},{"book":"Olubereberye","chapter":"44","verse":"30","text":"“Kale kaakano, bwe nzirayo eri omuddu wo kitange ng’omulenzi tali naffe, obulamu bwe nga bwe bunyweredde ku bw’omulenzi,"},{"book":"Olubereberye","chapter":"44","verse":"31","text":"bw’anaalaba ng’omulenzi tali naffe, ajja kufa, n’abaddu bo baliserengesa envi z’omuddu wo kitaffe emagombe ng’akyakungubagira omwana we."},{"book":"Olubereberye","chapter":"44","verse":"32","text":"Kubanga omuweereza wo yeeyimirira omulenzi eri kitange; nga ŋŋamba nti, ‘Bwe sirimuzza gy’oli ndiba n’obuvunaanyizibwa n’okunenyezebwa ennaku zonna ez’obulamu bwange.’"},{"book":"Olubereberye","chapter":"44","verse":"33","text":"“Kale kaakano nkwegayirira, omuddu wo nsigale ng’omuddu wa mukama wange, mu kifo ky’omulenzi; omulenzi omuleke addeyo ne baganda be."},{"book":"Olubereberye","chapter":"44","verse":"34","text":"Kale n’addayo ntya eri kitange ng’omulenzi tali nange? Ntya okulaba akabi akayinza okutuuka ku kitange.”"}]}