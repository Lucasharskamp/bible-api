{"data":[{"book":"Romatɔwo","chapter":"11","verse":"1","text":"Azɔ mele biabiam be, ɖe Mawu gbe eƒe amewo mahã? Gbeɖe! Nye ŋutɔ hã Israeltɔ menye; Abraham ƒe dzidzimevie menye tso Benyamin ƒomea me."},{"book":"Romatɔwo","chapter":"11","verse":"2","text":"Mawu megbe eƒe ame siwo wòtia tso gɔmedzedzea me ke la o. Mienya nya si Ŋɔŋlɔ Kɔkɔe la gblɔ na Eliya esi wònɔ Israelviwo nu tsom la oa?"},{"book":"Romatɔwo","chapter":"11","verse":"3","text":"Eliya gblɔ be, “Aƒetɔ, wowu wò nyagblɔɖilawo, eye wogbã wò vɔsamlekpuiwo ƒu anyi; nye ɖeka hɔ̃ koe susɔ, eye wodi be yewoawu nye hã.”"},{"book":"Romatɔwo","chapter":"11","verse":"4","text":"Mieɖo ŋku ale si Mawu ɖo nya sia ŋu dzia? Mawu gblɔ be, “Ao, menye wò ɖeka koe susɔ o. Ame akpe adre sɔŋ le asinye kpe ɖe ŋuwò, ame siwo galɔ̃am kokoko, eye womedea ta agu na legbawo o!”"},{"book":"Romatɔwo","chapter":"11","verse":"5","text":"Alea ke wògale egbe sia hã. Menye Yudatɔwo katãe de megbe tso Mawu gbɔ o. Ame ʋɛ aɖewo le xɔxɔ kpɔm le Mawu ƒe amenuveve si wòtsɔ tia woe la ta."},{"book":"Romatɔwo","chapter":"11","verse":"6","text":"Nenye Mawu ƒe amenuveve tae la, ekema menye woƒe dɔwɔwɔ tae o. Elabena ne ele nenema la, ekema nu si wona faa la, meganye nunana o."},{"book":"Romatɔwo","chapter":"11","verse":"7","text":"Eya ta alea nya la lee nye esi: Israeltɔ geɖewo mekpɔ Mawu ƒe amenuveve si dim wole la o. Wo dometɔ ʋɛ siwo Mawu tia la kpɔe, ke ame susɔewo ƒe ŋkuwo gbã."},{"book":"Romatɔwo","chapter":"11","verse":"8","text":"Nu siae Ŋɔŋlɔ Kɔkɔe la le gbɔgblɔm be,"},{"book":"Romatɔwo","chapter":"11","verse":"9","text":"David ƒo nu tso nu ma ke ŋu esi wògblɔ be,"},{"book":"Romatɔwo","chapter":"11","verse":"10","text":"Mina woƒe ŋkuwo dzi natsyɔ, ale be womagate ŋu akpɔ nu o,"},{"book":"Romatɔwo","chapter":"11","verse":"11","text":"Megale biabiam be: Ɖe Mawu gbe Yudatɔwo tegbetegbea? Gbeɖe! Eƒe taɖodzinue nye be yeana ɖeɖekpɔkpɔ nasu ame siwo menye Yudatɔwo o la hã si, bena Yudatɔwo naʋã ŋu wo."},{"book":"Romatɔwo","chapter":"11","verse":"12","text":"Azɔ ne woƒe anyidzedze zu xexea me katã ƒe yayra, eye woƒe bubu zu ame siwo menye Yudatɔwo o la ƒe yayra la, ekema mibu yayra gã si wu esia si ava xexea me dzi ne Yudatɔwo hã va xɔ Yesu la ŋu."},{"book":"Romatɔwo","chapter":"11","verse":"13","text":"Abe ale si mienya ene la, Mawu tiam be manye dɔtsɔla tɔxɛ na mi ame siwo menye Yudatɔwo o la. Medaa akpe na Mawu ɣe sia ɣi be etsɔ dɔ vevie sia de asi nam"},{"book":"Romatɔwo","chapter":"11","verse":"14","text":"ale be ne mate ŋui la, mana nye ŋutɔ nye amewo adi nu si le mi ame siwo menye Yudatɔwo o la si, eye mato esia me aɖe wo dometɔ aɖewo."},{"book":"Romatɔwo","chapter":"11","verse":"15","text":"Anye nu wɔnuku gã aɖe ŋutɔ ne wozu kristotɔwo. Mawu ƒe tɔtrɔ le wo yome fia be Mawu trɔ ɖe xexea me ƒe akpa bubuawo ŋu be woakpɔ ɖeɖe abe ame kukuwo ƒe agbegbɔgbɔ ene."},{"book":"Romatɔwo","chapter":"11","verse":"16","text":"Eye zi ale si Abraham kple nyagblɔɖilawo nye Mawu ƒe amewo la, nenema ke wo viwo hã anye Mawu ƒe amewo. Elabena ne ati aɖe ƒe kewo le kɔkɔe la, eƒe alɔwo hã nɔa kɔkɔe."},{"book":"Romatɔwo","chapter":"11","verse":"17","text":"Ke wolã alɔ siawo dometɔ aɖewo siwo le Abraham ƒe ati la ŋu la ɖa; ame siawoe nye Yudatɔwo. Eye mi ame siwo menye Yudatɔwo o la, mienye alɔwo le amiti aɖe si nɔ gbe me la ŋuti; ke azɔ la, mieva zu alɔ na Abraham ƒe ati la. Eya ta azɔ la, miawo hã mixɔ yayra si ŋugbe Mawu do na Abraham kple viawo la, eye miakpɔ gome le Mawu ƒe nunyiame me tso eya ŋutɔ ƒe amiti tɔxɛ la gbɔ."},{"book":"Romatɔwo","chapter":"11","verse":"18","text":"Gake mikpɔ nyuie be miagaƒo adegbe be wotsɔ yewo ɖo atilɔ siwo wolã ɖa la teƒe o. Miɖo ŋku edzi be miele vevie le ale si mienye Mawu ƒe ati la ƒe akpa aɖe la ɖeɖe ko ta; alɔ ko mienye, menye ati la ƒe kee mienye o."},{"book":"Romatɔwo","chapter":"11","verse":"19","text":"Miagblɔ be, “Wolã alɔ siawo ɖa be woakpɔ teƒe nam. Esia fia be menye ame dzadzɛ.”"},{"book":"Romatɔwo","chapter":"11","verse":"20","text":"Kpɔ nyuie. Ɖo ŋku edzi be wolã alɔ siwo nye Yudatɔwo la ɖa, elabena womexɔ Mawu dzi se o, eye miawo miezu alɔwo le miaƒe dzixɔse ɖeɖe ko ta. Migado mia ɖokuiwo ɖe dzi o, ke nɔ vɔvɔ̃m boŋ."},{"book":"Romatɔwo","chapter":"11","verse":"21","text":"Elabena ne Mawu mekpɔ nublanui na atilɔ gbãtɔwo o la, makpɔ nublanui na miawo hã o."},{"book":"Romatɔwo","chapter":"11","verse":"22","text":"Mide dzesi ale si Mawu nyoa dɔ me, eye wògahea to na ame hãe. Eƒe asi sẽna ɖe ame siwo gbea toɖoɖoe la dzi, ke enyoa dɔ me ne míeyi elɔlɔ̃ kple edzixɔxɔ se dzi. Ke ne míelɔ̃e o, eye míexɔ edzi se hã o la, alã míawo hã ɖa."},{"book":"Romatɔwo","chapter":"11","verse":"23","text":"Ke ne Yudatɔwo aɖe asi le woƒe dzimaxɔse ŋu, eye woatrɔ ava Mawu gbɔ la, Mawu agate ŋu axɔ wo, ado ɖe ati la dzi."},{"book":"Romatɔwo","chapter":"11","verse":"24","text":"Elabena ne Mawu lɔ̃ be yeaxɔ mi ame siwo nɔ adzɔge ke, ame siwo nye amiti dzodzro aɖe ƒe akpa aɖe tsã, eye fifia yeaxɔ mi ado ɖe ye ŋutɔ yeƒe ati nyui dzi, nu si medzɔna edziedzi o la, ɖe miekpɔe be anɔ klalo sãa wu be yeagbugbɔ Yudatɔwo, ame siwo nɔ afi ma tsã la axɔ oa?"},{"book":"Romatɔwo","chapter":"11","verse":"25","text":"Nɔvi lɔlɔ̃awo, medi be mianya nyateƒe sia tso Mawu gbɔ, ale be miagado mia ɖokuiwo ɖe dzi, eye miade asi dada me o. Ɛ̃, eme kɔ be Israel ƒe ame aɖewo tsi tsitre ɖe nyanyui la ŋu azɔ, ke anɔ alea va se ɖe esime mi ame siwo menye Yudatɔwo o la katã, miava Kristo gbɔ."},{"book":"Romatɔwo","chapter":"11","verse":"26","text":"Ekema Israel blibo la akpɔ ɖeɖe."},{"book":"Romatɔwo","chapter":"11","verse":"27","text":"Ɣe ma ɣi me la,"},{"book":"Romatɔwo","chapter":"11","verse":"28","text":"Azɔ la, Yudatɔ geɖewo nye nyanyui la ƒe futɔwo. Wolé fui. Ke nu sia ɖe vi na miawo, elabena ena Mawu tsɔ eƒe nunana na mi ame siwo menye Yudatɔwo o la. Ke Mawu galɔ̃a Yudatɔwo kokoko le eƒe ŋugbe si wòdo na Abraham, Isak kple Yakob la ta."},{"book":"Romatɔwo","chapter":"11","verse":"29","text":"Elabena Mawu magagbugbɔ eƒe nunanawo kple eƒe ameyɔyɔ axɔ o; Mawu magbe eƒe ŋugbedodowo dzi wɔwɔ gbeɖe o."},{"book":"Romatɔwo","chapter":"11","verse":"30","text":"Tsã la, mienye aglãdzelawo ɖe Mawu ŋu, ke esi Yudatɔwo gbe eƒe nunanawo xɔxɔ la, Mawu ve miawo nu ɖe wo teƒe."},{"book":"Romatɔwo","chapter":"11","verse":"31","text":"Azɔ la, Yudatɔwoe nye aglãdzelawo. Gake gbe ɖeka la, woawo hã akpɔ gome le Mawu ƒe amenuveve si wòkɔ ɖe mia dzi la me."},{"book":"Romatɔwo","chapter":"11","verse":"32","text":"Elabena Mawu ɖe ŋku ɖa le wo ŋu le woƒe nu vɔ̃ ta, ale be yeate ŋu akpɔ nublanui na amewo katã sɔsɔe."},{"book":"Romatɔwo","chapter":"11","verse":"33","text":"O, Mawu wɔnukɔ aɖe ŋutɔe le mía si."},{"book":"Romatɔwo","chapter":"11","verse":"34","text":"“Elabena mía dometɔ kae ate ŋu anya Aƒetɔ la ƒe susu?"},{"book":"Romatɔwo","chapter":"11","verse":"35","text":"“Ame kae tre nunana Mawu,"},{"book":"Romatɔwo","chapter":"11","verse":"36","text":"Elabena Mawu gbɔ ko nu sia nu tsona."}]}