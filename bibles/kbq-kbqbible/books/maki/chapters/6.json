{"data":[{"book":"Maki","chapter":"6","verse":"1","text":"Hagi Jisasi'a ana kumara netreno kuma'arega ege'za, amage'ma nentaza disaipol naga'mo'za avariri'za e'naze."},{"book":"Maki","chapter":"6","verse":"2","text":"Mani fruhu knama (Sabat) egeno'a agafa huno osi mono nompi rempi huzamigeno, rama'a vahe'mo'za antahizamo'za, antri hu'za zmagogogu nehu'za anage hu'naze, igati amanahu antahintahia erine? Iza amanahu knare antahintahizana ami'ne, nankna huno kagu'vazana eri fore nehie?"},{"book":"Maki","chapter":"6","verse":"3","text":"Ama kapenta ne' Maria mofavrefi? Jemisi'ma Josefema Judasima Saimonikizmi nempu'zimi mani'ne. Hanki asarahe'za tagrane mani'nazafi? Anage nehu'za ha' arente'naze."},{"book":"Maki","chapter":"6","verse":"4","text":"Anante Jisasi'a anage huno zamasami'ne, Kasnampa ne'mofona mika vahe'mo'za antahi amiza, ra agi'a amigahazanagi, kuma'are vahe'mo'za antahi nomizageno, naga'amo'zane, noma'afi vahe'mo'zanena antahi omi'naze."},{"book":"Maki","chapter":"6","verse":"5","text":"Anampina mago'a kaguvazana Agra eri fore osu'neanagi, mago mago kri vahete azanteno zamazeri so'e huzmantetere hu'ne."},{"book":"Maki","chapter":"6","verse":"6","text":"Hanki zamentintima osaza'zankura Jisasi'a antahintahi hakare nehuno, mago'a kuma tamimpi vano huno, Agra rempi huzami'ne."},{"book":"Maki","chapter":"6","verse":"7","text":"Hagi Jisasi'a 12fu'a amage nentaza disaipol naga zamagi hige'za ageno, tare tare huno hunezmanteno, agru osu havi avamu humazmante hihamu zami'ne."},{"book":"Maki","chapter":"6","verse":"8","text":"Agra amana hugahaze huno zamasami'ne, Nevanutama bretine, kutamine, zagonena erinetama oviho, azompage eritma viho."},{"book":"Maki","chapter":"6","verse":"9","text":"Tamaga ano vazigahazanagi, tare kukena hutma oviho."},{"book":"Maki","chapter":"6","verse":"10","text":"Ina nonte'ma vanutma, ana nompinke maninetma ana kumara atretma viho."},{"book":"Maki","chapter":"6","verse":"11","text":"Hagi mago kumate nevanage'za oramavrege, naneketimi ontahisagetma zamatreta nevuta, tamagareti kugusopa rupopo hunetretma vinke'za, anazama hanaza zamo'a hazenkefi mani'naze huno zamaveri hino."},{"book":"Maki","chapter":"6","verse":"12","text":"Ana hige'za amage'ma nentaza disaipol naga'mo'za vu'za, zmagu'a rukrehe hanazegu, mono kea ome huama hu'za mika vahe zmasami'naze."},{"book":"Maki","chapter":"6","verse":"13","text":"Ana nehu'za zamagra rama'a havi avamura hunezmante'za, krima eri'naza vahe'mokizimi, masave tagi'za frenezmante'za, zamazeri kanamare'naze."},{"book":"Maki","chapter":"6","verse":"14","text":"Hagi kini ne' Heroti'a Jisasi agi agenkemo'a ra higeno nentahige'za, mago'amo'za hu'za mono ti frezmante Joni fri'nefinti oti'negu kagu'vazana nehie hu'naze."},{"book":"Maki","chapter":"6","verse":"15","text":"Hianagi mago'amo'za Elaiaj'e hu'za nehazageno, mago'amo'za hu'za, agra korapa mani'naza kasnampa vahekna nere hu'naze."},{"book":"Maki","chapter":"6","verse":"16","text":"Hagi mago'ane Heroti'ma nentahino'a anage hu'ne, Joni agenama akafrinoa ne'mo otino e'negahie! Hu'ne."},{"book":"Maki","chapter":"6","verse":"17","text":"Na'ankure nefu, Filipi nenaro Herotiasi, Herotima rehanare'nea agenke Jonima huama hu'neazanku, Heroti'a huzmantege'za Jonina ome azeri'za kina nompi ome ante'naze."},{"book":"Maki","chapter":"6","verse":"18","text":"Na'ankure Joni'a hanavetino ke huvava huno Herotina asamino, negafu a'ma rehanarenka a'ma erinanana kasege rufutaginka knare avu'avara osu'nane."},{"book":"Maki","chapter":"6","verse":"19","text":"Ana higeno Herodiasi'a Jonina rimpa ahenteno ahe frinaku hu'ne. Hianagi ahe ofri'ne."},{"book":"Maki","chapter":"6","verse":"20","text":"Na'ankure Heroti'a Joninku koro nehuno, kegava krintene. Na'ankure agra antahino keno hu'ne. Joni'a fatgo huno ruotage hu'nea nere. Joni agenke nentahino agogogu hu'neanagi, Jonima hania kema antahinakura muse hu'ne."},{"book":"Maki","chapter":"6","verse":"21","text":"Mago kankamu eforema hu'neana, Herotima kasente'nea kna fore higeno, muse huno kasente'nea kna'are ne'za nenaku atru nehu'za, agri nompima eri'zama e'neriza vahe'ene, sondia vahe'mokizimi ugagota kva vahe'ene, Heroti'a ne'zana ne'ne."},{"book":"Maki","chapter":"6","verse":"22","text":"Herodiasi mofamo'a efreno avoa eme nehagegeno, Heroti'ene ne'za neku zamagima hu'nea vahe'mo'za muse hu'naze. Ana hazageno Heroti'a ana kasefa mofara asamino, na'ankuro kave'masinia zanku'ma nantahi kesnanke'na, amane kamigahue hu'ne."},{"book":"Maki","chapter":"6","verse":"23","text":"Heroti'a huvempa huno ana mofara asamino, na'ankuro kavesinesia zanku'ma nantahi kesnankena amane negamina, kegavama kri'noa kumara amu'nompintira refko hu'na kamigahue."},{"book":"Maki","chapter":"6","verse":"24","text":"Anage higeno ana mofa'mo atiramino vuno, nererankura na'ane hu'na ome antahigegahue? Higeno nerera'a anage hu'ne, mono ti frezmante Joni agenope hunka ome huo huno asamigeno,"},{"book":"Maki","chapter":"6","verse":"25","text":"ana mofa'mo'a ame huno Herotinte vuno, menintfa Mono ti frezmante Joni agenopa rukafrinka zuompafi antenka erinka eme namisane huno higeno,"},{"book":"Maki","chapter":"6","verse":"26","text":"Kini ne'mo'a nentahino Joninkura tusiza huno asuragi ante'neanagi, hanave huvempa kema mofa'ama agrane mani'naza vahe zamufi hunte'nea kegu nentahino, i'ora osu'ne."},{"book":"Maki","chapter":"6","verse":"27","text":"Hagi kini ne'mo'a ame huno agenama ome akafri vahe huntegeno kina nompi vuno, Joni agena ome akafrine."},{"book":"Maki","chapter":"6","verse":"28","text":"Ana ne'mo'a agenopa'a zoumpafi erino vuno, ana mofa ome ami'geno, ana mofamo erino vuno nererana ome ami'ne."},{"book":"Maki","chapter":"6","verse":"29","text":"Hagi Joni amage'ma nentaza disaipol naga'mo'za ana kema nentahi'za, avufa'a emeri'za havegampi ome asente'naze."},{"book":"Maki","chapter":"6","verse":"30","text":"Anante Jisasi aposol naga'mo'za, ehanati'za miko'zama nehu'za, vahe'ma rempima hu'zami'naza nanekea eme asami'naze."},{"book":"Maki","chapter":"6","verse":"31","text":"Jisasi'a anage huno zamasami'ne, Nagrane enketa vahe omanitega onsia umanikasa hamneno, (na'ankure vahe'mo'za vute'ete hazageno, ne'zama nesaza knazimi omanenegure.)"},{"book":"Maki","chapter":"6","verse":"32","text":"Zamagraku vahe omani kaziga vunaku votifi mareri'za vu'naze."},{"book":"Maki","chapter":"6","verse":"33","text":"Hianagi zahufama nevazageno, hakare veamo'za e'irega vazanki hu'za nentahi'za, mopafi rugagi'za miko kumapinti veamo'za kote'za anama umanisare, ko umani'naze."},{"book":"Maki","chapter":"6","verse":"34","text":"Hagi Jisasi'ma anante uhanitino votifinti'ma takaureno, tusi'a vea kevu nezamageno'a asunku huzmante'ne. Na'ankure zamagra kvazimi omani sipisipigna hu'nazageno agafa huno hakare kea rempi huzami'ne."},{"book":"Maki","chapter":"6","verse":"35","text":"Hagi kinaga nesegeno'a amage'ma nentaza disaipol naga'mo'za Jisasinte e'za anage hu'naze, Vahe omani ka'ma kopi mani'nonkeno hago kinaga nesegu,"},{"book":"Maki","chapter":"6","verse":"36","text":"huzmantege'za hozafi kiza mani'naza kumapine, kuma tamimpi vu'za ne'zama nesazazana ome miza seho hu'naze."},{"book":"Maki","chapter":"6","verse":"37","text":"Hianagi Jisasi'a anage huno zamasami'ne, Tamagratmi ne'zana zaminke'za neho,  hige'za zamagra anage hu'naze, 8'a ikampi eri'za erino miza eriga mizanteti ne'zana mizaseta zamigara hu'ne hu'za asami'naze."},{"book":"Maki","chapter":"6","verse":"38","text":"Agra anage huno zamasami'ne, Nama'a breti eri'nazafi ome keho? Huno hige'za ome kete'za e'za 5fu'a bretigi, tare nozame me'ne hu'za hu'naze."},{"book":"Maki","chapter":"6","verse":"39","text":"Anante Jisasi'a amage'ma nentaza disaipol naga'a huzmanteno, zafa asinage hu'nea apepate huzmantenke'za omeri atru, eme eritru hu'za maniho huno huzmante'ne."},{"book":"Maki","chapter":"6","verse":"40","text":"Maka vahe'mo'za refko hu'za mago'a kevufina 100'a vahe nemanizageno, mago'a kevufina 50'a nemanizageno hutere hu'naze."},{"book":"Maki","chapter":"6","verse":"41","text":"Mani'nageno 5fu'a bretine, tare noza'ene erino kesga huno monafi negeno, Anumzamofontega susu huteno, eri korino amage'ma nentaza disaipol naga'a veva hanazegu nezamino, nozamea anazanke huno refko huno zami'ne."},{"book":"Maki","chapter":"6","verse":"42","text":"Ana maka'mo'za nazageno zamu hu'ne."},{"book":"Maki","chapter":"6","verse":"43","text":"Nene'zama atraza bretine, noza enena zogi'za, 12fu'a eka eka kupi eri avite'naze."},{"book":"Maki","chapter":"6","verse":"44","text":"Bretima ne'nazana 5tauseni'a venenemo'za ne'naze."},{"book":"Maki","chapter":"6","verse":"45","text":"Hagi Jisasi'a ame huno amagema nentaza disaipol naga'a votifi vugote'za kantu Betsaida kaziga vihogu huzmantage'za nevazageno, vahetaminkura viho huno huzmante'ne."},{"book":"Maki","chapter":"6","verse":"46","text":"Viho huno huso'e huzmanteteno, agonarega nunamu hunaku vu'ne."},{"book":"Maki","chapter":"6","verse":"47","text":"Kinagama segeno'a votimo'a timofo amunompi nevigeno, Agrake moparera mani'ne."},{"book":"Maki","chapter":"6","verse":"48","text":"Jisasi'a nezmagege'za, tusi maraguzati'za azotanu tina vakakiza vu'naze. Na'ankure zahomo tusiza huno eme zamaretunefege'za, maraguzati'za nevazageno ko'ma atu masa hu'za nehigeno, Jisasi'a timofo avozare eno zamagatere'za nehige'za,"},{"book":"Maki","chapter":"6","verse":"49","text":"zamagrama timofo agofetu nevigeza nege'za, zamagesama antahi'zana hankrore nehu'za zamagogo nehu'za krafa hu'naze."},{"book":"Maki","chapter":"6","verse":"50","text":"Na'ankure makamo'za nege'za zmagogogu hu'naze. Hianagi hantaka huno anage huno zamasami'ne, Nagragi oti hanavenetita, korora osiho."},{"book":"Maki","chapter":"6","verse":"51","text":"Anage huteno mani'naza ventefi marerigeno, zaho'mo amane nehige'za tusiza hu'za antri hu'naze."},{"book":"Maki","chapter":"6","verse":"52","text":"Na'ankure bretima tamanasino zami'nea zamofo agafa'a, ke so'e osazageno zamagu'amo hanavetine."},{"book":"Maki","chapter":"6","verse":"53","text":"Hanki kantu kaziga takahe'za Genesareti mopare uhanati'za, votia kina rentete'za,"},{"book":"Maki","chapter":"6","verse":"54","text":"ana votifinti atineramizageno'a, vahe'mo'za ame hu'za Jisasi'e hu'za keama nehu'za,"},{"book":"Maki","chapter":"6","verse":"55","text":"zamaga re'za vu'za e'za hu'za, ana kazigama me'nea maka kumatamimpinti kri vahetamina sesenku hu'za zamavarente'za, Jisasima mani'ne hu'zama hazankumate vu'naze."},{"book":"Maki","chapter":"6","verse":"56","text":"Hagi ina osi kumatero rankumatero, hozafi ki'za mani'naza kumapino, Jisasi'ma virega kri vahera zamavare'za maketi kumapi ome zmantene'za, Knare zamatresanke'za za'za kena kamofo atupare azerigahuno huza antahinege'za, kukena'arema avakoma hazamokizmia kri zamimo'a vagare'ne."}]}