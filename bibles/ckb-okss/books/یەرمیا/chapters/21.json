{"data":[{"book":"یەرمیا","chapter":"21","verse":"1","text":"ئەو پەیامەی لەلایەن یەزدانەوە بۆ یەرمیا هات، کاتێک سدقیای پاشا پەشحوری کوڕی مەلکیا و سەفەنیای کوڕی مەعسێیاهوی کاهینی ناردە لای و گوتی:"},{"book":"یەرمیا","chapter":"21","verse":"2","text":"«تکایە لە پێناوی ئێمە داوا لە یەزدان بکە، چونکە نەبوخودنەسری پاشای بابل هێرشمان دەکاتە سەر، بەڵکو یەزدان وەک ڕابردوو کاری سەرسوڕهێنەرمان لەگەڵ دەکات هەتا نەبوخودنەسر لەلای ئێمە بکشێتەوە.»"},{"book":"یەرمیا","chapter":"21","verse":"3","text":"بەڵام یەرمیا وەڵامی دانەوە: «بە سدقیا بڵێن،"},{"book":"یەرمیا","chapter":"21","verse":"4","text":"”یەزدانی پەروەردگاری ئیسرائیل ئەمە دەفەرموێت: من خەریکم ئەو چەکانە لە دژتان بەکاردەهێنم کە لە دەستتاندایە و لەگەڵ پاشای بابل و بابلییەکان شەڕی پێ دەکەن، کە لە دەرەوەی شوورای شارەکان گەمارۆیان داون. لە ناوەڕاستی شار کۆیان دەکەمەوە."},{"book":"یەرمیا","chapter":"21","verse":"5","text":"من خۆم بە دەستێکی پۆڵایین و بازووێکی بەهێز، بە تووڕەیی و هەڵچوونێکی بە جۆشی گەورەوە لە دژتان دەجەنگم."},{"book":"یەرمیا","chapter":"21","verse":"6","text":"دانیشتووانی ئەو شارە دەکوژم، مرۆڤ و ئاژەڵ پێکەوە، بە دەردێکی گەورەوە دەمرن."},{"book":"یەرمیا","chapter":"21","verse":"7","text":"پاش ئەمەش، سدقیای پاشای یەهودا و خزمەتکارەکانی و ئەوەی لەم گەلە لە شارەکەدا ماونەتەوە، لەدوای دەرد و شمشێر و قاتوقڕییەکە، دەیاندەمە دەست نەبوخودنەسری پاشای بابل و دوژمنەکانیان و ئەوانەی دەیانەوێت لەناویان ببەن. ئەوانیش دەیاندەنە بەر شمشێر و لەگەڵیان میهرەبان نابن و دڵیان پێیان ناسووتێت و بەزەییان پێیاندا نایەتەوە.“» ئەوە فەرمایشتی یەزدانە."},{"book":"یەرمیا","chapter":"21","verse":"8","text":"«بەم گەلەش دەڵێیت: ”یەزدان ئەمە دەفەرموێت: ئێستا من ڕێگای ژیان و ڕێگای مردنتان لەپێش دادەنێم."},{"book":"یەرمیا","chapter":"21","verse":"9","text":"ئەوەی لەم شارەدا بمێنێتەوە بە شمشێر و قاتوقڕی و دەرد لەناودەچێت، ئەوەش بچێتە دەرەوە و ڕوو لە بابلییەکان بکات، ئەوانەی گەمارۆیان داون، دەژیێت و ژیانی خۆی دەرباز دەکات."},{"book":"یەرمیا","chapter":"21","verse":"10","text":"لەبەر ئەوەی مکوڕم لەسەر ئەوەی خراپە بەسەر ئەو شارە بهێنم نەک باشە. دەدرێتە دەست پاشای بابل و بە ئاگر دەیسووتێنێت.“» ئەوە فەرمایشتی یەزدانە."},{"book":"یەرمیا","chapter":"21","verse":"11","text":"«بە بنەماڵەی پاشای یەهودا بڵێ: ”گوێ لە فەرمایشتی یەزدان بگرن."},{"book":"یەرمیا","chapter":"21","verse":"12","text":"ئەی بنەماڵەی داود، یەزدان ئەمە دەفەرموێت:"},{"book":"یەرمیا","chapter":"21","verse":"13","text":"ئەی ئۆرشەلیم، ئەوەی نیشتەجێی لەسەر دۆڵەکە،"},{"book":"یەرمیا","chapter":"21","verse":"14","text":"بەڵام من سزای شایستەی کردارەکانتان دەدەم،"}]}