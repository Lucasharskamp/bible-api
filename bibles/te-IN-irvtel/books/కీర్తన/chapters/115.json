{"data":[{"book":"కీర్తన","chapter":"115","verse":"1","text":"మాకు కాదు యెహోవా, మాకు కాదు. నీ నిబంధన విశ్వాస్యత, అధారపడ దగిన నీ గుణాన్ని బట్టి నీ నామానికే మహిమ కలుగు గాక."},{"book":"కీర్తన","chapter":"115","verse":"2","text":"వారి దేవుడు ఎక్కడ, అని అన్యజాతులు ఎందుకు చెప్పుకుంటున్నారు?"},{"book":"కీర్తన","chapter":"115","verse":"3","text":"మా దేవుడు ఆకాశంలో ఉన్నాడు. తన ఇష్టప్రకారం సమస్తాన్నీ ఆయన చేస్తున్నాడు"},{"book":"కీర్తన","chapter":"115","verse":"4","text":"వారి విగ్రహాలు వెండి బంగారువి. అవి మనుష్యుల చేతిపనులు."},{"book":"కీర్తన","chapter":"115","verse":"5","text":"వాటికి నోరుండి కూడా పలకవు. కళ్ళుండి కూడా చూడవు."},{"book":"కీర్తన","chapter":"115","verse":"6","text":"చెవులుండి కూడా వినవు. ముక్కులుండి కూడా వాసన చూడవు."},{"book":"కీర్తన","chapter":"115","verse":"7","text":"చేతులుండి కూడా ముట్టుకోవు. పాదాలుండి కూడా నడవవు. గొంతుకతో మాటలాడవు."},{"book":"కీర్తన","chapter":"115","verse":"8","text":"వాటిని చేసే వారు, వాటిపై నమ్మిక ఉంచే వారు వాటివంటి వారే."},{"book":"కీర్తన","chapter":"115","verse":"9","text":"ఇశ్రాయేలీయులారా, యెహోవాపై నమ్మకం ఉంచండి. ఆయన వారికి సహాయం, వారికి కవచం."},{"book":"కీర్తన","chapter":"115","verse":"10","text":"అహరోను వంశస్థులారా, యెహోవాపై నమ్మకం ఉంచండి. ఆయన వారికి సహాయం, వారి కవచం."},{"book":"కీర్తన","chapter":"115","verse":"11","text":"యెహోవా పట్ల భయభక్తులున్న వారంతా యెహోవాపై నమ్మిక ఉంచండి. ఆయన వారికి సహాయం, వారికి డాలు."},{"book":"కీర్తన","chapter":"115","verse":"12","text":"యెహోవా మమ్మల్ని మర్చిపోలేదు. ఆయన మమ్మల్ని ఆశీర్వదిస్తాడు. ఆయన ఇశ్రాయేలీయులను ఆశీర్వదిస్తాడు. అహరోను వంశస్థులనాశీర్వదిస్తాడు."},{"book":"కీర్తన","chapter":"115","verse":"13","text":"పిన్నలనేమి, పెద్దలనేమి తన పట్ల భయభక్తులు గల వారిని యెహోవా ఆశీర్వదిస్తాడు."},{"book":"కీర్తన","chapter":"115","verse":"14","text":"యెహోవా మిమ్మల్ని, మీ పిల్లలను వృద్ధి పొందిస్తాడు."},{"book":"కీర్తన","chapter":"115","verse":"15","text":"భూమ్యాకాశాలను సృష్టించిన యెహోవా చేత మీరు దీవెన పొందారు."},{"book":"కీర్తన","chapter":"115","verse":"16","text":"ఆకాశాలు యెహోవా వశం. భూమిని ఆయన మనుషులకు ఇచ్చాడు."},{"book":"కీర్తన","chapter":"115","verse":"17","text":"మృతులు, మౌనస్థితిలోకి దిగిపోయే వారు యెహోవాను స్తుతించరు."},{"book":"కీర్తన","chapter":"115","verse":"18","text":"మేమైతే ఇప్పటినుండి నిత్యం యెహోవాను స్తుతిస్తాము. యెహోవాను స్తుతించండి."}]}