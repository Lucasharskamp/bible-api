{"data":[{"book":"प्रेरितों","chapter":"15","verse":"1","text":"तब कुछ लोग यहूदियों सी आय क भाऊ ख सिखावन लग्यो: “यदि मूसा की रीति पर तुम्हरो खतना नहीं होय त तुम उद्धार नहीं पा सकय।”"},{"book":"प्रेरितों","chapter":"15","verse":"2","text":"जब पौलुस अऊर बरनबास को उन्को सी बहुत झगड़ा अऊर वाद–विवाद भयो त यो ठहरायो गयो कि पौलुस अऊर बरनबास अऊर उन्म सी कुछ लोग या बात को बारे म प्रेरितों अऊर बुजूर्गों को जवर यरूशलेम ख जाये।"},{"book":"प्रेरितों","chapter":"15","verse":"3","text":"येकोलायी मण्डली न उन्ख कुछ दूर तक पहुंचायो; अऊर हि फीनीके अऊर सामरियां सी होतो हुयो गैरयहूदियों ख मन फिरान को सुसमाचार सुनावतो गयो, अऊर सब भाऊ बहुत खुश भयो।"},{"book":"प्रेरितों","chapter":"15","verse":"4","text":"जब हि यरूशलेम पहुंच्यो, त मण्डली अऊर प्रेरित अऊर बुजूर्ग उन्को सी खुशी को संग मिल्यो, अऊर उन्न बतायो कि परमेश्वर न उन्को संग होय क कसो–कसो काम करयो होतो।"},{"book":"प्रेरितों","chapter":"15","verse":"5","text":"पर फरीसियों को पंथ म सी जिन्न विश्वास करयो होतो, उन्म सी कुछ न उठ क कह्यो, “उन्ख खतना करावन अऊर मूसा की व्यवस्था ख मानन की आज्ञा देन ख होना।”"},{"book":"प्रेरितों","chapter":"15","verse":"6","text":"तब प्रेरित अऊर बुजूर्ग या बात को बारे म बिचार करन लायी जमा भयो।"},{"book":"प्रेरितों","chapter":"15","verse":"7","text":"१५:७ प्रेरितों १०:१-४३तब पतरस न बहुत वाद-विवाद होय जान को बाद खड़ो होय क उन्को सी कह्यो, “हे भाऊ, तुम जानय हय कि बहुत दिन भयो परमेश्वर न तुम म सी मोख चुन लियो कि मोरो मुंह सी गैरयहूदियों सुसमाचार को वचन सुन क विश्वास करे।"},{"book":"प्रेरितों","chapter":"15","verse":"8","text":"१५:८ प्रेरितों १०:४४; २:४मन को जांचन वालो परमेश्वर न उन्ख भी हमरो समान पवित्र आत्मा दे क उन्की गवाही दी;"},{"book":"प्रेरितों","chapter":"15","verse":"9","text":"अऊर विश्वास सी उन्को मन शुद्ध कर क् हम म अऊर उन म कुछ भेद नहीं रख्यो।"},{"book":"प्रेरितों","chapter":"15","verse":"10","text":"त अब तुम कहाली परमेश्वर की परीक्षा करय हय कि चेलां की गरदन पर असो बोझ रख्यो, जेक नहीं हमरो बापदादा उठाय सकत होतो अऊर नहीं हम उठाय सकय हंय?"},{"book":"प्रेरितों","chapter":"15","verse":"11","text":"हव, हमरो यो विश्वास हय कि जो रीति सी हि प्रभु यीशु को अनुग्रह सी उद्धार पायेंन; वाच रीति सी हम भी पाबो।”"},{"book":"प्रेरितों","chapter":"15","verse":"12","text":"तब पूरी सभा चुपचाप बरनबास अऊर पौलुस की सुनन लग्यो, कि परमेश्वर न उन्को सी गैरयहूदियों म कसो बड़ो–बड़ो चिन्ह चमत्कार, अऊर अचरज काम दिखायो।"},{"book":"प्रेरितों","chapter":"15","verse":"13","text":"जब हि चुप भयो त याकूब कहन लग्यो, “हे भाऊ, मोरी सुनो।"},{"book":"प्रेरितों","chapter":"15","verse":"14","text":"शिमोन न बतायो कि परमेश्वर न पहिलो सी गैरयहूदियों पर कसी दयादृष्टि करी कि उन्म सी अपनो नाम लायी एक लोग बनाय ले।"},{"book":"प्रेरितों","chapter":"15","verse":"15","text":"येको सी भविष्यवक्तावों की बाते भी मिलय हंय, जसो कि लिख्यो हय,”"},{"book":"प्रेरितों","chapter":"15","verse":"16","text":"येको बाद मय फिर आय क दाऊद को"},{"book":"प्रेरितों","chapter":"15","verse":"17","text":"येकोलायी कि बाकी आदमी, मतलब सब"},{"book":"प्रेरितों","chapter":"15","verse":"18","text":"यो उच प्रभु कह्य हय जो जगत की उत्पत्ति सी इन बातों को खबर देत आयो हय।"},{"book":"प्रेरितों","chapter":"15","verse":"19","text":"“येकोलायी मोरो बिचार यो हय कि गैरयहूदियों म सी जो लोग परमेश्वर को तरफ फिरय हंय, हम उन्ख दु:ख नहीं देबो;"},{"book":"प्रेरितों","chapter":"15","verse":"20","text":"पर उन्ख लिख भेज्यो कि हि मूर्तियों की अशुद्धतावों अऊर व्यभिचार अऊर गलो घोट्यो हुयो को मांस सी अऊर खून सी दूर रह्यो।"},{"book":"प्रेरितों","chapter":"15","verse":"21","text":"कहालीकि पूरानो समय सी नगर नगर मूसा की व्यवस्था को प्रचार करन वालो होत चल्यो आयो हंय, अऊर वा हर आराम को दिन म आराधनालय म पढ़ी जावय हय।”"},{"book":"प्रेरितों","chapter":"15","verse":"22","text":"तब पूरी मण्डली सहित प्रेरितों अऊर बुजूर्गों ख अच्छो लग्यो कि अपनो म सी कुछ आदमियों ख चुन्यो, मतलब यहूदा जो बरसब्बा कहलावय हय, अऊर सीलास ख जो भाऊ म मुखिया होतो; अऊर उन्ख पौलुस अऊर बरनबास को संग अन्ताकिया भेज्यो।"},{"book":"प्रेरितों","chapter":"15","verse":"23","text":"उन्न उन्को हाथ यो लिख भेज्यो: “अन्ताकिया अऊर सीरिया अऊर किलिकिया को रहन वालो भाऊ ख जो गैरयहूदियों म सी हंय, प्रेरितों अऊर बुजूर्ग भाऊ को नमस्कार।"},{"book":"प्रेरितों","chapter":"15","verse":"24","text":"हम्न सुन्यो हय कि हम म सी कुछ न उत जाय क, तुम्ख अपनी बातों सी घबराय दियो; अऊर तुम्हरो मन उलट दियो हंय पर हम न उन्ख आज्ञा नहीं दी होती।"},{"book":"प्रेरितों","chapter":"15","verse":"25","text":"येकोलायी हम न एक मन होय क ठीक समझ्यो कि चुन्यो हुयो आदमियों ख अपनो प्रिय बरनबास अऊर पौलुस को संग तुम्हरो जवर भेज्यो।"},{"book":"प्रेरितों","chapter":"15","verse":"26","text":"यो असो आदमी हंय जिन्न अपनो जीव हमरो प्रभु यीशु मसीह को नाम लायी खतरा म डाल्यो हंय"},{"book":"प्रेरितों","chapter":"15","verse":"27","text":"येकोलायी हम न यहूदा अऊर सीलास ख भेज्यो हय, जो अपनो मुंह सी भी या बाते कह्य देयेंन।"},{"book":"प्रेरितों","chapter":"15","verse":"28","text":"पवित्र आत्मा ख अऊर हम ख ठीक जान पड़्यो कि इन जरूरी बातों ख छोड़, तुम पर अऊर बोझ नहीं डाले"},{"book":"प्रेरितों","chapter":"15","verse":"29","text":"कि तुम मूर्तियों पर बलि करयो हुयो सी अऊर खून सी; अऊर गलो घोट्यो हुयो को मांस सी; अऊर व्यभिचार सी दूर रहो। इन सी दूर रहो त तुम्हरो भलो होयेंन। आगु शुभ।”"},{"book":"प्रेरितों","chapter":"15","verse":"30","text":"तब हि बिदा होय क अन्ताकिया पहुंच्यो, अऊर सभा ख जमा कर क् वा चिट्ठी उन्ख दे दियो।"},{"book":"प्रेरितों","chapter":"15","verse":"31","text":"हि चिट्ठी पढ़ क ऊ उपदेश की बात सी प्रोत्साहित होय क बहुत खुश भयो।"},{"book":"प्रेरितों","chapter":"15","verse":"32","text":"यहूदा अऊर सीलास न जो आप भी भविष्यवक्ता होतो, बहुत बातों सी भाऊ ख उपदेश दे क उत्साहित अऊर स्थिर करयो।"},{"book":"प्रेरितों","chapter":"15","verse":"33","text":"हि कुछ दिन रह्य क, भाऊ सी शान्ति को संग बिदा हुयो कि अपनो भेजन वालो को जवर जाये।"},{"book":"प्रेरितों","chapter":"15","verse":"34","text":"पर सीलास ख उत रहनो अच्छो लग्यो।"},{"book":"प्रेरितों","chapter":"15","verse":"35","text":"पर पौलुस अऊर बरनबास अन्ताकिया म रह्य गयो: अऊर दूसरों बहुत सो लोगों को संग प्रभु को वचन को उपदेश करतो अऊर सुसमाचार सुनावतो रह्यो।"},{"book":"प्रेरितों","chapter":"15","verse":"36","text":"कुछ दिन बाद पौलुस न बरनबास सी कह्यो, “जो जो नगरो म हम न प्रभु को वचन सुनायो होतो, आवो, तब उन्म चल क अपनो भाऊ ख देखबो कि हि कसो हंय।”"},{"book":"प्रेरितों","chapter":"15","verse":"37","text":"तब बरनबास न यूहन्ना ख जो मरकुस कहलावय हय, संग लेन को बिचार करयो।"},{"book":"प्रेरितों","chapter":"15","verse":"38","text":"१५:३८ प्रेरितों १३:१३पर पौलुस न ओख जो पंफूलिया म उन्को सी अलग होय गयो होतो, अऊर काम पर उन्को संग नहीं गयो, संग ले जानो अच्छो नहीं समझ्यो।"},{"book":"प्रेरितों","chapter":"15","verse":"39","text":"येकोलायी असो विवाद उठ्यो कि हि एक दूसरों सी अलग होय गयो; अऊर बरनबास, मरकुस ख ले क जहाज पर साइप्रस चली गयो।"},{"book":"प्रेरितों","chapter":"15","verse":"40","text":"पर पौलुस न सीलास ख चुन लियो, अऊर भाऊ सी परमेश्वर को अनुग्रह म सौंप्यो जाय क उत सी चली गयो;"},{"book":"प्रेरितों","chapter":"15","verse":"41","text":"अऊर वा मण्डली ख स्थिर करतो हुयो सीरिया अऊर किलिकिया सी होतो हुयो निकल्यो।"}]}