{"data":[{"book":"Rom","chapter":"6","verse":"1","text":"Imo ei ti rang ani zoi? Pathien moroina apung uol theina rangin nunsie ei la tho tit rang mini?"},{"book":"Rom","chapter":"6","verse":"2","text":"Nitet mak! Ei ni nunsiea thisai ngei hin i-angin mo nunsiea ei la om tit thei ranga?"},{"book":"Rom","chapter":"6","verse":"3","text":"Khrista Jisua han baptis chang murdi ngei chu a thina han baptis in ei omsa ti nin riet loi mini?"},{"book":"Rom","chapter":"6","verse":"4","text":"6:4: Kol 2:12 A thina han baptis changin, ama leh phûmin ei omsa zoi, Pa'n roiinpuitakin thina renga Khrista a kaithoi anghan ei ni khom ringna thara ei lêng theina rangin."},{"book":"Rom","chapter":"6","verse":"5","text":"A thi anghan ei ni khom ama leh inzomin ei thia ma anghan ama leh inzomin kaithoiin om sâng ei tih."},{"book":"Rom","chapter":"6","verse":"6","text":"Nunsie suoka ei om khâi loina rangin nunsie pêl taksa hih that rangin ei miriem muruo hah Khrista leh khros chunga jêmdelin aom zoi ti ei riet."},{"book":"Rom","chapter":"6","verse":"7","text":"Tukhom a thiin chu nunsie sinthotheina renga a jôk ani."},{"book":"Rom","chapter":"6","verse":"8","text":"Hanchu, Khrista kôma ei thisân chu a kôma ringsa nôk ei tih, ti ei iem ani."},{"book":"Rom","chapter":"6","verse":"9","text":"Khrista hah thina renga kaithoiin a oma, thi nôk tet khâi no nih ti ei riet, thina han a chunga racham nei khâi mak."},{"book":"Rom","chapter":"6","verse":"10","text":"Hanchu a thi sikin nunsie han a chunga racham nei khâi maka, male atûn chu a ringna ha Pathien leh inzomin aom zoi."},{"book":"Rom","chapter":"6","verse":"11","text":"Ha anghan, nangni khom nunsie tieng athi saiin inbe ungla, Khrista Jisua han Pathien tieng a ringin inbe roi."},{"book":"Rom","chapter":"6","verse":"12","text":"Masika han, nin taksa mulungbôk jôm rangin nin takpum athithei han nunsie hah minlal khâi no rese."},{"book":"Rom","chapter":"6","verse":"13","text":"Nin takpum abâkngei khom dikloina mangruo rangin nunsie thona rangin phal no roi. Manêkin thina renga a ring nôk anghan Pathien kôm inpêk ungla, nin takpum abâkngei hah dikna mangruo rangin Pathien kôm pêk rangin phal let roi."},{"book":"Rom","chapter":"6","verse":"14","text":"Nunsie han nin chunga racham nei khâi no nih, balam nuoia om loiin Pathien moroina nuoia nin om zoi sikin."},{"book":"Rom","chapter":"6","verse":"15","text":"Inmo a ni rang ani zoi? balam nuoia om loiin Pathien moroina nuoia ei om zoi sikin nunsie ei la tho tit rang mini? Nitet mak."},{"book":"Rom","chapter":"6","verse":"16","text":"Tu kôma khom nirese an chong jôm ranga an suoka nin inpêklûta thina rang raka nunsie suok mini, dikna ranga chong jômna suok mini khom nirese a chong nin jômpu suok chu nin ni ti nin riet minthâr ani, Pathien kôm dik intumna han a minlangsuok ani."},{"book":"Rom","chapter":"6","verse":"17","text":"Hannirese, Pathien chu minpâkin om rese, voikhat nunsie suok lei ni ta khom ungla, minchuna chongdik nin man, nin mulungrîl murdia nin jôm sikin."},{"book":"Rom","chapter":"6","verse":"18","text":"Hanchu, nunsie suok renga chu mojôkin nin oma, dikna suokngei nin hongni zoi."},{"book":"Rom","chapter":"6","verse":"19","text":"(Nin riet theina rangin anîngtina chong ei mang ngâi lamin ki ril ani) nin takpum abâkngei hah inthiengloina le dikloina suoka siet rangin nin lei phal ngâi anga han, atûn chu dikna suoka inthienga ring rangin hong pêk phar roi."},{"book":"Rom","chapter":"6","verse":"20","text":"Nunsie suok nin ni lâihan chu dikna renga nin inkêm ani."},{"book":"Rom","chapter":"6","verse":"21","text":"Atûna nin inzakpui tak nin lei sin ngâi hah nin inlâp pui mo? ha ngei murdi mongna hah chu thina kêng ani."},{"book":"Rom","chapter":"6","verse":"22","text":"Atûn chu nunsie suok renga mojôka omin Pathien suokngei nin hong ni zoi. Hanchu a kôma ringna akipphar le ânthieng kumtuong ringna hah nin hong nei zoi."},{"book":"Rom","chapter":"6","verse":"23","text":"Asikchu nunsie sin mara chu thina ania, Pathien manboipêk rêk chu ei Pumapa Jisua Khrista leh inzomin kumtuonga ringna ani."}]}