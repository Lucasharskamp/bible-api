{"data":[{"book":"1 Akolinto","chapter":"9","verse":"1","text":"Buli, nenga na mundu ulu lili? Buli nantumilwe lili? Buli, nenga namwenili Yesu, Bwana witu? Buli, mwenga mauno ga lyengo lyangu' lili kwa Bwana?"},{"book":"1 Akolinto","chapter":"9","verse":"2","text":"Ata manaitei bandu bi'ngi' kabaibona panga nenga nantumilweli, lakini kwinu mwenga nantumilwe kwa kitumbu sa imani yinu kwa Kilisitu, ilaya panga nantumilwe wa Bwana."},{"book":"1 Akolinto","chapter":"9","verse":"3","text":"Amo ngamwaniyangwa kwa balu' babanipekeseni."},{"book":"1 Akolinto","chapter":"9","verse":"4","text":"Buli twenga ntu'pu' aki yo lya no nywa mulyengo litu lya utumilwe?"},{"book":"1 Akolinto","chapter":"9","verse":"5","text":"Buli tuyi'ki'ti'lwali longwana na ayumbo bitu aumini patuyabwa mwanja wo ala, kati mu'lu' atumilwe bi'ngi' na anunabe Bwana Yesu, na Petili?"},{"book":"1 Akolinto","chapter":"9","verse":"6","text":"Au nenga na Balanaba bai ngatupalikwa panga lyengo li'ngi', li'nga tukombwe pata ili'be yaipalikwa mumaisa gitu?"},{"book":"1 Akolinto","chapter":"9","verse":"7","text":"Asikali ywaku' ywayenda kungondo kwa kwili'pya mwene? Ywaku' ywapanda nng'unda wa minjabibu, no kotoka lya itunda yake? Na ywaku' ywasunga kipi'nga sa ngondolo ywakotoka tumya mabele gake?"},{"book":"1 Akolinto","chapter":"9","verse":"8","text":"Mayi'gi'yo ganigabaya, kwenda maganio ga bandu lili ila ata salya ya Musa kai' ibaya nyinyonyo."},{"book":"1 Akolinto","chapter":"9","verse":"9","text":"Kwa mwanjaa musalya ya Musa iandikilwe, “Kaneumwibe nkano ng'ombe pali'bata ngano li'nga ku'bata.” Buli, ngo baya kakape Nnu'ngu' annongelya ng'ombe?"},{"book":"1 Akolinto","chapter":"9","verse":"10","text":"Au alongelage ga kwa kitumbu situ? Kakape ngamwaibile! Maandiko ga gaandikilwe kwa twenga, kwa mwanjaa mundu pali'ma na nku'bati paku'bata, boti babile na mau'bi'lyo go pata mauno gabe."},{"book":"1 Akolinto","chapter":"9","verse":"11","text":"Manaitei twapandike mbeyu ya kiloo mumyoyo yinu, buli ipalikwali twenga una ili'be yo lya yaibu'ka kwinu?"},{"book":"1 Akolinto","chapter":"9","verse":"12","text":"Manaitei bi'ngi' baabile na aki yo pata ili'be yo bu'ka kwinu, kakape na twenga tubile na aki muno kulikoni bi'ngi'."},{"book":"1 Akolinto","chapter":"9","verse":"13","text":"Kakape mutangite panga babatumika munyumba ya Nnu'ngu' bapata liposo lyabe munyumba yo. Na balu' babapanga kasi pakibi'ki'lyo sa nyumba ya Nnu'ngu', nabembe bapokya itomwa ya nyama yo."},{"book":"1 Akolinto","chapter":"9","verse":"14","text":"Nyinyonyo na Bwana aamulise panga balu' babaala Abali Inannoga bapate liposo lyabe bu'ka mumakanisa."},{"book":"1 Akolinto","chapter":"9","verse":"15","text":"Lakini nenga mumakowe go natumyali ata limo, na kwenda niandika ga li'nga munipei lili. Kwangu' nenga, nantali niwee kulikoni mundu ywoywoti kunikanikia kwilumba kwangu'."},{"book":"1 Akolinto","chapter":"9","verse":"16","text":"Nenga ntu'pu' aki ya kwilumba kwa kitumbu so ala Abali Inannoga, kwa mwanjaa lyengo li' nilipanga kwa amuli ya Nnu'ngu'. Kai' naakibona mana nikwotwike ala abali yo."},{"book":"1 Akolinto","chapter":"9","verse":"17","text":"Ikapangage nialike kwo penda namwene, nilu'e banayo upo yangu', lakini nialikeli kwo penda namwene, bai apo nitimisa si'lu' sanipalikwa panga."},{"book":"1 Akolinto","chapter":"9","verse":"18","text":"Bai upo yangu' nga yaku'? Upo yangu' nga yi'no, yo ala Abali Inannoga pangali li'pi'lwa, lombolya kotoka longa aki yaniipala mulyengo lyo."},{"book":"1 Akolinto","chapter":"9","verse":"19","text":"Pamope no panga nenga na mmandali kwa mundu ywoywoti, lakini niipangite nammanda kwa kila mundu li'nga kwauta bandu baingi kwa Kilisitu."},{"book":"1 Akolinto","chapter":"9","verse":"20","text":"Kwa Ayahudi naabile kati na Nnyahudi, li'nga kwauta Ayahudi. Kwa bandu balu' babaabile pai' ya Salya ya Musa, naabile pai' ya salya yi' (pamope no panga nenga nibileli pai' ya salya), li'nga kwauta balu' babaabile pai' ya salya."},{"book":"1 Akolinto","chapter":"9","verse":"21","text":"Kwa balu' bangali baa na salya, naabile kati ywangali baa na salya, li'nga kwauta abo bababile panja ya salya. Kwenda nenga niikamwali salya ya Nnu'ngu', ila nilongoyelwa na salya ya Kilisitu."},{"book":"1 Akolinto","chapter":"9","verse":"22","text":"Kwa akigopi naabile kati nakigopi li'nga niwese kwauta bababile akigopi. Naaipangite namundu wa sampuli mbali'mbali' kwa bandu boti li'nga kwa ndi'la yoyoti niwese kwakosopolya bi'ngi' babe."},{"book":"1 Akolinto","chapter":"9","verse":"23","text":"Nipanga aga goti kwa kitumbu sa Abali Inannoga, li'nga nipate baa kiselele mu balaka yake."},{"book":"1 Akolinto","chapter":"9","verse":"24","text":"Buli, mutangiteli panga pabang'anda butuka, boti bendabutuka lakini ywapata upo yo sinda yumo bai? Kwa nyo, mubutuke muno li'nga mupate upo yo sinda."},{"book":"1 Akolinto","chapter":"9","verse":"25","text":"Kila ywabaa muming'ando aiyobeleka ng'anda kwo kasana. Nabembe bapanga nyo li'nga bapoki taji yaialabika, lakini twenga tupanga nnya li'nga tupoki taji yangaalabika milele."},{"book":"1 Akolinto","chapter":"9","verse":"26","text":"Kwa nyo nibutuka kati mundu mwene manugio go sinda, na niku'mbwanali kati mundu ywaku'mbwa pabule."},{"book":"1 Akolinto","chapter":"9","verse":"27","text":"Ila niiku'su'mbwa yi'ga yangu' na kwiyobeleka komeya li'nga bu'ka pa kwaalya bandu Abali Inannoga, nenga namwene naakane obeya upo yo sinda."}]}