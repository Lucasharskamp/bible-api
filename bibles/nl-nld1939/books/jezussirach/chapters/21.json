{"data":[{"book":"Jezussirach","chapter":"21","verse":"1","text":"Mijn zoon, hebt ge gezondigd, doe het niet meer, En bid voor uw vroegere zonden."},{"book":"Jezussirach","chapter":"21","verse":"2","text":"Vlucht voor de zonde als voor een slang, Want als ge haar nadert, zal ze u bijten; Leeuwentanden zijn haar tanden, Ze verslinden de zielen der mensen."},{"book":"Jezussirach","chapter":"21","verse":"3","text":"Iedere zonde is als een tweesnijdend zwaard; Geen genezing is er voor haar wonde."},{"book":"Jezussirach","chapter":"21","verse":"4","text":"Bedreiging en hoogmoed verwoesten de rijkdom, Daardoor stort het huis van den trotse in puin;"},{"book":"Jezussirach","chapter":"21","verse":"5","text":"Maar het gebed van den kleine dringt door tot Gods oor, En hem zal spoedig recht wedervaren."},{"book":"Jezussirach","chapter":"21","verse":"6","text":"Wie berisping haat, volgt het spoor van den zondaar; Maar wie God vreest, neemt ze ter harte."},{"book":"Jezussirach","chapter":"21","verse":"7","text":"De snoever is alom bekend, Maar de verstandige merkt diens misstappen wel."},{"book":"Jezussirach","chapter":"21","verse":"8","text":"Wie zijn huis gaat bouwen met andermans geld, Is als een, die stenen vergaart voor de winter."},{"book":"Jezussirach","chapter":"21","verse":"9","text":"De bent der zondaars is een stapel vlas; Hun einde is het vlammende vuur."},{"book":"Jezussirach","chapter":"21","verse":"10","text":"De weg der zondaren is vrij van stenen; Maar aan het einde ervan ligt de diepte der hel."},{"book":"Jezussirach","chapter":"21","verse":"11","text":"Wie de Wet onderhoudt, is heer van zijn denken; Want wijsheid is het einde van de vreze des Heren."},{"book":"Jezussirach","chapter":"21","verse":"12","text":"Wie niet schrander is, wordt niet geleerd; Maar er is ook een schranderheid, die vol bitterheid is."},{"book":"Jezussirach","chapter":"21","verse":"13","text":"De kennis van een wijze zwelt aan als een stortvloed, En zijn schranderheid als een levende bron;"},{"book":"Jezussirach","chapter":"21","verse":"14","text":"Maar het hart van den dwaas is als een gebroken kruik, Het kan geen enkele kennis behouden."},{"book":"Jezussirach","chapter":"21","verse":"15","text":"Als de verstandige een wijs woord verneemt, Prijst hij het en voegt er een ander aan toe; Hoort de lichtzinnige het, dan walgt het hem, En hij werpt het achter zijn rug."},{"book":"Jezussirach","chapter":"21","verse":"16","text":"Het gesprek van den dwaas is als een last op reis, Maar op de lippen van den wijze ligt bevalligheid;"},{"book":"Jezussirach","chapter":"21","verse":"17","text":"In de vergadering hangt men aan de mond van den wijze, En zijn woorden overdenkt men in het hart."},{"book":"Jezussirach","chapter":"21","verse":"18","text":"Voor een dwaas is de wijsheid als een vervallen huis; Zijn kennis beperkt zich tot ordeloze woorden."},{"book":"Jezussirach","chapter":"21","verse":"19","text":"De tucht is voor den dwaas als kluisters aan de voeten, Als boeien aan de rechterhand."},{"book":"Jezussirach","chapter":"21","verse":"20","text":"Lacht de dwaas, hij schatert het uit; De wijze echter glimlacht nauwelijks."},{"book":"Jezussirach","chapter":"21","verse":"21","text":"De tucht is voor den wijze als een sieraad van goud, Als een armband aan de rechterhand."},{"book":"Jezussirach","chapter":"21","verse":"22","text":"De dwaas rent hals-over-kop de huizen binnen, Maar een man van ervaring blijft bescheiden buiten;"},{"book":"Jezussirach","chapter":"21","verse":"23","text":"De dwaas gluurt door de deur naar binnen, Maar een welopgevoed man blijft buiten staan."},{"book":"Jezussirach","chapter":"21","verse":"24","text":"Het staat onbeschaafd, aan de deur te luisteren; Een wijs man zou daarbij van schaamte vergaan."},{"book":"Jezussirach","chapter":"21","verse":"25","text":"De dwaas heeft de mond vol over anderen; De wijze weegt zijn woorden op een schaal."},{"book":"Jezussirach","chapter":"21","verse":"26","text":"De dwazen hebben het hart in de mond; De wijze heeft zijn mond in het hart."},{"book":"Jezussirach","chapter":"21","verse":"27","text":"Als een dwaas den satan vervloekt, Dan vervloekt hij zichzelf;"},{"book":"Jezussirach","chapter":"21","verse":"28","text":"Wie kwaadspreekt, schandvlekt zichzelf, En is gehaat in heel de buurt."}]}