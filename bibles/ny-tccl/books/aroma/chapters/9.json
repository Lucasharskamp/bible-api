{"data":[{"book":"Aroma","chapter":"9","verse":"1","text":"Ine ndikunena zoona mwa Khristu. Sindikunama ndipo chikumbumtima changa kudzera mwa Mzimu Woyera chikundichitira umboni."},{"book":"Aroma","chapter":"9","verse":"2","text":"Ndili ndi chisoni chachikulu ndipo ndikumva kupwetekeka kosalekeza mu mtima mwanga."},{"book":"Aroma","chapter":"9","verse":"3","text":"Pakuti ndikanafuna ine mwini nditatembereredwa ndi kuchotsedwa mwa Khristu chifukwa cha abale anga, amene ndi a mtundu wanga,"},{"book":"Aroma","chapter":"9","verse":"4","text":"anthu Aisraeli. Iwo anasankhidwa kukhala ana. Mulungu anawapatsa ulemerero, anachita nawo mapangano, kuwapatsa Malamulo, Nyumba yopembedzeramo ndi malonjezano ake."},{"book":"Aroma","chapter":"9","verse":"5","text":"Awo ndi makolo athu. Kuchokera kwa iwo mʼthupi ndi kumene kunachokera makolo a Khristu Yesu amene ndi Mulungu wolamulira zinthu zonse, alemekezeke mpaka muyaya! Ameni."},{"book":"Aroma","chapter":"9","verse":"6","text":"Sikuti mawu a Mulungu analephera. Pakuti si onse obadwa mwa Israeli amene ndi Israeli."},{"book":"Aroma","chapter":"9","verse":"7","text":"Kapena kuti ana ake chifukwa anachokera mwa Abrahamu. Koma zidzukulu zako zidzachokera mwa Isake."},{"book":"Aroma","chapter":"9","verse":"8","text":"Kutanthauza kuti, si ana obadwa mʼthupi amene ndi ana a Mulungu koma ndi ana a lonjezano amene amatengedwa kukhala zidzukulu za Abrahamu."},{"book":"Aroma","chapter":"9","verse":"9","text":"Pakuti Mulungu analonjeza ponena kuti, “Pa nthawi yake ngati yomwe ino chaka chamawa ndidzabweranso, ndipo Sara adzakhala ndi mwana wamwamuna.”"},{"book":"Aroma","chapter":"9","verse":"10","text":"Ndipo si pokhapo ayi. Ana awiri a Rebeka aja abambo awo anali mmodzi, kholo lathu Isake."},{"book":"Aroma","chapter":"9","verse":"11","text":"Komabe, ana amapasawa asanabadwe kapena asanachite chilichonse chabwino kapena choyipa, nʼcholinga choti chifuniro cha Mulungu chosankhiratu munthu aliyense chipitirire,"},{"book":"Aroma","chapter":"9","verse":"12","text":"osati chifukwa cha ntchito za munthu koma chifuniro cha Iye mwini, anawuza Rebeka kuti, “Wamkulu adzatumikira wamʼngʼono.”"},{"book":"Aroma","chapter":"9","verse":"13","text":"Monga momwe kwalembedwa kuti, “Ine ndinakonda Yakobo, koma ndinamuda Esau.”"},{"book":"Aroma","chapter":"9","verse":"14","text":"Nanga tsono tidzanena chiyani? Kodi Mulungu ndi osalungama? Ayi, ndi pangʼono pomwe!"},{"book":"Aroma","chapter":"9","verse":"15","text":"Pakuti Mulungu anawuza Mose kuti,"},{"book":"Aroma","chapter":"9","verse":"16","text":"Nʼchifukwa chake, izi sizitengera zokhumba za munthu kapena kuyesetsa koma chifundo cha Mulungu."},{"book":"Aroma","chapter":"9","verse":"17","text":"Malemba akuti Mulungu anamuwuza Farao kuti, “Ine ndakuyika kukhala mfumu ndi cholinga choti ndionetse mphamvu zanga, kuti mwa iwe dzina langa litchuke pa dziko lonse lapansi.”"},{"book":"Aroma","chapter":"9","verse":"18","text":"Choncho Mulungu amachitira chifundo munthu amene akufuna kumuchitira chifundo ndipo amawumitsa mtima munthu amene Iye akufuna kumuwumitsa mtima."},{"book":"Aroma","chapter":"9","verse":"19","text":"Tsono mmodzi wa inu nʼkundifunsa kuti, “Nanga nʼchifukwa chiyani Mulungu amatipeza olakwa? Nanga ndani amene amakana chifuniro chake?”"},{"book":"Aroma","chapter":"9","verse":"20","text":"Koma ndiwe yani, munthu wamba, woti nʼkutsutsana ndi Mulungu? “Kodi chimene chinawumbidwa nʼkufunsa amene anachiwumba kuti, ‘Kodi unandiwumbiranji motere?’ ”"},{"book":"Aroma","chapter":"9","verse":"21","text":"Kodi wowumba alibe ufulu wowumba kuchokera ku dothi lomwelo mbiya yamtengowapatali ndi ina yamtengo wotsika?"},{"book":"Aroma","chapter":"9","verse":"22","text":"Koma Mulungu, anafuna kuonetsa mkwiyo wake ndi kuti mphamvu yake idziwike. Iye anapirira modekha mtima kwambiri zochita za anthu omwe anawakwiyirawo amene anayeneradi chiwonongeko."},{"book":"Aroma","chapter":"9","verse":"23","text":"Iye anachita izi kufuna kuonetsa kulemera kwa ulemerero wake ndi kuti udziwike kwa amene analandira chifundo chake. Iye anawakonzeratu kuti alandire ulemerero wake"},{"book":"Aroma","chapter":"9","verse":"24","text":"ngakhale ifenso amene anatiyitana osati kuchokera kwa Ayuda okha komanso kwa a mitundu ina."},{"book":"Aroma","chapter":"9","verse":"25","text":"Monga momwe Mulungu akunenera mʼbuku la Hoseya kuti,"},{"book":"Aroma","chapter":"9","verse":"26","text":"ndipo,"},{"book":"Aroma","chapter":"9","verse":"27","text":"Yesaya anafuwula za Aisraeli kuti,"},{"book":"Aroma","chapter":"9","verse":"28","text":"Pakuti Ambuye adzagamula milandu"},{"book":"Aroma","chapter":"9","verse":"29","text":"Monga momwe Yesaya ananena malo ena kuti,"},{"book":"Aroma","chapter":"9","verse":"30","text":"Kodi nanga tidzati chiyani? Tidzati a mitundu ina amene sanafune chilungamo analandira chilungamo chachikhulupiriro"},{"book":"Aroma","chapter":"9","verse":"31","text":"koma Aisraeli, amene anafuna chilungamo cha lamulo sanachilandire."},{"book":"Aroma","chapter":"9","verse":"32","text":"Chifukwa chiyani? Chifukwa iwo sanachifune ndi chikhulupiriro koma ngati mwa ntchito. Iwo anapunthwa pa “Mwala wopunthwitsa.”"},{"book":"Aroma","chapter":"9","verse":"33","text":"Monga momwe kwalembedwa kuti,"}]}