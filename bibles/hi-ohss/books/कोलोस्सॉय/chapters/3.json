{"data":[{"book":"कोलोस्सॉय","chapter":"3","verse":"1","text":"इसलिये जब तुम मसीह के साथ नवजीवन में जिलाए गए हो तो उन वस्तुओं की खोज में रहो, जो ऊंचे पर विराजमान हैं, जहां मसीह परमेश्वर की दायीं ओर बैठे हैं."},{"book":"कोलोस्सॉय","chapter":"3","verse":"2","text":"अपना चित्त ऊपर की वस्तुओं में लीन रखो—उन वस्तुओं में नहीं, जो शारीरिक हैं."},{"book":"कोलोस्सॉय","chapter":"3","verse":"3","text":"क्योंकि तुम्हारी मृत्यु हो चुकी है तथा तुम्हारा जीवन मसीह के साथ परमेश्वर में छिपा हुआ है."},{"book":"कोलोस्सॉय","chapter":"3","verse":"4","text":"जब मसीह, जो हमारा जीवन हैं, प्रकट होंगे, तब तुम भी उनके साथ महिमा में प्रकट होगे."},{"book":"कोलोस्सॉय","chapter":"3","verse":"5","text":"इसलिये अपनी पृथ्वी की देह के अंगों को—वेश्यागामी, अशुद्धता, दुष्कामना, लालसा तथा लोभ को, जो वास्तव में मूर्ति पूजा ही है—मार दो"},{"book":"कोलोस्सॉय","chapter":"3","verse":"6","text":"क्योंकि इन्हीं के कारण परमेश्वर का क्रोध भड़क उठता है."},{"book":"कोलोस्सॉय","chapter":"3","verse":"7","text":"एक समय तुम्हारा जीवन भी इन्हीं में लीन था."},{"book":"कोलोस्सॉय","chapter":"3","verse":"8","text":"किंतु अब तुम सभी क्रोध, रोष, बैरभाव, निंदा तथा गंदी भाषा का भी त्याग कर दो."},{"book":"कोलोस्सॉय","chapter":"3","verse":"9","text":"एक दूसरे से झूठ मत बोलो क्योंकि तुम पुराने स्वभाव को उसके कामों सहित उतार चुके"},{"book":"कोलोस्सॉय","chapter":"3","verse":"10","text":"और अब तुमने नए स्वभाव को धारण कर लिया है. यह स्वभाव अपने सृष्टिकर्ता की छवि के अनुसार वास्तविक ज्ञान के लिए नया होता जाता है."},{"book":"कोलोस्सॉय","chapter":"3","verse":"11","text":"परिणामस्वरूप अब यूनानी या यहूदी, ख़तनित या ख़तना रहित, बरबर या स्कूती3:11 प्राकृत या परिष्कृत, दास या मुक्त में कोई भेद नहीं है, मसीह ही सब कुछ और सब में मुख्य हैं."},{"book":"कोलोस्सॉय","chapter":"3","verse":"12","text":"इसलिये परमेश्वर के चुने हुए, पवित्र लोगों तथा प्रिय पात्रों के समान अपने हृदयों में करुणा, भलाई, विनम्रता, दीनता तथा धीरज धारण कर लो."},{"book":"कोलोस्सॉय","chapter":"3","verse":"13","text":"आपस में सहनशीलता और क्षमा करने का भाव बना रहे. यदि किसी को किसी अन्य के प्रति शिकायत हो, वह उसे उसी प्रकार क्षमा करे जैसे प्रभु ने तुम्हें क्षमा किया है"},{"book":"कोलोस्सॉय","chapter":"3","verse":"14","text":"और इन सबसे बढ़कर प्रेम भाव बनाए रखो, जो एकता का समूचा सूत्र है."},{"book":"कोलोस्सॉय","chapter":"3","verse":"15","text":"तुम्हारे हृदय में मसीह की शांति राज्य करे—वस्तुतः एक शरीर में तुम्हें इसी के लिए बुलाया गया है. हमेशा धन्यवादी बने रहो."},{"book":"कोलोस्सॉय","chapter":"3","verse":"16","text":"तुममें मसीह के वचन को अपने हृदय में पूरी अधिकाई से बसने दो. एक दूसरे को सिद्ध ज्ञान में शिक्षा तथा चेतावनी दो और परमेश्वर के प्रति हार्दिक धन्यवाद के साथ स्तुति, भजन तथा आत्मिक गीत गाओ"},{"book":"कोलोस्सॉय","chapter":"3","verse":"17","text":"तथा वचन और काम में जो कुछ करो, वह सब प्रभु येशु मसीह के नाम में पिता परमेश्वर का आभार मानते हुए करो."},{"book":"कोलोस्सॉय","chapter":"3","verse":"18","text":"जैसा उनके लिए उचित है, जो प्रभु में हैं, पत्नी अपने पति के अधीन रहे."},{"book":"कोलोस्सॉय","chapter":"3","verse":"19","text":"पति अपनी पत्नी से प्रेम करे—उसके प्रति कठोर न हो."},{"book":"कोलोस्सॉय","chapter":"3","verse":"20","text":"बालक हमेशा अपने माता-पिता की आज्ञापालन करें क्योंकि प्रभु के लिए यही प्रसन्‍नता है."},{"book":"कोलोस्सॉय","chapter":"3","verse":"21","text":"पिता अपनी संतान को असंतुष्ट न करे कि उनका साहस टूट जाए."},{"book":"कोलोस्सॉय","chapter":"3","verse":"22","text":"दास, पृथ्वी पर ठहराए गए अपने स्वामियों की हमेशा आज्ञापालन करें—मात्र दिखावे के लिए नहीं—उनके जैसे नहीं, जो मनुष्यों को प्रसन्‍न करने के लिए ऐसा करते हैं, परंतु प्रभु के भय में मन की सच्चाई में."},{"book":"कोलोस्सॉय","chapter":"3","verse":"23","text":"तुम जो कुछ करते हो, पूरे मन से करो, मानो प्रभु के लिए, न कि मनुष्यों के लिए"},{"book":"कोलोस्सॉय","chapter":"3","verse":"24","text":"यह जानते हुए कि प्रभु से तुम्हें इसके फल के रूप में मीरास प्राप्‍त होगी. तुम प्रभु मसीह की सेवा कर रहे हो."},{"book":"कोलोस्सॉय","chapter":"3","verse":"25","text":"वह जो बुरा काम करता है, उसे परिणाम भी बुरा ही प्राप्‍त होगा, बिना किसी भेद-भाव के."}]}