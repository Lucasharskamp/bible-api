{"data":[{"book":"ዮሓኒሴ","chapter":"9","verse":"1","text":"ዬሱሴ ጎይፆና ዓኣዺቤቃ ዓኣፒ ባይቄያ ማዒ ሾይንቴ ዓሲ ዴንቄኔ።"},{"book":"ዮሓኒሴ","chapter":"9","verse":"2","text":"ዒዛኮ ጊንፆ ሃንታ ናኣታ'' ዬሱሴ ኮራ፦ «ዔርዛሢዮ! ሃይ ዓሢ ዓኣፒ ባይቄያ ማዒ ሾይንቴሢ ዖ ጎሜ ዛላናዳይ? ፔ ጎሜናሞ ዒዛ ሾዔ ዓሶ ጎሜናዳይ?» ጌይ ዖኦጬኔ።"},{"book":"ዮሓኒሴ","chapter":"9","verse":"3","text":"ዬሱሴ ዔያቶም ማሃዖ፦ «ሓይ ዓኣፖ ባይቄሢ ፔ ዛላና ሃሣ ዒዛኮ ሾዔ ዓሶ ጎሜ ዛላናቱዋሴ፤ ጋዓንቴ ፆኦሲ ማዻ'' ዒዛይዳ ፔጋዺ ዔርታንዳጉዲኬ።"},{"book":"ዮሓኒሴ","chapter":"9","verse":"4","text":"ሄላ'' ዓኣንቴ ታና ዳኬሢኮ ማዾ'' ማዻንዳያ ታና ኮይሳኔ፤ ዖኦኒያ ማዻኒ ዳንዳዑዋ ዹሚ ኬሊ'' ሙካንዳኔ።"},{"book":"ዮሓኒሴ","chapter":"9","verse":"5","text":"ታኣኒ ዓጮ''ይዳ ዓኣና ዓጮ''ኮ ፖዔኬ» ጌዔኔ።"},{"book":"ዮሓኒሴ","chapter":"9","verse":"6","text":"ዬያ ጌዔሢኮ ጊንፃ ሳዖይዳ ጩታዖ ጩጮና ሲላሎ ዲርኪ፥ ዾቃሎና ዓኣፖ ባይቄሢኮ ዓኣፖ ቲሽካዖ፦"},{"book":"ዮሓኒሴ","chapter":"9","verse":"7","text":"«ዴንዲጋፓ ሴሌሆሜ ቦቆሎይዳ ማስቴ» ዒዛም ጌዔኔ። ሴሌሆሜ ጌይፃ፦ «ዳኪንቴያ» ጌይሢኬ፤ ዬያሮ ዓሢ ዴንዲ ማስታዖ ዛጊ ዛጊ ማዒ ሙኬኔ።"},{"book":"ዮሓኒሴ","chapter":"9","verse":"8","text":"ዒዛኮ ዓሺኖና ቤርታ ዒ ሺኢቃንቴ ዛጌ ዓሶና፦ «ሓይ ዓሢ ዴይ ዔኤቢ ዒንጎም ጌይ ሺኢጲፆ ሺኢቃሢቱዋዓዳ?» ጌዔኔ።"},{"book":"ዮሓኒሴ","chapter":"9","verse":"9","text":"ፔቴ'' ፔቴ'' ዓሳ፦ «ሂዮ፥ ዒዛኬ» ጋዓዛ፥ ሃንጎ ዓሳ ሃሣ፦ «ዒዛ ማማላኔ፥ ዒዛቱዋሴ!» ጌዔኔ፤ ዒዚ ጋዓንቴ፦ «ታ ዒዛኬ» ጌዔኔ።"},{"book":"ዮሓኒሴ","chapter":"9","verse":"10","text":"ዓሳኣ፦ «ሂዴቶ ኔኤኮ ዓኣፓ ዎይቲ ቡሊ''ንቴይ?» ዒዛ ኮራ ጌዔኔ።"},{"book":"ዮሓኒሴ","chapter":"9","verse":"11","text":"ዒዚያ፦ «ዬሱሴ ጌይንታ ዓሢ ሲላሊ ዲርኪ ታኣኮ ዓኣፖ ቲሽካዖ ‹ሴሌሆሜ ዴንዲ ማስቴ› ታኣም ጋዓዛ፥ ታኣኒ ዓኣዺ ማስቴስካፓ ዛጋኒ ዳንዳዔኔ» ጌይ ማሄኔ።"},{"book":"ዮሓኒሴ","chapter":"9","verse":"12","text":"ዔያታ፦ «ዬይ ዓሢ፥ ሃሢ ዓንካዳይ?» ዒዛ ኮራ ጋዓዛ፥ ዒዚያ፦ «ዒዚ ሃሢ ዓንካ ዓኣቴያ ታ ዔሩዋሴ» ዔያቶም ጌዔኔ።"},{"book":"ዮሓኒሴ","chapter":"9","verse":"13","text":"ዬካፓ ዓሳ ዓኣፓ ባይቄ ዓሢ ዔኪ ፔርሴ ዓሶ ኮራ ዓኣዼኔ።"},{"book":"ዮሓኒሴ","chapter":"9","verse":"14","text":"ዬሱሴ ሲላሎ ዲርኪ ዓሢኮ ዓኣፖ ቡሌ'' ኬላ'' ዓይሁዶ ዓሶኮ ሃውሾ ኬሎ''ናኬ፤"},{"book":"ዮሓኒሴ","chapter":"9","verse":"15","text":"ፔርሴ ዓሳ፦ «ኔኤኒ ዎይቲ ዛጋኒ ዳንዳዔይ?» ጌይ ዓሢ ላሚ ዖኦጫዛ፥ ዒዚ ማሃዖ፦ «ዒዚ ታኣኮ ዓኣፖይዳ ዾቃሌ ቲሽካዛ፥ ታኣኒ ማስቴኔ፤ ዬያሮ ታ ዛጋኒ ዳንዳዔኔ» ጌዔኔ።"},{"book":"ዮሓኒሴ","chapter":"9","verse":"16","text":"ዬማና ፔርሴ ዓሶይዳፓ ፔቴ'' ፔቴ''ዞንሢ፦ «ሓይ ዓሢ ዓይሁዶ ዓሶኮ ሃውሾ ኬሎ'' ቦንቹዋኣሢሮ ዒዚ ፆኦሲዳፓቱዋሴ» ጋዓዛ፥ ዛላ'' ጋዓንቴ፦ «ያዺ ማዔቴ ጎሜና ዓኣ ዓሲ ሃያ ፆኦሲ ዎልቄና ማዺንታ ዓኮ ባኮ ዎዲ'' ማዻኒ ዳንዳዓይ?» ጌዔኔ። ዬያ ዛሎ''ና ዔያቶ ባኣካ'' ፓቂንቲሢ ማዢንቴኔ።"},{"book":"ዮሓኒሴ","chapter":"9","verse":"17","text":"ዬያሮ ዓኣፖ ባይቄ ዓሢ፦ «ኔኤኒ ኔኤኮ ዓኣፖ ዻቂሼኔ፥ ጋዓ ዓሢ ዛሎ'' ኔ ዎዚ ጋዓይ?» ጌይ ዔያታ ዒዛ ላሚ ዖኦጫዛ፥ ዒዚ ማሃዖ፦ «ፆኦሲ ማሊሢ ኬኤዛ ዓሲኬ» ጌዔኔ።"},{"book":"ዮሓኒሴ","chapter":"9","verse":"18","text":"ዬይ ዓሢ ዓኣፒ ባይቄያ ማዔሢና ዓኣፓ ጊንፃፓ ዒዛኮ ቡሊ''ንቴሢ ዒዛ ሾዔ ዓሶ ዔኤሊ'' ዖኦጫንዳያ ሄላ''ንዳኣና ዓይሁዶ ዓሶ ዎይሣ ዓሳ ዬያ ጎኔኬ ጌይባኣሴ።"},{"book":"ዮሓኒሴ","chapter":"9","verse":"19","text":"ዬያሮ ዒዛ ሾዔ ዓሶ ኮራ፦ « ‹ዓኣፒ ባይቄያ ማዒ ሾይንቴኔ› ዒንሢ ጋዓ ናዓሢ ዒንሢኮ ሃያዳ? ሓሢ ዒ ዎይቲ ዛጋኒ ዳንዳዔይ?» ጌይ ዔያታ ዖኦጬኔ።"},{"book":"ዮሓኒሴ","chapter":"9","verse":"20","text":"ሾዔ ዓሳ ዔያቶም ማሃዖ፦ «ሓይ ኑኡኮ ናዓሢ ማዔሢና ዓኣፒ ባይቄያ ማዒ ዒዛኮ ሾይንቲፆ ኑ ዔራኔ፤"},{"book":"ዮሓኒሴ","chapter":"9","verse":"21","text":"ጋዓንቴ ሃሢ ዒ ዎይቲ ዛጋኒ ዳንዳዔቴያ ሃሣ ዓኣፓ ዒዛኮ ዎይቲ ቡሊ''ንቴቴያ ኑ ዔሩዋሴ፤ ዒዛ ዖኦጩዋቴ፤ ዒዚ ፔኑሞ ዔራያ፥ ዒናዼ ዓሲ ማዔሢሮ ዒዚ ፔ ዛሎ'' ኬኤዛኒ ዳንዳዓኔ» ጌዔኔ።"},{"book":"ዮሓኒሴ","chapter":"9","verse":"22","text":"ዒዛ ሾዔ ዓሳ ዬያ ጌዔሢ ዓይሁዶ ዓሶኮ ዎይሣ ዓሶ ዒጊጬሢሮኬ፤ ዓይጎሮ ጌዔቴ፦ «ዬሱሴ፥ ሜሲሔኬ» ጋዓ ዓሲ ዓኣቶ ዓይሁዶ ዓሶኮ ቡኪንቶ ቤዛፓ ዳውሳኒ ዬና ዎይሣ ዓሳ ዎላ'' ጌስቲ ዔቂሴሢሮኬ።"},{"book":"ዮሓኒሴ","chapter":"9","verse":"23","text":"ዬያሮ ዓሢ ሾዔ ዓሳ፦ «ዒዚ ፔኑሞ ዔራ፥ ዒናዼ ዓሲ ማዔሢሮ ዒዛ ዖኦጩዋቴ» ጌዔኔ።"},{"book":"ዮሓኒሴ","chapter":"9","verse":"24","text":"ዬኖ ዛሎ''ና ዔያታ ዬያ ዓሢ ላሚ ዔኤላ''ዖ፦ «ኔኤኒ ሂንዳ ፆኦሲ ቦንቺ ጎኑሞ ኬኤዜ፤ ዬይ ዓሢ ጎሜና ዓኣ ዓሲ ማዔሢ ኑ ዒዛ ዔራኔ» ዒዛም ጌዔኔ።"},{"book":"ዮሓኒሴ","chapter":"9","verse":"25","text":"ዓሢያ፦ «ዒዚ ጎሜና ዓኣ ዓሲ ማዔሢ ታ ዔሩዋሴ፤ ታኣኒ ዔራማ ታኣኒ ዓኣፒ ባይቄያታዖ ሃሢ ዛጋኒ ዳንዳዔማ ሌሊኬ» ጌይ ዔያቶም ማሄኔ።"},{"book":"ዮሓኒሴ","chapter":"9","verse":"26","text":"ዔያታ፦ «ዒ ኔኤም ዓይጎ ማዼይ? ዓኣፖ ኔኤኮ ዒ ቡሌ''ሢ ዎዲዳይ?» ዒዛ ኮራ ጌዔኔ።"},{"book":"ዮሓኒሴ","chapter":"9","verse":"27","text":"ዒዚያ ማሃዖ፦ «ቤርታ ታ ዒንሢም ኬኤዛዛ ዒንሢ ጋዓንቴ ዋይዛኒ ኮይባኣሴ፤ ሂዳዖ ዒንሢ ዓይጎሮ ላሚ ዋይዛኒ ኮዓዖ? ዒንሢያ ሃሣ ዒዛ ዔሪ፥ ዒዛ ዓሲ ማዓኒ ኮዓሞ?» ዔያቶ ኮራ ጌዔኔ።"},{"book":"ዮሓኒሴ","chapter":"9","verse":"28","text":"ዔያታ ዒዛ፦ «ዒዛ ዓሲ ማዔሢ ኔናኬ! ኑኡኒ ጋዓንቴ ሙሴ ዓሲኬ፤"},{"book":"ዮሓኒሴ","chapter":"9","verse":"29","text":"ፆኦሲ ሙሴና ጌስቴሢ ኑ ዔራኔ፤ ሃይ ዓሢ ጋዓንቴ ዓንካፓታቴያ ኑ ዒዛ ዔሩዋሴ» ጌዒ ጫሽኬኔ።"},{"book":"ዮሓኒሴ","chapter":"9","verse":"30","text":"ዓሢያ ዔያቶም፦ «ሓይ ዓሢ ዓንካፓ ማዔቴያ ዒንሢኮ ዔሩዋዖ ዓቲፃ ታና ዲቃሢ ሄርሺሳኔ! ጋዓንቴ ታኣኮ ዓኣፖ ቡሌ''ሢ ዒዛኬ።"},{"book":"ዮሓኒሴ","chapter":"9","verse":"31","text":"ፆኦሲ ጎሞ ዓሶም ዋይዙዋኣሢ ዔርቴያኬ፤ ጋዓንቴ ፆኦሲ ዒጊጫያና ዒዛኮ ማሊፆዋ ኩንሣይ ዓኣቶ ዬያም ፆኦሲ ዋዋይዛኔ።"},{"book":"ዮሓኒሴ","chapter":"9","verse":"32","text":"‹ዓኣፒ ባይቄያ ማዒ ሾይንቴ ዓሲኮ ዓኣፒ ቡሌ''ኔ› ጎዖያ ሳዓ ማዢንቴማፓ ዓርቃዖ ዋይዚንቲ ቤቂባኣሴ።"},{"book":"ዮሓኒሴ","chapter":"9","verse":"33","text":"ሓይ ዓሢ ፆኦሲዳፓ ማዒባኣያታቶ ዓይጎዋ ማዻኒ ዳንዳዒንዱዋያታንቴኬ» ጌዔኔ።"},{"book":"ዮሓኒሴ","chapter":"9","verse":"34","text":"ዔያታ፦ «ኔ ጎሜና ማዒ ሾይንቴሢ ሃይ! ኔ ኑና ዔርዛኒዳ?» ጋዓዖ፥ ዔያታ ዒዛ ፔኤኮ ቡኪንቶ ቤዛፓ ኬሴ''ኔ።"},{"book":"ዮሓኒሴ","chapter":"9","verse":"35","text":"ዓሢ ዔያታ ፔኤኮ ቡኪንቶ ቤዛፓ ኬሴ''ሢ ዬሱሴ ዋይዜኔ፤ ዬካፓ ዓሢና ካኣማዖ፦ «ዓሲኮ ናዓሢ ኔ ጉሙርቃ?» ዒዛ ኮራ ጌዔኔ።"},{"book":"ዮሓኒሴ","chapter":"9","verse":"36","text":"ዒዚ፦ «ጎዳሢዮ! ዒዛ ታ ጉሙርቃንዳጉዲ ዒዚ ዖናታቴያ ታኣም ኬኤዜ» ጌዔኔ።"},{"book":"ዮሓኒሴ","chapter":"9","verse":"37","text":"ዬሱሴ ማሃዖ፦ «ሓያኮ ቤርታ፥ ዎዳ ኔ ዒዛ ዛጌኔ፤ ሃሢ ሃይ ኔኤና ዎላ'' ጌስታሢ ዒዛኬ» ጌዔኔ።"},{"book":"ዮሓኒሴ","chapter":"9","verse":"38","text":"ዒዚያ፦ «ጎዳሢዮ! ታኣኒ ጉሙርቃኔ» ጌይ ጉምዓቲ ዒዛም ዚጌኔ።"},{"book":"ዮሓኒሴ","chapter":"9","verse":"39","text":"ዬሱሴ፦ «ዓኣፓ ዛጉዋኣሢ ዛጋንዳጉዲ፥ ዓኣፓ ዛጋሢያ ዓኣፒ ባይቄያ ማዓንዳጉዲ ታኣኒ ሓያ ዓጮ''ይዳ ዎጋኒ ሙኬኔ» ጌዔኔ።"},{"book":"ዮሓኒሴ","chapter":"9","verse":"40","text":"ዬማና ዬሱሴ ኮራ ዓኣ፥ ፔርሴ ዓሳ፦ «ሂዴቴ ኑኡኒ ዓኣፒ ባይቄ ዓሲኬ ጌይሢዳ?» ዒዛ ኮራ ጌዔኔ።"},{"book":"ዮሓኒሴ","chapter":"9","verse":"41","text":"ዬሱሴ ዔያቶም ማሃዖ፦ «ዓኣፒ ባይቄያ ዒንሢ ማዔቶ ጎሜ ዒንሢም ማዓዓታንቴ ሃሢ ኑ ዴንቃኔ ዒንሢ ጋዓሢሮ ጎሜ ዓሲ ማዒ ዒንሢ ናንጋንዳኔ» ጌዔኔ።"}]}