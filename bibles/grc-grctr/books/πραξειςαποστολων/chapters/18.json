{"data":[{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"1","text":"Μετὰ δὲ ταῦτα χωρισθεὶς ὁ Παῦλος ἐκ τῶν Ἀθηνῶν ἦλθεν εἰς Κόρινθον."},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"2","text":"Καὶ εὑρών τινα Ἰουδαῖον ὀνόματι Ἀκύλαν, Ποντικὸν τῷ γένει, προσφάτως ἐληλυθότα ἀπὸ τῆς Ἰταλίας, καὶ Πρίσκιλλαν γυναῖκα αὐτοῦ, διὰ τὸ διατεταχέναι Κλαύδιον χωρίζεσθαι πάντας τοὺς Ἰουδαίους ἐκ τῆς Ῥώμης, προσῆλθεν αὐτοῖς·"},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"3","text":"καὶ διὰ τὸ ὁμότεχνον εἶναι, ἔμενε παρ᾿ αὐτοῖς καὶ εἰργάζετο· ἦσαν γὰρ σκηνοποιοὶ τὴν τέχνην."},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"4","text":"Διελέγετο δὲ ἐν τῇ συναγωγῇ κατὰ πᾶν σάββατον, ἔπειθέ τε Ἰουδαίους καὶ Ἕλληνας."},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"5","text":"Ὡς δὲ κατῆλθον ἀπὸ τῆς Μακεδονίας ὅ τε Σίλας καὶ ὁ Τιμόθεος, συνείχετο τῷ πνεύματι ὁ Παῦλος, διαμαρτυρόμενος τοῖς Ἰουδαίοις τὸν Χριστὸν Ἰησοῦν."},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"6","text":"Ἀντιτασσομένων δὲ αὐτῶν καὶ βλασφημούντων, ἐκτιναξάμενος τὰ ἱμάτια, εἶπε πρὸς αὐτούς, Τὸ αἷμα ὑμῶν ἐπὶ τὴν κεφαλὴν ὑμῶν· καθαρὸς ἐγώ· ἀπὸ τοῦ νῦν εἰς τὰ ἔθνη πορεύσομαι."},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"7","text":"Καὶ μεταβὰς ἐκεῖθεν ἦλθεν εἰς οἰκίαν τινὸς ὀνόματι Ἰούστου, σεβομένου τὸν Θεόν, οὗ ἡ οἰκία ἦν συνομοροῦσα τῇ συναγωγῇ."},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"8","text":"Κρίσπος δὲ ὁ ἀρχισυνάγωγος ἐπίστευσε τῷ Κυρίῳ σὺν ὅλῳ τῷ οἴκῳ αὐτοῦ· καὶ πολλοὶ τῶν Κορινθίων ἀκούοντες ἐπίστευον καὶ ἐβαπτίζοντο."},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"9","text":"Εἶπε δὲ ὁ Κύριος δι᾿ ὁράματος ἐν νυκτὶ τῷ Παύλῳ, Μὴ φοβοῦ, ἀλλὰ λάλει καὶ μὴ σιωπήσῃς·"},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"10","text":"διότι ἐγώ εἰμι μετὰ σοῦ, καὶ οὐδεὶς ἐπιθήσεταί σοι τοῦ κακῶσαί σε· διότι λαός ἐστί μοι πολὺς ἐν τῇ πόλει ταύτῃ."},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"11","text":"Ἐκάθισέ τε ἐνιαυτὸν καὶ μῆνας ἕξ, διδάσκων ἐν αὐτοῖς τὸν λόγον τοῦ Θεοῦ."},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"12","text":"Γαλλίωνος δὲ ἀνθυπατεύοντος τῆς Ἀχαΐας, κατεπέστησαν ὁμοθυμαδὸν οἱ Ἰουδαῖοι τῷ Παύλῳ, καὶ ἤγαγον αὐτὸν ἐπὶ τὸ βῆμα,"},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"13","text":"λέγοντες ὅτι Παρὰ τὸν νόμον οὗτος ἀναπείθει τοὺς ἀνθρώπους σέβεσθαι τὸν Θεόν."},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"14","text":"Μέλλοντος δὲ τοῦ Παύλου ἀνοίγειν τὸ στόμα, εἶπεν ὁ Γαλλίων πρὸς τοὺς Ἰουδαίους, Εἰ μὲν οὖν ἦν ἀδίκημά τι ἢ ῥᾳδιούργημα πονηρόν, ὦ Ἰουδαῖοι, κατὰ λόγον ἂν ἠνεσχόμην ὑμῶν·"},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"15","text":"εἰ δὲ ζήτημά ἐστι περὶ λόγου καὶ ὀνομάτων καὶ νόμου τοῦ καθ᾿ ὑμᾶς, ὄψεσθε αὐτοί· κριτὴς γὰρ ἐγὼ τούτων οὐ βούλομαι εἶναι."},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"16","text":"Καὶ ἀπήλασεν αὐτοὺς ἀπὸ τοῦ βήματος."},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"17","text":"Ἐπιλαβόμενοι δὲ πάντες οἱ Ἕλληνες Σωσθένην τὸν ἀρχισυνάγωγον ἔτυπτον ἔμπροσθεν τοῦ βήματος. Καὶ οὐδὲν τούτων τῷ Γαλλίωνι ἔμελεν."},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"18","text":"Ὁ δὲ Παῦλος ἔτι προσμείνας ἡμέρας ἱκανάς, τοῖς ἀδελφοῖς ἀποταξάμενος, ἐξέπλει εἰς τὴν Συρίαν, καὶ σὺν αὐτῷ Πρίσκιλλα καὶ Ἀκύλας, κειράμενος τὴν κεφαλὴν ἐν Κεγχρεαῖς· εἶχε γὰρ εὐχήν."},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"19","text":"Κατήντησε δὲ εἰς Ἔφεσον, κἀκείνους κατέλιπεν αὐτοῦ· αὐτὸς δὲ εἰσελθὼν εἰς τὴν συναγωγὴν διελέχθη τοῖς Ἰουδαίοις."},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"20","text":"Ἐρωτώντων δὲ αὐτῶν ἐπὶ πλείονα χρόνον μεῖναι παρ᾿ αὐτοῖς, οὐκ ἐπένευσεν·"},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"21","text":"ἀλλ᾿ ἀπετάξατο αὐτοῖς εἰπών, Δεῖ με πάντως τὴν ἑορτὴν τὴν ἐρχομένην ποιῆσαι εἰς Ἱεροσόλυμα· πάλιν δὲ ἀνακάμψω πρὸς ὑμᾶς, τοῦ Θεοῦ θέλοντος. Καὶ ἀνήχθη ἀπὸ τῆς Ἐφέσου,"},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"22","text":"καὶ κατελθὼν εἰς Καισάρειαν, ἀναβὰς καὶ ἀσπασάμενος τὴν ἐκκλησίαν, κατέβη εἰς Ἀντιόχειαν."},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"23","text":"Καὶ ποιήσας χρόνον τινὰ ἐξῆλθε, διερχόμενος καθεξῆς τὴν Γαλατικὴν χώραν καὶ Φρυγίαν, ἐπιστηρίζων πάντας τοὺς μαθητάς."},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"24","text":"Ἰουδαῖος δέ τις Ἀπολλὼς ὀνόματι, Ἀλεξανδρεὺς τῷ γένει, ἀνὴρ λόγιος, κατήντησεν εἰς Ἔφεσον, δυνατὸς ὢν ἐν ταῖς γραφαῖς."},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"25","text":"Οὗτος ἦν κατηχημένος τὴν ὁδὸν τοῦ Κυρίου, καὶ ζέων τῷ πνεύματι ἐλάλει καὶ ἐδίδασκεν ἀκριβῶς τὰ περὶ τοῦ Κυρίου, ἐπιστάμενος μόνον τὸ βάπτισμα Ἰωάννου·"},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"26","text":"οὗτός τε ἤρξατο παρρησιάζεσθαι ἐν τῇ συναγωγῇ. Ἀκούσαντες δὲ αὐτοῦ Ἀκύλας καὶ Πρίσκιλλα, προσελάβοντο αὐτόν, καὶ ἀκριβέστερον αὐτῷ ἐξέθεντο τὴν τοῦ Θεοῦ ὁδόν."},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"27","text":"Βουλομένου δὲ αὐτοῦ διελθεῖν εἰς τὴν Ἀχαΐαν, προτρεψάμενοι οἱ ἀδελφοὶ ἔγραψαν τοῖς μαθηταῖς ἀποδέξασθαι αὐτόν· ὃς παραγενόμενος συνεβάλετο πολὺ τοῖς πεπιστευκόσι διὰ τῆς χάριτος·"},{"book":"ΠΡΑΞΕΙΣ ΑΠΟΣΤΟΛΩΝ","chapter":"18","verse":"28","text":"εὐτόνως γὰρ τοῖς Ἰουδαίοις διακατηλέγχετο δημοσίᾳ, ἐπιδεικνὺς διὰ τῶν γραφῶν εἶναι τὸν Χριστὸν Ἰησοῦν."}]}