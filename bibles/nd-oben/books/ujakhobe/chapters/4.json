{"data":[{"book":"UJakhobe","chapter":"4","verse":"1","text":"Kuyini okubangela ukulwa lengxabano phakathi kwenu na? Kakuveli ezinkanukweni zenu ezilwayo phakathi kwenu na?"},{"book":"UJakhobe","chapter":"4","verse":"2","text":"Lifuna ulutho oluthile, kodwa kalilutholi. Liyabulala njalo lihawukele kodwa kalingeke likuthole lokho elikufunayo. Liyaxabana lilwe. Kalilalutho ngoba kaliceli kuNkulunkulu."},{"book":"UJakhobe","chapter":"4","verse":"3","text":"Lapho licela, kaliphiwa ngoba licela ngenjongo embi, ukuba lichithe lokho elikuzuzayo enjabulweni yenu."},{"book":"UJakhobe","chapter":"4","verse":"4","text":"Lina zifebe zabantu, kalikwazi yini ukuthi ubungane lomhlaba kuyikuzonda uNkulunkulu na? Umuntu okhetha ukuba ngumngane womhlaba uba yisitha sikaNkulunkulu."},{"book":"UJakhobe","chapter":"4","verse":"5","text":"Kumbe licabanga ukuthi umbhalo utsho kungelasizatho ukuthi umoya awenza ukuba uhlale phakathi kwethu ugebela ebukhweleni?"},{"book":"UJakhobe","chapter":"4","verse":"6","text":"Kodwa yena usinika umusa owengeziweyo. Yikho-nje umbhalo usithi:"},{"book":"UJakhobe","chapter":"4","verse":"7","text":"Ngakho-ke, zehliseni kuNkulunkulu. Menqabeleni uSathane, uzalibalekela."},{"book":"UJakhobe","chapter":"4","verse":"8","text":"Sondelani phansi kukaNkulunkulu laye uzasondela kini. Gezani izandla zenu lina zoni, lihlambulule lezinhliziyo zenu, lina abangqondombili."},{"book":"UJakhobe","chapter":"4","verse":"9","text":"Dabukani, lilile, likhale. Guqulani ukuhleka kwenu kube yikukhala, kuthi ukuthokoza kwenu kube yikudana."},{"book":"UJakhobe","chapter":"4","verse":"10","text":"Zithobeni phambi kweNkosi, izaliphakamisa."},{"book":"UJakhobe","chapter":"4","verse":"11","text":"Bazalwane, lingachothozani. Umuntu okhuluma kubi ngomzalwane wakhe, loba amahlulele, ukhuluma kubi ngomthetho awahlulele. Lapho lisahlulela umthetho, kaliwugcini kodwa liyawahlulela."},{"book":"UJakhobe","chapter":"4","verse":"12","text":"KuloMenzi wemithetho loMahluleli oyedwa kuphela, lowo olamandla okusindisa lokubhubhisa. Kodwa lina lingobani ukuba lahlulele omakhelwane benu na?"},{"book":"UJakhobe","chapter":"4","verse":"13","text":"Lalelani lina elithi, “Lamhla loba kusasa sizakuya kuleli loba kuleliyana idolobho, siqede umnyaka khona, senze imisebenzi sizuze imali.”"},{"book":"UJakhobe","chapter":"4","verse":"14","text":"Kungani ngoba phela kalikwazi okuzakwenzakala kusasa. Ukuphila kwenu kuyini na? Liyinkungu ebonakala okwesikhatshana ibe isinyamalala."},{"book":"UJakhobe","chapter":"4","verse":"15","text":"Kodwa kumele lithi, “Nxa kuyintando yeNkosi sizaphila senze lokhu loba lokhuyana.”"},{"book":"UJakhobe","chapter":"4","verse":"16","text":"Okwakhathesi liyazincoma lizikhukhumeza. Konke ukuzincoma okunje kubi."},{"book":"UJakhobe","chapter":"4","verse":"17","text":"Ngakho-ke, loba ngubani okwaziyo okulungileyo okumele akwenze kodwa angakwenzi, wenza isono."}]}