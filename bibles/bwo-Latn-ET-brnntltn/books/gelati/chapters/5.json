{"data":[{"book":"Gelati","chapter":"5","verse":"1","text":"Krstos nas'o noon b́kish nas'on nobeyishe. Mansh eshe kup'arr need'ore, aaninwere guutsmi k'ambariyots tipek'ayere."},{"book":"Gelati","chapter":"5","verse":"2","text":"Hambe! taa P'awlos itsh tietetwo haniye, gofo it amal Krstos itsh eegor k'alratse,"},{"book":"Gelati","chapter":"5","verse":"3","text":"Gof ametu jamo «Nem jam s'eentso bín geyife» err aani bísh keewitwe,"},{"book":"Gelati","chapter":"5","verse":"4","text":"It nem koton kááw wotosh geyiru jamwots Krstosatse k'alewtserte, b́ s'aatotsnowere keshrtee."},{"book":"Gelati","chapter":"5","verse":"5","text":"Noomó Ik' shayiron kááwi wotosh jángiyetso imnetiyone nokotiri."},{"book":"Gelati","chapter":"5","verse":"6","text":"Iyesus Krstosn beetwosh shunon finitwo imnetiya boko gof amaa wee amk'azo eegoru oot'o imatse."},{"book":"Gelati","chapter":"5","verse":"7","text":"It sha'a sha'o sheenge b́ teshi, eshe and arkeewosh it alerawok'o itn bazitso kone?"},{"book":"Gelati","chapter":"5","verse":"8","text":"Hank'o izan itn s'eegts Ik'oke waakaliye."},{"book":"Gelati","chapter":"5","verse":"9","text":"5:9 1 K'or. 5:6  Manwere boot' shash muk'ú boot' jamo b shashitwoshe."},{"book":"Gelati","chapter":"5","verse":"10","text":"Ernmó haniyere k'osho it gawirwo it deshawok'osh arikon wotde'er doonzats amanittwe, konworu it took s'adiitwo b́ beyal angsho dek'etwe."},{"book":"Gelati","chapter":"5","verse":"11","text":"Tí eshwotso! taa andish b́ borfetsosh t nabirwo, «Kashosh gof amo geyife» etirwe wotiyal andish b́ borfetsosh eegishe t gisheyiri? Hank'o b́ wotitka wotiyal Krstos mask'aliyo ashuwotssh t'ug woterawnk'e b́ teshi."},{"book":"Gelati","chapter":"5","verse":"12","text":"Eshe hanots iti dandiru ashaanots bogeyiyal gof amo s'uzi b́ woterawo boatso gato bowoshink'ere shúnfe."},{"book":"Gelati","chapter":"5","verse":"13","text":"Tí eshwotso! it nas'o keshtswotsi it wotish s'egerte, ernmó iko k'oshosh shunon finowa bako nas'o it keshaan meets tewno s'eentsosh wotk'aye."},{"book":"Gelati","chapter":"5","verse":"14","text":"5:14 Lew. 19:18  Nem jamo «K'osh asho n tokok'o woshde'er shune» eteets aap' ikon s'eenetwe."},{"book":"Gelati","chapter":"5","verse":"15","text":"Ernmó it atsatseyo shac'eyatni it meeyeyiri wotiyal it atsatseyo it s'uweerawok'oo it atso korde'ere."},{"book":"Gelati","chapter":"5","verse":"16","text":"Eshe haniyak shayiron jisheyar it betka wotiyal, meets tewno s'eentsk'ayere."},{"book":"Gelati","chapter":"5","verse":"17","text":"5:17 Rom 7:15-23  Meets tewno shayiri tewnontotoniye b́ wed'eyiri, shayiri tewnonu meets tewnontoniye b́wed'eyri, mansh meetsonat shayiron boats atsewo bo wed'eyiri, eshe it geyirwo k'alo falratste."},{"book":"Gelati","chapter":"5","verse":"18","text":"Shayirona it jiisheyiri wotink'eremó nemosh keweyirwotsi woterawnk'te."},{"book":"Gelati","chapter":"5","verse":"19","text":"Meetsi finwots daneknee, boowere wido, kiimwoto, shiraats jintsi woto,"},{"book":"Gelati","chapter":"5","verse":"20","text":"Woteraw ik'wotsi ik'iyo, atetsi woto, balangar woto, mooshewo, fayo, okooro, b́took shuno, k'aleyo, weeri gondo,"},{"book":"Gelati","chapter":"5","verse":"21","text":"ash een shit'o, másho, weral t'oola, hanotsi artswotsiye, haniyere shin itatso korde'ere tiettsok'on andoor aaniyi it atso korde'ere etirwe, hanotsk'o wotts keewwotsi finit ashuwots Ik'i mengtstu naaratsne."},{"book":"Gelati","chapter":"5","verse":"22","text":"S'ayin shayiri shuwonmó shuno, geneúwo, jeeno, k'amo, sheengo, doowo, amanetso woto,"},{"book":"Gelati","chapter":"5","verse":"23","text":"Dingato woto, b́took keewoniye. Hanotsk'o keewwotsi k'efit nemo aaliye,"},{"book":"Gelati","chapter":"5","verse":"24","text":"Krstos Iyesusk wotts ashuwots meetso b́gusiyontonat b́tewnonton mesk'eliyats jitk'rerne."},{"book":"Gelati","chapter":"5","verse":"25","text":"Shayirona nobeeyiri wotiyal shayiron jishewone."},{"book":"Gelati","chapter":"5","verse":"26","text":"Iko k'osho gondosh tuuzr noatsatsewo okoorefetsr datsmec'ro it'k'ayone."}]}