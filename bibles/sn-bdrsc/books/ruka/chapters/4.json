{"data":[{"book":"Ruka","chapter":"4","verse":"1","text":"Jesu, azere noMweya Mutsvene, akadzoka kubva paJorodhani akatungamirirwa noMweya mugwenga,"},{"book":"Ruka","chapter":"4","verse":"2","text":"umo maakaedzwa naSatani kwamazuva makumi mana. Haana chaakadya pamazuva iwayo, uye pakupera kwamazuva iwayo akanzwa nzara."},{"book":"Ruka","chapter":"4","verse":"3","text":"Satani akati kwaari, “Kana iwe uri mwanakomana waMwari, rayira dombo iri kuti rive chingwa.”"},{"book":"Ruka","chapter":"4","verse":"4","text":"Jesu akapindura akati, “Kwakanyorwa kuchinzi, ‘Munhu haararami nechingwa bedzi, asi neshoko rimwe nerimwe rinobuda mumuromo maMwari.’ ”"},{"book":"Ruka","chapter":"4","verse":"5","text":"Satani akamutungamirira kunzvimbo yakakwirira uye akamuratidza munguva diki diki umambo hwose hwenyika."},{"book":"Ruka","chapter":"4","verse":"6","text":"Akati kwaari, “Ndichakupa simba rahwo rose nokubwinya kwahwo, nokuti ndakahupiwa, uye ini ndinogona kuhupa kuna ani zvake wandinoda."},{"book":"Ruka","chapter":"4","verse":"7","text":"Saka kana ukandinamata, huchava hwako hwose.”"},{"book":"Ruka","chapter":"4","verse":"8","text":"Jesu akapindura akati, “Kwakanyorwa kuchinzi, ‘Namata Ishe Mwari wako umushumire iye oga.’ ”"},{"book":"Ruka","chapter":"4","verse":"9","text":"Satani akamutungamirira kuJerusarema akamuita kuti amire pachiruvi chetemberi. Akati kwaari, “Kana uri mwanakomana waMwari, zviwisire pasi uchibva pano."},{"book":"Ruka","chapter":"4","verse":"10","text":"Nokuti kwakanyorwa kuchinzi:"},{"book":"Ruka","chapter":"4","verse":"11","text":"vachakusimudza mumaoko avo,"},{"book":"Ruka","chapter":"4","verse":"12","text":"Jesu akati, “Zvinonzi, ‘Usaedza Ishe Mwari wako.’ ”"},{"book":"Ruka","chapter":"4","verse":"13","text":"Satani akati apedza kuedza kwake kwose uku, akabva paari kusvikira pane imwe nguva."},{"book":"Ruka","chapter":"4","verse":"14","text":"Jesu akadzokera kuGarirea musimba roMweya, uye shoko pamusoro pake rakapararira kumativi ose enyika."},{"book":"Ruka","chapter":"4","verse":"15","text":"Akadzidzisa mumasinagoge avo, uye munhu wose akamurumbidza."},{"book":"Ruka","chapter":"4","verse":"16","text":"Akaenda kuNazareta, kwaakanga arerwa, uye nomusi weSabata akapinda musinagoge, setsika yake. Akasimuka kuti averenge."},{"book":"Ruka","chapter":"4","verse":"17","text":"Rugwaro rwakapetwa rwaIsaya rwakapiwa kwaari. Pakurubhedhenura, akawana pakanga pakanyorwa kuti:"},{"book":"Ruka","chapter":"4","verse":"18","text":"“Mweya waShe uri pamusoro pangu,"},{"book":"Ruka","chapter":"4","verse":"19","text":"kuti ndiparidze gore rakanaka raShe.”"},{"book":"Ruka","chapter":"4","verse":"20","text":"Ipapo akapeta rugwaro, akarudzosera kumubati akagara pasi. Meso avanhu vose vakanga vari musinagoge akanga akati nde-e kwaari,"},{"book":"Ruka","chapter":"4","verse":"21","text":"uye akatanga nokuti kwavari, “Nhasi rugwaro urwu rwazadziswa munzeve dzenyu.”"},{"book":"Ruka","chapter":"4","verse":"22","text":"Vose vakataura zvakanaka pamusoro pake uye vakashamiswa namashoko akanaka akanga achibuda mumuromo make. Vakati, “Ko, uyu haazi mwanakomana waJosefa here?”"},{"book":"Ruka","chapter":"4","verse":"23","text":"Jesu akati kwavari, “Zvirokwazvo muchataura tsumo iyi kwandiri muchiti: ‘Murapi, chizvirapa! Itawo muguta rako rino zvatakanzwa kuti wakaita muKapenaume.’ ”"},{"book":"Ruka","chapter":"4","verse":"24","text":"Akaenderera mberi achiti, “Ndinokuudzai chokwadi kuti hakuna muprofita anogamuchirwa muguta rake."},{"book":"Ruka","chapter":"4","verse":"25","text":"Ndinokuudzai chokwadi kuti kwakanga kune chirikadzi zhinji muIsraeri panguva yaEria, panguva yakadzivirwa denga kwamakore matatu nehafu uye nzara huru ikavapo munyika yose."},{"book":"Ruka","chapter":"4","verse":"26","text":"Asi Eria haana kutumwa kuno mumwe wavo, asi kuchirikadzi yeZerafati munyika yeSidhoni."},{"book":"Ruka","chapter":"4","verse":"27","text":"Uye kwaiva navazhinji vaiva namaperembudzi panguva yaEria muprofita, asi hapana mumwe chete pakati pavo akanatswa kunze kwaNaamani muSiria.”"},{"book":"Ruka","chapter":"4","verse":"28","text":"Vanhu vose vakanga vari musinagoge vakatsamwa kwazvo pavakanzwa izvi."},{"book":"Ruka","chapter":"4","verse":"29","text":"Vakasimuka, vakamubudisa muguta, vakamutora vakaenda naye kumucheto cheto kwechikomo chakanga chakavakirwa guta ravo, kuti vamusundidzire kumawere."},{"book":"Ruka","chapter":"4","verse":"30","text":"Asi akafamba napakati pemhomho yavanhu akaenda zvake."},{"book":"Ruka","chapter":"4","verse":"31","text":"Ipapo akaburuka zasi kuKapenaume, guta riri muGarirea, akatanga kudzidzisa vanhu nomusi weSabata."},{"book":"Ruka","chapter":"4","verse":"32","text":"Vakashamiswa nokudzidzisa kwake, nokuti shoko rake raiva nesimba."},{"book":"Ruka","chapter":"4","verse":"33","text":"Musinagoge makanga muno murume akanga akabatwa nedhimoni, mweya wakaipa, uye akadanidzira nenzwi guru achiti,"},{"book":"Ruka","chapter":"4","verse":"34","text":"“A! Munodeiko kwatiri imi Jesu weNazareta? Ko, mauya kuzotiparadza kanhi? Ndinoziva kuti muri ani, muri Mutsvene waMwari!”"},{"book":"Ruka","chapter":"4","verse":"35","text":"Jesu akaurayira achiti, “Nyarara! Buda maari!” Ipapo dhimoni rakaputsira murume uyu pasi pamberi pavo vose rikabuda risina kumukuvadza."},{"book":"Ruka","chapter":"4","verse":"36","text":"Vanhu vose vakashamiswa vakataurirana vachiti, “Kudzidzisa uku ndokupi? Anorayira mweya yakaipa nechikuriri uye nesimba, ichibva yabuda!”"},{"book":"Ruka","chapter":"4","verse":"37","text":"Mukurumbira wake wakapararira munzvimbo dzose dzakapoteredza."},{"book":"Ruka","chapter":"4","verse":"38","text":"Jesu akabva pasinagoge akaenda kumba kwaSimoni. Zvino mai vomukadzi waSimoni vairwara nefivha, uye vakakumbira Jesu kuti avabatsire."},{"book":"Ruka","chapter":"4","verse":"39","text":"Saka akakotamira kwavari akarayira fivha, ikabva pavari. Vakasimuka pakarepo vakatanga kuvashandira."},{"book":"Ruka","chapter":"4","verse":"40","text":"Zuva rakati rodoka, vanhu vakauya kuna Jesu navose vakanga vana marudzi akasiyana-siyana ezvirwere, akaisa maoko ake pamusoro pomumwe nomumwe wavo akavaporesa."},{"book":"Ruka","chapter":"4","verse":"41","text":"Pamusoro paizvozvo, madhimoni akabuda muvanhu vazhinji, achidanidzira achiti, “Ndiwe Mwanakomana waMwari!” Asi iye akaatsiura akasaatendera kuti ataure, nokuti iwo aiziva kuti ndiye Kristu."},{"book":"Ruka","chapter":"4","verse":"42","text":"Mangwanani-ngwanani, Jesu akaenda kunzvimbo yakanyarara ari oga. Vanhu vakanga vachimutsvaka uye vakati vamuwana paakanga ari, vakaedza kumudzivisa kuti asabva kwavari."},{"book":"Ruka","chapter":"4","verse":"43","text":"Asi iye akati, “Ndinofanira kuparidza vhangeri roumambo hwaMwari kuna mamwewo maguta, nokuti ndizvo zvandakatumirwa.”"},{"book":"Ruka","chapter":"4","verse":"44","text":"Uye akaramba achiparidza mumasinagoge eJudhea."}]}