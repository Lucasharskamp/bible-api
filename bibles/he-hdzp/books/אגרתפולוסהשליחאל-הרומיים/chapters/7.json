{"data":[{"book":"אגרת פולוס השליח אל-הרומיים","chapter":"7","verse":"1","text":"אחי, אלה מכם המכירים את התורה יודעים כי לאחר שאדם מת, התורה אינה שולטת בו יותר."},{"book":"אגרת פולוס השליח אל-הרומיים","chapter":"7","verse":"2","text":"למשל: כאשר אישה נישאת לאיש, התורה קושרת אותה אל בעלה כל ימי חייו, אך אם הבעל מת, האישה אינה קשורה אליו יותר"},{"book":"אגרת פולוס השליח אל-הרומיים","chapter":"7","verse":"3","text":"ומותר לה להינשא שנית. אם היא תינשא שנית כל זמן שבעלה חי, היא תיחשב לנואפת."},{"book":"אגרת פולוס השליח אל-הרומיים","chapter":"7","verse":"4","text":"באופן דומה, אחי, מותו של המשיח על הצלב המית אתכם לגבי טענות התורה, ואתם חופשיים להשתייך לאחר – למשיח שקם לתחייה מן המתים – כדי שנעשה פרי לאלוהים."},{"book":"אגרת פולוס השליח אל-הרומיים","chapter":"7","verse":"5","text":"כאשר היינו עדיין משועבדים לטבע הישן והחוטא שלנו, עוררה בנו התורה את תשוקותינו ותאוותינו, ועשינו את אשר ציווה עלינו אלוהים לא לעשות. כך הצמיחו מעשינו הרעים פרי הגורם למוות."},{"book":"אגרת פולוס השליח אל-הרומיים","chapter":"7","verse":"6","text":"אולם עתה, לאחר שמתנו לגבי כל מה שכבל ושיעבד אותנו, אנו משוחררים מהתורה, כדי שנוכל לשרת את אלוהים בדרך חדשה: בדרך של רוח הקודש, ולא בדרך הישנה לפי הכתוב."},{"book":"אגרת פולוס השליח אל-הרומיים","chapter":"7","verse":"7","text":"האם אני מנסה לומר שתורת אלוהים היא חטא? חס וחלילה! התורה עצמה אינה בגדר חטא, אבל היא גילתה לי את חטאי. לדוגמה: לעולם לא הייתי מודה בחטא החמדה והתאווה שבלבי אלמלא אמרה התורה: ”לא תחמוד!“"},{"book":"אגרת פולוס השליח אל-הרומיים","chapter":"7","verse":"8","text":"החטא ניצל את הדיבר ”לא תחמוד“ כדי להזכיר לי שתשוקות אלה אסורות, ובכך הוא למעשה עורר וגירה תשוקות ודחפים אסורים שהיו כלואים בתוכי. רק במקום שבו אין תורה ואין חוקים, אין חטא."},{"book":"אגרת פולוס השליח אל-הרומיים","chapter":"7","verse":"9","text":"פעם כלל לא הייתה בי תודעת החטא. אולם כשנפקחו עיני והתחלתי להבין את מצוות ה׳, החל החטא לפעול בי ולפתות אותי להפר את מצוות ה׳, והתורה דנה אותי למוות."},{"book":"אגרת פולוס השליח אל-הרומיים","chapter":"7","verse":"10","text":"כך הדיבר שניתן כדי ללמדני את דרך החיים, גרם לי מוות."},{"book":"אגרת פולוס השליח אל-הרומיים","chapter":"7","verse":"11","text":"כי החטא, שניצל לרעה את הדיבר, רימה והמית אותי."},{"book":"אגרת פולוס השליח אל-הרומיים","chapter":"7","verse":"12","text":"אף־על־פי־כן אין ספק שהתורה עצמה היא קדושה, וכן גם הדיברות."},{"book":"אגרת פולוס השליח אל-הרומיים","chapter":"7","verse":"13","text":"אולם כיצד יכולה התורה להיות קדושה? האם לא התורה הקדושה היא שהמיתה אותי? ודאי שלא! החטא ניצל לרעה את הטוב כדי להביא למותי. מכאן יכולים אתם לראות עד כמה ערמומי ומסוכן הוא החטא, שכן הוא מנצל את התורה הטובה והקדושה של אלוהים למטרותיו הנאלחות."},{"book":"אגרת פולוס השליח אל-הרומיים","chapter":"7","verse":"14","text":"אם כן, התורה עצמה טובה – הבעיה היא בי, משום שאני מכור לחטא השולט בי."},{"book":"אגרת פולוס השליח אל-הרומיים","chapter":"7","verse":"15","text":"אינני מבין את התנהגותי: אני באמת רוצה לעשות את הטוב, אך איני יכול. לעומת זאת אני עושה את מה שאיני רוצה לעשות – אני עושה את מה שאני שונא!"},{"book":"אגרת פולוס השליח אל-הרומיים","chapter":"7","verse":"16","text":"אני יודע היטב שאני עושה את הרע, וייסורי המצפון שלי מוכיחים שאני מסכים למעשה עם התורה שהפרתי."},{"book":"אגרת פולוס השליח אל-הרומיים","chapter":"7","verse":"17","text":"ברם איני יכול לעשות דבר, כי לא אני עושה את הרע, אלא החטא שבתוכי; החטא חזק ממני, והוא שגורם לי לעשות את כל המעשים הרעים האלה."},{"book":"אגרת פולוס השליח אל-הרומיים","chapter":"7","verse":"18","text":"מניסיוני אני יודע שבי, בבשרי, אין שום דבר טוב. לעתים קרובות אני נוכח כי יש לי רצון לעשות את הטוב, אך חסר לי הכוח לעשותו."},{"book":"אגרת פולוס השליח אל-הרומיים","chapter":"7","verse":"19","text":"כלומר, איני עושה את הטוב שאני מתכוון לעשות, ולעומת זאת אני מוצא את עצמי עושה את הרע שאינני רוצה לעשות!"},{"book":"אגרת פולוס השליח אל-הרומיים","chapter":"7","verse":"20","text":"ואם אני עושה את מה שבעצם אינני רוצה לעשות, הרי ברור שלא אני עושה זאת, כי אם החטא השוכן והשולט בי."},{"book":"אגרת פולוס השליח אל-הרומיים","chapter":"7","verse":"21","text":"כתוצאה מכך אני מוצא בי חוקיות משונה: כאשר אני רוצה לעשות את הטוב, הרע משתלט עלי."},{"book":"אגרת פולוס השליח אל-הרומיים","chapter":"7","verse":"22","text":"בלבי אני חפץ לעשות את תורת ה׳,"},{"book":"אגרת פולוס השליח אל-הרומיים","chapter":"7","verse":"23","text":"אך בגופי אני מרגיש חוק אחר הלוחם בחוק השכל וההיגיון, וכך הוא עושה אותי אסיר ועבד של החטא השוכן עדיין בגופי."},{"book":"אגרת פולוס השליח אל-הרומיים","chapter":"7","verse":"24","text":"מסכן שכמוני, מי יושיע אותי מהשעבוד לגוף הזה שדינו מוות?"},{"book":"אגרת פולוס השליח אל-הרומיים","chapter":"7","verse":"25","text":"תודה לאל, האלוהים כבר הושיע אותי על־ידי ישוע המשיח אדוננו! אם כן, הטבע החוטא שלי משועבד לחטא, אולם בשכלי אני עבד לתורת האלוהים."}]}