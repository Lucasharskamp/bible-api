{"data":[{"book":"Matayo","chapter":"2","verse":"1","text":"Yesu kavumbuka kudibuga da Beselehemu mwiisi ya Yudea, kipindi Helode viyakalile Mndewa. Aho viyavumbuke wanhu wayagwe wajuwile mbuli za nhondo weza kulawa mwambu wa kudilawila zuwa wavika Yelusalemu."},{"book":"Matayo","chapter":"2","verse":"2","text":"Wauza, “Kakwahi imwana yavumbuke yawe Mndewa wa Wayahudi? Kwavija tuyona nhondo yake kulawa mwambu wa kudilawila zuwa na siye twiza kumfugamila.”"},{"book":"Matayo","chapter":"2","verse":"3","text":"Mndewa Helode viyahulike vivo kanyawanyawa ng'hani na vivija kila munhu yakalile Yelusalemu kanyawanyawa."},{"book":"Matayo","chapter":"2","verse":"4","text":"Kawakema hamoja wakulu wa walava nhosa na wafundiza Malagizo ga Musa kawauza, “Vino Kilisito Mkombola kovumbukila kwahi?”"},{"book":"Matayo","chapter":"2","verse":"5","text":"Wamwidika, “Kovumbukila kudibuga da Beselehemu mwiisi ya Yudea, vivo yandike mtula ndagu wa Imulungu,"},{"book":"Matayo","chapter":"2","verse":"6","text":"‘Mweye wanhu wa Beselehemu mwiisi ya Yudea,"},{"book":"Matayo","chapter":"2","verse":"7","text":"Avo Helode kawakema kinyelegezi wanhu waja ojuwa mbuli za nhondo kawauza kipindi gani nhondo viyoneke."},{"book":"Matayo","chapter":"2","verse":"8","text":"Abaho kawatuma wachole Beselehemu na kuwalagiza, “Choleni mkazahile goya kuyali imwana, mwahamona nongeleni, nanie vivija nichole nikamfugamile.”"},{"book":"Matayo","chapter":"2","verse":"9","text":"Viwamalile kumtegeleza, walawanya, mnzila wayona nhondo iija iwayone mwambu wa kudilawila zuwa, iwalongolela na kwima hanhu aho kuyavumbuke imwana."},{"book":"Matayo","chapter":"2","verse":"10","text":"Viwayone inhondo, wadeng'helela ng'hani."},{"book":"Matayo","chapter":"2","verse":"11","text":"Avo wengila mng'anda, wamona imwana na Malia mamake, wamfugamila na kumtambikila. Abaho wamgwaa nhunza za zahabu, mavumba na mavuta ga bei ng'hulu gokemigwa manemane."},{"book":"Matayo","chapter":"2","verse":"12","text":"Abaho wabwela ukayao kwa kubitila nzila iyagwe, kwavija Imulungu kawazuma mzinzozi sikuwabwele kwa Helode."},{"book":"Matayo","chapter":"2","verse":"13","text":"Viwasegele msenga wa Mndewa kamulawilila Yusufu mzinzozi kamulongela, “Helode komzahila imwana yamkome. Avo lamuka umsole imwana na mamake mkimbilile Misili, na mukale kuko mbaka vonda nikulongele usegele.”"},{"book":"Matayo","chapter":"2","verse":"14","text":"Yusufu kalamuka, kamsola imwana na mamake kasegela ikilo acho na kuchola Misili,"},{"book":"Matayo","chapter":"2","verse":"15","text":"kakala ako mbaka Helode viyafile. Gano gatendigwa kutenda acho kiyalongile Mndewa kubitila mtula ndagu kilawilile, “Nimkema mwanangu kulawa Misili.”"},{"book":"Matayo","chapter":"2","verse":"16","text":"Helode viyajuwile kamba wanhu wacholile kumulola Yesu kulawa mwambu wa kudilawila zuwa wamvizila, kagevuzika ng'hani. Kalava lagizo da kuwakoma wana wose wa kimbigalo weli Beselehemu na hiwo weli behi, kusongela wana ving'hele mbaka wana weli na miyaka mibili ino itendigwa kamba viyajuwile kulawa kwa wanhu wacholile kumulola Yesu mna ikipindi viwayone inhondo."},{"book":"Matayo","chapter":"2","verse":"17","text":"Kwa mbuli ino kilawilila kija kiyalongile Yelemia yakalile mtula ndagu wa Imulungu,"},{"book":"Matayo","chapter":"2","verse":"18","text":"“Sauti ihulikigwa mwiisi ya Lama,"},{"book":"Matayo","chapter":"2","verse":"19","text":"Helode viyafile, msenga wa Mndewa kamulawilila Yusufu mzinzozi mwiisi ya Misili,"},{"book":"Matayo","chapter":"2","verse":"20","text":"kamulongela, “Lamuka umsole imwana na mamake, na ubweleganye mna iisi ya Izilaeli, kwavija wose walondile kumkoma imwana wafa.”"},{"book":"Matayo","chapter":"2","verse":"21","text":"Avo Yusufu kalamuka, kamsola imwana na mamake na kabweleganya mwiisi ya Izilaeli."},{"book":"Matayo","chapter":"2","verse":"22","text":"Lakini Yusufu viyahulike Alikelao mwanage Helode, kahala Undewa wa tatake ako Yudea, kadumba kuchola kuko, kwavija kazumigwa ng'hani mzinzozi. Avo kachola mwiisi ya Galilaya."},{"book":"Matayo","chapter":"2","verse":"23","text":"Kahamila kudibuga da Nazaleti keka ukazi wake kuko. Avo kilawilile kija kiwalongile watula ndagu wa Imulungu, “Kokemigwa Mnazaleti.”"}]}