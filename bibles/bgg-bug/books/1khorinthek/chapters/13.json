{"data":[{"book":"1 Khorinthek","chapter":"13","verse":"1","text":"Gu ne bran nane hamangkhliiethek ro nyuakthek yao mua magungde, jishii gu shii miie oi arone, gu miyao jine thiibiing boi ne shriing sam ne ro pha duiine ro."},{"book":"1 Khorinthek","chapter":"13","verse":"2","text":"Gu shii liingsed pha yua pha lasen um magungde; chiih-è zab pha khani um magungde chiih-è ug pha ji zab thieg magungde; chiih-è gu shii phiing shii lua yi pha migi um magungde jishii gu shii miie oi arone, gu ne nyie de oi ro."},{"book":"1 Khorinthek","chapter":"13","verse":"3","text":"Gu shii nyie um pha ji gai shii phi muii magungde, chiih-è gui siu rang de bai shii ziao pha phi muii magungde jishii gu shii miie oi arone, ji ne gu shii wie pha asi ro."},{"book":"1 Khorinthek","chapter":"13","verse":"4","text":"Miie ne zud chiih-è bushun ro; Miie pha jine miegriie nane wiangwe, wiangwe asi ro;"},{"book":"1 Khorinthek","chapter":"13","verse":"5","text":"miie ne awie pha rek pha nane ibid arek pha chiih-è awie lajia pha nane diig phi pha asi ro; miie ne ichiig shii sasab aruii ro;"},{"book":"1 Khorinthek","chapter":"13","verse":"6","text":"miie ne buii rog shii asang ro, jishii izai rog shii sang."},{"book":"1 Khorinthek","chapter":"13","verse":"7","text":"Miie ne khuchung de athoh ro, chiih-è migi, luthong zud ne idang ibi rey dun."},{"book":"1 Khorinthek","chapter":"13","verse":"8","text":"Miie ne idang pha ro. Ji shii ne liingsed pha muathek um, jithek ne thaluii ro; gai nyuakthek yao pha lasen hèg um magungde, jishii ithek ne jongdun; thieg pha khani um magungde, jishii jine san dun phro."},{"book":"1 Khorinthek","chapter":"13","verse":"9","text":"Jishii gathek ro khani pha lasen hèg chiih-è liingsed pha mua ne khuyo ba ro;"},{"book":"1 Khorinthek","chapter":"13","verse":"10","text":"jishii zab khriig thog mage shii, chiihphado nyie akhriig ba pha ji ne san dun phro."},{"book":"1 Khorinthek","chapter":"13","verse":"11","text":"Gu ani ba shii, gu miyao, than, chiih-è gu munow ne zab ani duiine ro; thuh shii gu boh rey shah shii, gu ne dinne anithek lumuii shii alua sha ro."},{"book":"1 Khorinthek","chapter":"13","verse":"12","text":"Gethek è thuh nyie riig pha ji ne jangbang shii rarum mizia duiine ro; chiihphado ji pha ishak shii gethek ne mi riig ruii phro. Thuh shii gu ìd pha ji ne khuyo ba ro; jishii hì ne zab rey ruii phro, gu è Hamangkhung-aphuii ro khani shii rey pha duiine—chiihphado zab rey ruii phro."},{"book":"1 Khorinthek","chapter":"13","verse":"13","text":"Idohhè shii Migi, luthong, chiih-è miie hì pha uom ne raidun phro; chiih-è hì pha miie ne zab è boh ro."}]}