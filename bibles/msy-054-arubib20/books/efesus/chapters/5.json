{"data":[{"book":"Efesus","chapter":"5","verse":"1","text":"Ia God bar ifongezir boriba, kamaghɨn ia an amir arazibar gɨn mangɨ."},{"book":"Efesus","chapter":"5","verse":"2","text":"5:2 Ua Me Ini 29:18; Ofa Gami 1:9; Onger Akaba 40:6; Jon 13:34; Rom 14:15; 2 Korin 2:15; Galesia 2:20; Hibru 7:27; 10:10; 1 Jon 3:11; 3:23Ian arazir ia amiba, arazir gumazamizibagh ifongezir arazim gisɨn tugh, mati Krais bar e gifuegha e bagha uabɨ anigha areme. Kamaghɨn an ovevem mati ofan mughuriar aghuir God ifongezim."},{"book":"Efesus","chapter":"5","verse":"3","text":"5:3 Rom 6:13; 1 Korin 5:1; 2 Korin 12:21; Kolosi 3:5; 1 Tesalonika 4:3Ia Godɨn gumazamizibara. Kamaghɨn ia, gumazamiziba tintiniba uari bakɨa uari isava akuir arazim, ko arazir mɨzɨrɨziba, ko igharaz darazir bizibar ganɨva da ifongamin araziba, ia arazir kabar amuan markɨ. Egh uaghan arazir kabar mɨgɨrɨgɨaba tong ian tongɨn otivan markɨ."},{"book":"Efesus","chapter":"5","verse":"4","text":"5:4 Matyu 12:35; Rom 1:28; Efesus 4:29Egh ia akar mɨzɨrɨziba ko akar onganiba ko asuir mɨgɨrɨgɨar kurabar amuan markɨ. Kar uaghan ia damuamin araziba puvatɨ. Arazir ia damuamimra kara, ia God mɨnabɨ."},{"book":"Efesus","chapter":"5","verse":"5","text":"5:5 1 Korin 6:9-10; Galesia 5:19-21; Kolosi 3:5Ia kamaghɨn fogh, gumazamizir tintiniba uari isava akuir arazim gamiba, ko gumazamizir arazir mɨzɨrɨzibagh amiba, ko gumazamizir marazir bizibar gara ifuer arazim gamiba, (arazir kam mati ia uari isa God ganɨdi moghɨn ia uari isa bizir ifongezibagh anɨdi), ezɨ gumazamizir kamaghɨn amiba, me God ko Krais Ativir Gumazamizibar tongɨn ikian kogham."},{"book":"Efesus","chapter":"5","verse":"6","text":"Ia tav ateghtɨ a ia gifar ia damutɨ, ia akar ifavaribar gɨn mangan markɨ. Arazir kurar kaba bagh Godɨn anɨngagharim gumazamizir an akamɨn gɨn zuir puvatɨziba me bativam."},{"book":"Efesus","chapter":"5","verse":"7","text":"Kamaghɨn, ia ifavarir gumazir kaba tong men poghan markɨ."},{"book":"Efesus","chapter":"5","verse":"8","text":"Ia faragha mɨtatemɨn aven ike, egha datɨrɨghɨn ia Ekiamɨn gumazamizibar otivigha, angazangarimɨn aven iti. Kamaghɨn ia gumazamizir angazangarimɨn aven itibar mɨn daru."},{"book":"Efesus","chapter":"5","verse":"9","text":"5:9 Galesia 5:22(Angazangarim arazir aghuiba ko Godɨn damazimɨn derazir araziba ko guizɨn akamɨn arazibagh ami, da otifi.)"},{"book":"Efesus","chapter":"5","verse":"10","text":"5:10 Rom 12:2; Filipai 1:10; 1 Tesalonika 5:21; 1 Timoti 2:3Ia, arazir God damutɨ a bar akongeghamiba, ia da buri dagh fogh dar amu."},{"book":"Efesus","chapter":"5","verse":"11","text":"5:11 Rom 6:21; 1 Korin 5:9-11; Galesia 6:8; 2 Tesalonika 3:6; 3:14; 2 Jon 1:10-11Ia arazir mɨtatemɨn itibagh amir gumazamizibar poghan markɨ. Men arazir kɨnir kaba, da gumazamizibar akurvazir puvatɨ. Ia men arazibar amutɨ, da azenan otogh, mati angazangarim dagh isirazɨ moghɨn, eghtɨ me fogh suam, arazir me amiba, da ikufi."},{"book":"Efesus","chapter":"5","verse":"12","text":"Me amir arazir mogomeba, kɨ dar gun mɨkɨman kogham. Kɨ dav mɨkɨman bar aghumsɨki."},{"book":"Efesus","chapter":"5","verse":"13","text":"5:13 Jon 3:20-21; Hibru 4:13Angazangarim bizibagh isiraghtɨ, da azenim girɨghtɨ, gumazamiziba fogh suam, bizir kabar mɨngariba kamakɨn."},{"book":"Efesus","chapter":"5","verse":"14","text":"5:14 Aisaia 26:19; 60:1; Rom 13:11Bizitam bar azenim girɨgh egh a guizbangɨra angazangarimɨn mɨn otogham. Kamaghɨn, marazi ghaze:"},{"book":"Efesus","chapter":"5","verse":"15","text":"Kamaghɨn, ia uan daroriba deravɨra dar gan. Ia gumazamizir onganibar mɨn daruan markɨ. Ia fofoziba itir gumazamizibar mɨn daru."},{"book":"Efesus","chapter":"5","verse":"16","text":"5:16 Galesia 6:10; Kolosi 4:5Datɨrɨghɨn ia Godɨn Arazibar amuamin dughiam iti. Ezɨ e datɨrɨghɨn itir dughiam, a gumazamiziba arazir kurabagh amir dughiam, a dughiar kuram. Kamaghɨn amizɨ, ia deravɨra gan, dughiar kam pura mangɨ gɨvaghan kogham. Dughiaba vaghvagh ia arazir aghuibar amu."},{"book":"Efesus","chapter":"5","verse":"17","text":"5:17 Rom 12:2; Kolosi 1:9; 1 Tesalonika 4:3; 5:18Kamaghɨn ia arazir onganibar amuan markɨ. Egh arazir God damutɨ a bar akongeghamiba, ia da buri dagh fogh dar amu."},{"book":"Efesus","chapter":"5","verse":"18","text":"5:18 Aghuzir Akaba 20:1; Aisaia 5:11; 5:22; Luk 21:34Ia wainɨn dɨpar avɨrim amɨva onganan markɨ, arazir kam ia gasɨghasigham. Ia Godɨn Duam ateghtɨ a ia gizɨfagh."},{"book":"Efesus","chapter":"5","verse":"19","text":"Egh ia uariv kɨmsɨ, Onger Akabar Akɨnafarimɨn aven itir ighiaba ko, Godɨn ziam fer ighiaba ko, Godɨn Duam ian navir averiabagh atɨzir ighiaba, ia uariv kɨm. Egh ia ighiabar amuva, Ekiamɨn ziam fɨva, uan navir averiabar aven, ziar ekiam a danɨng."},{"book":"Efesus","chapter":"5","verse":"20","text":"5:20 Onger Akaba 34:1; Aisaia 63:7; Hibru 13:15; 1 Pita 2:5Egh ia zurara, en Ekiam Krais Iesusɨn ziamɨn, bizir otiviba bar, da bagh God Afeziam mɨnabɨ."},{"book":"Efesus","chapter":"5","verse":"21","text":"Ia Kraisɨn apengan ikia an ziam fe, kamaghɨn ia uarira uarir apengan ikɨva uari baghɨvɨra ikɨ."},{"book":"Efesus","chapter":"5","verse":"22","text":"5:22 Jenesis 3:16; Efesus 6:5; Kolosi 3:18; 1 Pita 3:1Ia amizir paba itiba, ia Ekiamɨn apengan ikia a baghavɨra iti moghɨn, ia uan pabar apengan ikɨ me baghɨvɨra ikɨ."},{"book":"Efesus","chapter":"5","verse":"23","text":"5:23 1 Korin 11:3; Efesus 1:22-23; Kolosi 1:18E fo, Krais uan siosɨn dapanimɨn iti moghɨn, paba uan amuibar dapanibar iti. Ezɨ Krais uabɨ siosɨn Akurvazir Gumazim, ezɨ sios Kraisɨn inivafɨzimɨn mɨn iti."},{"book":"Efesus","chapter":"5","verse":"24","text":"Sios Kraisɨn apengan ikia a baghavɨra iti moghɨn, ia amuiba uaghan uan pabar apengan ikɨ me baghɨvɨra ikɨ."},{"book":"Efesus","chapter":"5","verse":"25","text":"Paba, ia uan amuiba bar me gifongegh, mati Krais uan sios gifongegha a bagha uabɨ isava a ganigha a bagha areme."},{"book":"Efesus","chapter":"5","verse":"26","text":"5:26 Jon 15:3; Taitus 3:5; Hibru 10:10; 10:22; 1 Jon 5:6Krais kamaghɨn ifonge, an akamɨn tuavimɨn, a uan sios dɨpamɨn a rueghtɨ a Godɨn damazimɨn zuegham."},{"book":"Efesus","chapter":"5","verse":"27","text":"5:27 2 Korin 11:2; Efesus 1:4; Kolosi 1:22A kamaghsua, a sios damightɨ an an damazimɨn bar aghungigh, egh bar zueghɨva, arazir kuratam puvatɨgh, duar kuriba ko seghsariba puvatɨghɨva, bizir kurar maba sara uaghan puvatɨgham. Kamaghɨn Krais a bagha uabɨ isa a ganɨngi."},{"book":"Efesus","chapter":"5","verse":"28","text":"Ezɨ kamaghɨra ia gumaziba uan inivafɨzibagh ifongezɨ moghɨn, ia uan amuibagh ifongegh. Gumazir uan amuim gifongezim mati a uabɨ gifonge."},{"book":"Efesus","chapter":"5","verse":"29","text":"E fo, tav uabɨ uan inivafɨzimɨn apanim gamir pu. Puvatɨ, a dagheba a ganɨgava an akurvasi, mati Krais siosɨn akurvasi."},{"book":"Efesus","chapter":"5","verse":"30","text":"5:30 Rom 12:5; 1 Korin 6:15; 12:27; Efesus 1:22-23E fo, erara, e Kraisɨn inivafɨzimɨn aven itir soroghafariba ko bizibar mɨn iti."},{"book":"Efesus","chapter":"5","verse":"31","text":"5:31 Jenesis 2:24; Matyu 19:5; Mak 10:7-8; 1 Korin 6:16Godɨn Akɨnafarimɨn aven itir osizirim kamaghɨn mɨgei:"},{"book":"Efesus","chapter":"5","verse":"32","text":"Akar mogomer kam, a mɨngarir ekiam iti. Ezɨ kɨ uabɨ kamaghɨn nɨghnɨsi, a Krais uan sios ko aning geghari."},{"book":"Efesus","chapter":"5","verse":"33","text":"Ezɨ akar kam a uaghan ia mɨgɨa ghaze, ia gumaziba vaghvagh uarigh ifongezɨ moghɨn uan amuibagh ifongegh. Eghtɨ ia amuiba vaghvagh uan paba baghɨvɨra ikɨ."}]}