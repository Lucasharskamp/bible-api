{"data":[{"book":"Mariku","chapter":"7","verse":"1","text":"Mafalisayu wamu na wafunda wa Malagaliru wawaweriti wankulawa Yerusalemu walivaga pawamzyengeta Yesu."},{"book":"Mariku","chapter":"7","verse":"2","text":"Wawona wafundwa wamu wa Yesu wankuliya shiboga kwa mawoku mahumba, yani wagulula ndiri mawoku gawu ntambu ya ifiruwiti."},{"book":"Mariku","chapter":"7","verse":"3","text":"Toziya Mafalisayu na Wayawudi woseri waliya ndiri shiboga mpaka wagululi mawoku gawu ntambu ya wamaniti, wakoliti shitiba sha wazewi wau."},{"book":"Mariku","chapter":"7","verse":"4","text":"Pawalawa mumasoku waliya ndiri shintu shoseri mpaka washigululi huti ntambu ya wavimani. Vira vilii wakoliti vitiba vimonga, gambira vilii kugulula lutekeru, viwiga na vyombu vya shaba."},{"book":"Mariku","chapter":"7","verse":"5","text":"Su Mafalisayu na wafunda wa Malagaliru wamkosiya Yesu, “Ntambu gaa wafundwa waku wakola ndiri vitiba vya wambuyi wawu, ira womberi waliya kwa mawoku mahumbu?”"},{"book":"Mariku","chapter":"7","verse":"6","text":"Yesu kawankula, “Isaya katungiti weri, mwenga mwawafyangu, gambira ntambu yakalembiti,"},{"book":"Mariku","chapter":"7","verse":"7","text":"Kuntambikira kwawu kunfaa ndiri mana wafunda vitiba vya wantu hera gambira malagaliru ga Mlungu.’ ”"},{"book":"Mariku","chapter":"7","verse":"8","text":"“Mwenga mugaleka malagaliru ga Mlungu na kukola vitiba vyenu.”"},{"book":"Mariku","chapter":"7","verse":"9","text":"Yesu kendeleyiti kutakula, “Mwenga mulihola muherepa, kumbiti mugalema malagaliru ga Mlungu su muvikoli vitiba vyenu."},{"book":"Mariku","chapter":"7","verse":"10","text":"Mana Musa kamuiti, ‘Guwapanani ligoya tati gwaku na mawu gwaku.’ Kayi katakuliti ‘muntu yoseri yanakahigiranga tati ama mawu, muntu ayu hawamlagi.’"},{"book":"Mariku","chapter":"7","verse":"11","text":"Kumbiti mwenga mfunda, gambira muntu kana shintu sha kuwatanga tati ama mawu gwakuwi, kumbiti katakula shintu ashi ‘Kolibani’ yani mafupu kwa Mlungu,"},{"book":"Mariku","chapter":"7","verse":"12","text":"su mutakula kalazimika ndiri kuwatanga tati gwakuwi ama mawu gwakuwi."},{"book":"Mariku","chapter":"7","verse":"13","text":"Su, kwa ntambu ayi mbeziya shisoweru sha Mlungu kwajili ya mafundu gamwankana. Kayi mtenda vitwatira vivuwa vya ntambu ayi.”"},{"book":"Mariku","chapter":"7","verse":"14","text":"Yesu kalishema kayi lipinga lilii lya wantu. Kawagambira, “Mpikiniri woseri, muvimani."},{"book":"Mariku","chapter":"7","verse":"15","text":"Kwahera shintu shashimwingira muntu shashiweza kumtenda kaweri muhumba. Kumbiti shashimlawa muntu ashi ndo shashimtenda muntu kaweri muhumba."},{"book":"Mariku","chapter":"7","verse":"16","text":"Muntu pakana makutu, kapikaniri.”"},{"book":"Mariku","chapter":"7","verse":"17","text":"Pakalilekiti lipinga lya wantu na kwingira mnumba, wafundwa wakuwi wamkosiya mana ya mfanu wakatakuliti."},{"book":"Mariku","chapter":"7","verse":"18","text":"Yesu kawagambira, “Hashi, ata mwenga mwelewa ndiri? Hashi muvimana ndiri handa shintu shashimwingira muntu kulawa kunja, shimtenda ndiri muntu kaweri muhumba,"},{"book":"Mariku","chapter":"7","verse":"19","text":"Toziya shimwingira ndiri mumoyu, kumbiti shingira mumtima, shakapanu shilawa kunja munshimba?” Kwa kutakula hangu, Yesu kavipungiti viboga vyoseri."},{"book":"Mariku","chapter":"7","verse":"20","text":"Kendereyiti kulonga, “Shashilawa munshimba mwamuntu ndo shimtenda kaweri muhumba."},{"book":"Mariku","chapter":"7","verse":"21","text":"Toziya mumoyu mwa muntu mulawa maholu madoda na kumbinta na shimpegu na ulagaji shakapanu"},{"book":"Mariku","chapter":"7","verse":"22","text":"uhumba na lwaliya na vidoda na upyotu na utindira na weya na mayigilangu na shinika na lipungasesi."},{"book":"Mariku","chapter":"7","verse":"23","text":"Madoda aga goseri galawa munshimba mwa muntu, ndo hagamtendi muntu kaweri muhumba.”"},{"book":"Mariku","chapter":"7","verse":"24","text":"Yesu kawuka paliya, kagenda mulushi lwa Tiru. Aku kingira mnumba na kafiriti ndiri muntu yoseri kavimani, kumbiti kaweziti ndiri kulififa."},{"book":"Mariku","chapter":"7","verse":"25","text":"Paniti mdala yumu mweni muhinga gwakuwi kaweriti na shamshera, kapikaniriti visoweru vya Yesu. Palaa paliya kiza kamsuntamalira pamagulu pakuwi."},{"book":"Mariku","chapter":"7","verse":"26","text":"Mdala ayu kaweriti Mgiriki, mwenikaya gwa Silofainiki. Su kamluwa Yesu kamlavii muhinga gwakuwi shamshera kadoda."},{"book":"Mariku","chapter":"7","verse":"27","text":"Yesu kamgambira, “Guleki huti wana wikuti. Kwa mana iherepa ndiri kutola shiboga sha wana na kuwasila wang'ang'a.”"},{"book":"Mariku","chapter":"7","verse":"28","text":"Kumbiti mdala uliya kamwankula, “Nyina Mtuwa, kumbiti ata wang'ang'a wapasi pameza waliya shiboga shawalekiti wana!”"},{"book":"Mariku","chapter":"7","verse":"29","text":"Yesu kamgambira, “Toziya ya shisoweru ashi shagulongiti, gugendi ukaya, haguwoni shamshera kamlawa muhinga gwaku!”"},{"book":"Mariku","chapter":"7","verse":"30","text":"Su kagenda ukaya kwakuwi, kamwona mwana kagonja mshitanda na shamshera kamlawiti kala."},{"book":"Mariku","chapter":"7","verse":"31","text":"Shakapanu Yesu kawuka mulushi lwa Tiru, kapitira Sidoni, kasoka litanda Galilaya kwa kupitira mukowa lushi lilongu."},{"book":"Mariku","chapter":"7","verse":"32","text":"Su wamjegera muntu kana majogu viraa ka bubu, wamluwa kamtulili mawoku."},{"book":"Mariku","chapter":"7","verse":"33","text":"Yesu kamtura kutali na wantu. Katula vyala vyakuwi mmakutu mwa muntu uliya. Katema mata na kumshinkula lulimi."},{"book":"Mariku","chapter":"7","verse":"34","text":"Shakapanu kalola kumpindi kwa Mlungu, kapumula na kumgambira, “Efata,” mana yakuwi, “Guvuguki!”"},{"book":"Mariku","chapter":"7","verse":"35","text":"Mala makutu gakuwi gavuguka na lulimi lwakuwi luyoposoka, kanja kutakula nweri."},{"book":"Mariku","chapter":"7","verse":"36","text":"Yesu kawabeliziya nawamgambiziya muntu yoseri vitwatira avi. Kumbiti ntambu yakawabeleriti, ndo ntambu yawendereyiti kubwera shisoweru ashi."},{"book":"Mariku","chapter":"7","verse":"37","text":"Wantu walikangasha nentu. Watakula, “Katenda vyoseri viheri, kawatenda wanamajogu kupikinira na bubu kutakula!”"}]}