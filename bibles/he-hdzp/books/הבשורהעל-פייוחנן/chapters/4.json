{"data":[{"book":"הבשורה על-פי יוחנן","chapter":"4","verse":"1-2","text":"הפרושים שמעו שישוע מושך אליו אנשים רבים, ושהטביל תלמידים רבים יותר משהטביל יוחנן (למעשה, תלמידי ישוע הם שהטבילו, ולא הוא עצמו)."},{"book":"הבשורה על-פי יוחנן","chapter":"4","verse":"3","text":"כשנודע הדבר לישוע, הוא עזב את אזור יהודה וחזר לגליל."},{"book":"הבשורה על-פי יוחנן","chapter":"4","verse":"4","text":"לשם כך היה עליו לעבור דרך שומרון."},{"book":"הבשורה על-פי יוחנן","chapter":"4","verse":"5-6","text":"בשעת הצהריים הגיע ישוע לעיר השומרונית סוכר, השוכנת מול חלקת האדמה שנתן יעקב אבינו ליוסף בנו, ובה באר יעקב. ישוע עייף מהדרך הארוכה ומהחום הכבד, וישב לנוח ליד הבאר."},{"book":"הבשורה על-פי יוחנן","chapter":"4","verse":"7-8","text":"הוא ישב שם לבדו, כי תלמידיו הלכו העירה לקנות אוכל. עד מהרה הגיעה לבאר אישה שומרונית שרצתה לשאוב מים."},{"book":"הבשורה על-פי יוחנן","chapter":"4","verse":"9","text":"האישה תמהה על בקשתו הבלתי־רגילה וקראה: ”הרי יהודי אתה, ואילו אני שומרונית! אתה יודע שהיהודים אינם מתערבים עם השומרונים. כיצד אתה מבקש ממני לתת לך לשתות?“"},{"book":"הבשורה על-פי יוחנן","chapter":"4","verse":"10","text":"”אילו ידעת מהי מתנתו של אלוהים ומי הוא האומר לך ’תני לי לשתות‘, היית מבקשת ממני מים חיים והייתי נותן לך אותם!“ השיב ישוע."},{"book":"הבשורה על-פי יוחנן","chapter":"4","verse":"11","text":"”מאין לך מים חיים?“ תמהה האישה. ”הבאר הזאת עמוקה מאוד ואין לך דלי או חבל."},{"book":"הבשורה על-פי יוחנן","chapter":"4","verse":"12","text":"מלבד זאת, האם גדול אתה מיעקב אבינו שנתן לנו את הבאר? יעקב עצמו, בני־ביתו וצאנו שתו מהמים האלה!“"},{"book":"הבשורה על-פי יוחנן","chapter":"4","verse":"13","text":"”כל השותה מהמים האלה ישוב ויצמא,"},{"book":"הבשורה על-פי יוחנן","chapter":"4","verse":"14","text":"אולם מי שישתה מהמים שאני נותן, לא יצמא יותר לעולם! כי מים אלה יהיו בקרבו למעיין של מים חיים לחיי נצח.“"},{"book":"הבשורה על-פי יוחנן","chapter":"4","verse":"15","text":"”באמת?“ קראה האישה בהתפעלות. ”אנא, תן לי מן המים האלה, כדי שלא אצמא יותר לעולם, ולא אצטרך ללכת את הדרך הארוכה הזאת לשאוב מים.“"},{"book":"הבשורה על-פי יוחנן","chapter":"4","verse":"16","text":"”ברצון“, אמר ישוע. ”לכי קראי לבעלך, ושובו אלי שניכם.“"},{"book":"הבשורה על-פי יוחנן","chapter":"4","verse":"17","text":"”אולם אין לי בעל“, השיבה האישה."},{"book":"הבשורה על-פי יוחנן","chapter":"4","verse":"18","text":"”כי חמישה בעלים היו לך, והגבר שאתו את חיה עכשיו אינו בעלך!“"},{"book":"הבשורה על-פי יוחנן","chapter":"4","verse":"19","text":"”אדוני,“ קראה האישה בתימהון הולך וגובר, ”אני רואה שאתה נביא!"},{"book":"הבשורה על-פי יוחנן","chapter":"4","verse":"20","text":"אולי תוכל לומר לי מדוע אתם, היהודים, עומדים על כך שירושלים היא המקום היחיד לעבודת האלוהים, בעוד שאנחנו, השומרונים, טוענים שאבותינו עבדו אותו בהר גריזים הזה?“"},{"book":"הבשורה על-פי יוחנן","chapter":"4","verse":"21-24","text":"”האמיני לי,“ השיב ישוע, ”המקום אינו חשוב! יבוא יום שלא תשתחוו לאלוהים כאן ולא בירושלים. חשוב לעבוד את האלוהים באמת ובתמים – מכל הלב ובהשראת רוח הקודש, כי זהו מה שאלוהים רוצה מאתנו. אלוהים הוא רוח, והמשתחווה לו צריך להשתחוות בהשראת רוח הקודש. אולם אתם, השומרונים, משתחווים בחוסר דעת כאשר אנחנו, היהודים, משתחווים למה שאנחנו יודעים. כי הישועה באה דרך היהודים.“"},{"book":"הבשורה על-פי יוחנן","chapter":"4","verse":"25","text":"”אני יודעת שהמשיח עומד לבוא, ושהוא יסביר לנו הכל“, אמרה האישה."},{"book":"הבשורה על-פי יוחנן","chapter":"4","verse":"26","text":"”אני המדבר אליך, אני הוא!“ השיב ישוע."},{"book":"הבשורה על-פי יוחנן","chapter":"4","verse":"27","text":"בינתיים חזרו תלמידיו של ישוע מהעיר, והתפלאו לראות אותו מדבר עם אישה, אך איש מהם לא העיר דבר ולא שאל שאלות."},{"book":"הבשורה על-פי יוחנן","chapter":"4","verse":"28","text":"האישה השאירה את כדה ליד הבאר ומיהרה חזרה העירה. היא קראה לכולם בהתלהבות:"},{"book":"הבשורה על-פי יוחנן","chapter":"4","verse":"29","text":"”בואו לראות את האיש שסיפר לי את כל מה שעשיתי! אני חושבת שהוא המשיח!“"},{"book":"הבשורה על-פי יוחנן","chapter":"4","verse":"30","text":"אנשים באו מהעיר אל הבאר כדי לראות אותו."},{"book":"הבשורה על-פי יוחנן","chapter":"4","verse":"31","text":"לפני שהגיע אליהם ההמון האיצו התלמידים בישוע לאכול דבר מה."},{"book":"הבשורה על-פי יוחנן","chapter":"4","verse":"32","text":"”יש לי מזון אחר שאינכם יודעים עליו“ השיב ישוע."},{"book":"הבשורה על-פי יוחנן","chapter":"4","verse":"33","text":"”מי הביא לו אוכל?“ שאלו התלמידים איש את רעהו."},{"book":"הבשורה על-פי יוחנן","chapter":"4","verse":"34","text":"”מאכלי הוא לעשות את רצון האלוהים אשר שלחני ולהשלים את עבודתו“, הסביר ישוע."},{"book":"הבשורה על-פי יוחנן","chapter":"4","verse":"35","text":"”אתם באמת חושבים שמלאכת הקציר תחל רק בעוד ארבעה חודשים? הביטו סביבכם, הקמה כבר בשלה ומוכנה לקציר!"},{"book":"הבשורה על-פי יוחנן","chapter":"4","verse":"36","text":"הקוצרים יקבלו שכר טוב, והם יאספו קציר לחיי נצח כדי שגם הזורע וגם הקוצר ישמחו יחדיו."},{"book":"הבשורה על-פי יוחנן","chapter":"4","verse":"37","text":"כך תתאמת האמרה: האחד זורע והשני קוצר."},{"book":"הבשורה על-פי יוחנן","chapter":"4","verse":"38","text":"שלחתי אתכם לקצור את מה שלא זרעתם; אחרים עבדו וטרחו, ואתם קוצרים את פרי עמלם.“"},{"book":"הבשורה על-פי יוחנן","chapter":"4","verse":"39","text":"שומרונים רבים מהעיר האמינו שישוע הוא המשיח, כי האישה אמרה: ”הוא סיפר לי את כל מה שעשיתי!“"},{"book":"הבשורה על-פי יוחנן","chapter":"4","verse":"40-41","text":"הקהל הרב ביקש מישוע להאריך את שהותו אצלם, והוא נשאר שם יומיים נוספים. בזמן הקצר הזה האמינו בו עוד אנשים רבים לאחר ששמעו את דבריו."},{"book":"הבשורה על-פי יוחנן","chapter":"4","verse":"42","text":"”הוא באמת מושיע העולם!“ אמרו השומרונים לאישה. ”עתה אנחנו מאמינים בו מפני ששמענו אותו בעצמנו, ולא רק משום הדברים שאת סיפרת לנו.“"},{"book":"הבשורה על-פי יוחנן","chapter":"4","verse":"43","text":"בתום שני ימי שהותו בשומרון הלך ישוע לגליל,"},{"book":"הבשורה על-פי יוחנן","chapter":"4","verse":"44","text":"למרות שאמר: ”הנביא זוכה לכבוד ולהערכה בכל מקום, מלבד בעיר מולדתו.“"},{"book":"הבשורה על-פי יוחנן","chapter":"4","verse":"45","text":"ברם, אנשי הגליל התאספו בהמוניהם וקיבלו אותו בזרועות פתוחות, שכן היו בירושלים בחג הפסח וראו את הנפלאות שחולל."},{"book":"הבשורה על-פי יוחנן","chapter":"4","verse":"46","text":"ישוע חזר לכפר־קנה שבגליל, היכן שחולל את נס היין. בכפר־נחום היה פקיד אחד בשירות־המלכותי, שבנו היה חולה מאוד."},{"book":"הבשורה על-פי יוחנן","chapter":"4","verse":"47","text":"כששמע הפקיד שישוע עזב את יהודה ובא לגליל, הוא הלך לכפר־קנה לפגוש אותו, והתחנן לפניו שיבוא לרפא את בנו הגוסס."},{"book":"הבשורה על-פי יוחנן","chapter":"4","verse":"48","text":"”אם לא תראו נסים ונפלאות לא תאמינו“, אמר ישוע."},{"book":"הבשורה על-פי יוחנן","chapter":"4","verse":"49","text":"”אנא, אדוני, בוא מהר לפני שבני ימות“, התחנן הפקיד."},{"book":"הבשורה על-פי יוחנן","chapter":"4","verse":"50","text":"”לך לביתך,“ הרגיע אותו ישוע. ”בנך חי ובריא!“"},{"book":"הבשורה על-פי יוחנן","chapter":"4","verse":"51","text":"בדרך פגשו אותו משרתיו ובישרו לו שבנו הבריא."},{"book":"הבשורה על-פי יוחנן","chapter":"4","verse":"52","text":"”באיזו שעה חל השינוי לטובה במצבו?“ שאל הפקיד."},{"book":"הבשורה על-פי יוחנן","chapter":"4","verse":"53","text":"האב ידע כי בשעה זו בישר לו ישוע על החלמת בנו, והוא וכל בני־ביתו האמינו בישוע."},{"book":"הבשורה על-פי יוחנן","chapter":"4","verse":"54","text":"זה היה הנס השני שחולל ישוע בגליל לאחר שובו מיהודה."}]}