{"data":[{"book":"הבשורה על-פי יוחנן","chapter":"1","verse":"1","text":"בראשית היה הדבר, והדבר היה עם האלוהים, ואלוהים היה הדבר."},{"book":"הבשורה על-פי יוחנן","chapter":"1","verse":"2","text":"הוא היה בראשית עם האלוהים."},{"book":"הבשורה על-פי יוחנן","chapter":"1","verse":"3","text":"דרכו נברא הכל, אין דבר שלא נברא על־ידו."},{"book":"הבשורה על-פי יוחנן","chapter":"1","verse":"4","text":"בו היו חיים, וחיים אלה היו האור לבני־האדם."},{"book":"הבשורה על-פי יוחנן","chapter":"1","verse":"5","text":"האור מאיר בחושך, והחושך לא התגבר עליו."},{"book":"הבשורה על-פי יוחנן","chapter":"1","verse":"6","text":"אלוהים שלח אדם בשם יוחנן"},{"book":"הבשורה על-פי יוחנן","chapter":"1","verse":"7","text":"להעיד על האור האמתי, כדי שכולם יאמינו בו."},{"book":"הבשורה על-פי יוחנן","chapter":"1","verse":"8","text":"יוחנן עצמו לא היה האור; הוא רק נשלח להעיד על האור"},{"book":"הבשורה על-פי יוחנן","chapter":"1","verse":"9","text":"האמתי שבא לעולם כדי להאיר לכל בני־האדם."},{"book":"הבשורה על-פי יוחנן","chapter":"1","verse":"10","text":"האור בא אל העולם שנברא על ידו, אך העולם לא הכיר אותו."},{"book":"הבשורה על-פי יוחנן","chapter":"1","verse":"11","text":"הוא בא אל שלו, אך אלה לא קיבלו אותו."},{"book":"הבשורה על-פי יוחנן","chapter":"1","verse":"12","text":"אבל לכל אלה שהאמינו בו הוא העניק את הזכות להיות בני־אלוהים."},{"book":"הבשורה על-פי יוחנן","chapter":"1","verse":"13","text":"כל המאמינים בו נולדו מחדש – לא בלידה ביולוגית מגבר ואישה, ולא מרצון האדם, אלא מרצון האלוהים."},{"book":"הבשורה על-פי יוחנן","chapter":"1","verse":"14","text":"הדבר נהיה בשר ושכן בתוכינו. אנחנו ראינו את כבודו, כבוד הבן היחיד מהאב, מלא חסד ואמת."},{"book":"הבשורה על-פי יוחנן","chapter":"1","verse":"15","text":"יוחנן העיד עליו וקרא: ”הנה האדם שאליו התכוונתי, כשסיפרתי לכם שאחרי עומד לבוא אדם גדול ונעלה ממני, כי הוא היה לפני שהייתי אני.“"},{"book":"הבשורה על-פי יוחנן","chapter":"1","verse":"16","text":"כולנו התברכנו בברכות רבות מעושרו ומחסדו."},{"book":"הבשורה על-פי יוחנן","chapter":"1","verse":"17","text":"כי בעוד שמשה רבנו מסר לנו את התורה, ישוע המשיח העניק לנו חסד ואמת."},{"book":"הבשורה על-פי יוחנן","chapter":"1","verse":"18","text":"איש לא ראה מעולם את האלוהים, מלבד בנו היחיד הנמצא בחיקו, והוא סיפר לנו על אביו."},{"book":"הבשורה על-פי יוחנן","chapter":"1","verse":"19","text":"זוהי, אם כן, עדותו של יוחנן: כאשר שלחו אליו היהודים כוהנים ולווים מירושלים כדי לברר מי הוא,"},{"book":"הבשורה על-פי יוחנן","chapter":"1","verse":"20","text":"יוחנן הודה מיד: ”אינני המשיח!“"},{"book":"הבשורה על-פי יוחנן","chapter":"1","verse":"21","text":"”אם כן, מי אתה?“ דרשו לדעת. ”האם אתה אליהו?“"},{"book":"הבשורה על-פי יוחנן","chapter":"1","verse":"22","text":"”מי אתה? מה יש לך לומר? ברצוננו לדעת מה להשיב לשולחינו.“"},{"book":"הבשורה על-פי יוחנן","chapter":"1","verse":"23","text":"”אני הקול הקורא במדבר כנבואת ישעיהו:1‏.23 א 23 ישעיהו מ 3 ’פנו דרך ה׳!‘ “ השיב יוחנן."},{"book":"הבשורה על-פי יוחנן","chapter":"1","verse":"24-25","text":"אנשים אלה, שנשלחו על־ידי הפרושים, המשיכו לשאול אותו: ”אם אינך המשיח, אינך אליהו ואינך הנביא, מדוע אתה מטביל את האנשים?“"},{"book":"הבשורה על-פי יוחנן","chapter":"1","verse":"26","text":"”אני מטביל רק במים,“ השיב יוחנן, ”אולם דעו ביניכם עומד אדם שלא פגשתם מעולם."},{"book":"הבשורה על-פי יוחנן","chapter":"1","verse":"27","text":"למרות שהוא בא אחרי הוא היה לפני, ואיני ראוי אפילו להתיר את שרוך נעליו.“"},{"book":"הבשורה על-פי יוחנן","chapter":"1","verse":"28","text":"כל זה התרחש בכפר בית־עניה שעל חוף הירדן – במקום שבו נהג יוחנן להטביל."},{"book":"הבשורה על-פי יוחנן","chapter":"1","verse":"29","text":"למחרת ראה יוחנן את ישוע בא לקראתו והכריז: ”הביטו! הנה שה האלוהים הנושא את חטאי העולם."},{"book":"הבשורה על-פי יוחנן","chapter":"1","verse":"30","text":"אליו התכוונתי כשסיפרתי לכם שאחרי עומד לבוא אדם גדול ונעלה ממני, כי הוא היה לפני שהייתי אני."},{"book":"הבשורה על-פי יוחנן","chapter":"1","verse":"31","text":"אני עצמי לא הכרתי אותו; אני באתי רק להטביל אנשים במים ולהצביע עליו לעם ישראל.“"},{"book":"הבשורה על-פי יוחנן","chapter":"1","verse":"32","text":"יוחנן סיפר להם שהוא ראה את רוח הקודש יורדת בדמות יונה ונחה על ישוע."},{"book":"הבשורה על-פי יוחנן","chapter":"1","verse":"33","text":"”לא הכרתי את ישוע לפני כן,“ חזר ואמר יוחנן, ”אולם כאשר אלוהים שלח אותי להטביל במים הוא אמר לי: ’בראותך את רוח הקודש יורדת ונחה על איש, דע כי אותו אתה מבקש – זהו האיש שיטביל ברוח הקודש‘."},{"book":"הבשורה על-פי יוחנן","chapter":"1","verse":"34","text":"אני ראיתי את רוח הקודש יורדת ונחה על האיש הזה, ולכן אני מעיד שהוא בן האלוהים.“"},{"book":"הבשורה על-פי יוחנן","chapter":"1","verse":"35","text":"למחרת שוב עמד יוחנן באותו מקום עם שניים מתלמידיו."},{"book":"הבשורה על-פי יוחנן","chapter":"1","verse":"36","text":"בראותו את ישוע בא לקראתו הוא קרא: ”הנה שה האלוהים!“"},{"book":"הבשורה על-פי יוחנן","chapter":"1","verse":"37","text":"כששמעו שני התלמידים את קריאתו של יוחנן, פנו ללכת בעקבות ישוע."},{"book":"הבשורה על-פי יוחנן","chapter":"1","verse":"38","text":"ישוע הביט לאחור וראה שהשניים הולכים בעקבותיו. ”מה רצונכם?“ שאל אותם."},{"book":"הבשורה על-פי יוחנן","chapter":"1","verse":"39","text":"”בואו וראו“, ענה ישוע. השניים הלכו אחריו למקום מגוריו, ונשארו איתו משעה ארבע אחר־הצהריים עד הערב."},{"book":"הבשורה על-פי יוחנן","chapter":"1","verse":"40","text":"‎אַנְדְּרֵי, אחיו של שמעון פטרוס, היה אחד משני התלמידים שהלכו אחריו."},{"book":"הבשורה על-פי יוחנן","chapter":"1","verse":"41","text":"‎אַנְדְּרֵי הלך מיד לחפש את אחיו, וכשמצא אותו קרא בהתרגשות: ”מצאנו את המשיח!“"},{"book":"הבשורה על-פי יוחנן","chapter":"1","verse":"42","text":"כשהביא ‎אַנְדְּרֵי את פטרוס אל ישוע, הביט ישוע בפטרוס לרגע ואמר: ”אתה אמנם שמעון בנו של יונה, אך מעתה ואילך תיקרא: פטרוס – ‎ כֵּיפָא!“1‏.42 א 42 פירושו בעברית: ”סלע“"},{"book":"הבשורה על-פי יוחנן","chapter":"1","verse":"43","text":"למחרת החליט ישוע ללכת לגליל. הוא פגש בדרך את פיליפוס ואמר לו: ”בוא אחרי.“"},{"book":"הבשורה על-פי יוחנן","chapter":"1","verse":"44","text":"פיליפוס היה מבית־צידה, עירם של ‎אַנְדְּרֵי ופטרוס."},{"book":"הבשורה על-פי יוחנן","chapter":"1","verse":"45","text":"פיליפוס הלך לחפש את נתנאל, וכשמצא אותו קרא: ”מצאנו את המשיח שעליו סיפרו משה רבנו והנביאים! שמו ישוע, בנו של יוסף מנצרת!“"},{"book":"הבשורה על-פי יוחנן","chapter":"1","verse":"46","text":"”נצרת?“ קרא נתנאל בחוסר אמון. ”איזה דבר טוב יכול לצאת מנצרת?“"},{"book":"הבשורה על-פי יוחנן","chapter":"1","verse":"47","text":"כשראה ישוע את נתנאל בא לקראתו, קרא: ”הנה בא לקראתנו בן ישראל אמתי – אדם ישר אמתי שאין בו מרמה.“"},{"book":"הבשורה על-פי יוחנן","chapter":"1","verse":"48","text":"”כיצד אתה יודע מי אני ומה אני?“ תמה נתנאל."},{"book":"הבשורה על-פי יוחנן","chapter":"1","verse":"49","text":"”אדוני, אתה באמת בן־האלוהים, מלך ישראל!“ קרא נתנאל."},{"book":"הבשורה על-פי יוחנן","chapter":"1","verse":"50","text":"”האם אתה מאמין בכך רק משום שאמרתי כי ראיתי אותך יושב תחת עץ התאנה?“ שאל ישוע. ”עוד תראה דברים גדולים מאלה!"},{"book":"הבשורה על-פי יוחנן","chapter":"1","verse":"51","text":"אפילו תראה את השמים נפתחים ומלאכי אלוהים עולים ויורדים על בן־האדם.“"}]}