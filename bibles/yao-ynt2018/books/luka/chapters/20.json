{"data":[{"book":"Luka","chapter":"20","verse":"1","text":"Lyuŵa limo Che Yesu paŵaliji nkwajiganya ŵandu pa Nyuumba ja Akunnungu ni kulalichila Ngani Jambone, ŵaiche achakulu ŵambopesi ni ŵakwiganya Malajisyo ga che Musa ni achachekulu"},{"book":"Luka","chapter":"20","verse":"2","text":"ŵammusisye, “Ntusalile! Ana kwa ulamusi chi nkupanganya yeleyi? Sooni ŵaani ŵampele mmwe ulamusi u?”"},{"book":"Luka","chapter":"20","verse":"3","text":"Che Yesu ŵajanjile, “Nomwe ŵakwe chinammusye liusyo, musalile,"},{"book":"Luka","chapter":"20","verse":"4","text":"ana ulamusi u che Yohana wa kubatisya watyochele kwa Akunnungu pane kwa ŵandu?”"},{"book":"Luka","chapter":"20","verse":"5","text":"Nambo ŵanyawo ŵaŵechetesyene achitiji yeleyi, “Twajilaga watyochele kwa Akunnungu, chatuusye, ‘Ligongo chi nganimunkulupilila jwelejo?’"},{"book":"Luka","chapter":"20","verse":"6","text":"Ni twajilaga watyochele kwa ŵandu, ŵandu wose ŵa chatuulaje ni maganga, pakuŵa ŵandu wose akukulupilila kuti che Yohana ŵaliji jwakulondola jwa Akunnungu.”"},{"book":"Luka","chapter":"20","verse":"7","text":"Nipele ŵajanjile, “Ngatukumanyilila kwautyochele ulamusi wo.”"},{"book":"Luka","chapter":"20","verse":"8","text":"Che Yesu ŵaasalile ŵanyawo, “None jwakwe ngangunsalila ngutenda yeleyi kwa ulamusi chi.”"},{"book":"Luka","chapter":"20","verse":"9","text":"Che Yesu ŵapundile kwatanjila ŵandu chitagu chati, “Mundu jumo ŵalimile ngunda wa misabibu ni ŵakodisisye ŵakulima, nipele ŵajawile ku chilambo chine ni ŵalonjele kweleko moŵa gamajinji."},{"book":"Luka","chapter":"20","verse":"10","text":"Katema kamagungulo, mundu jo ŵantumile kapolo jwao ku ngunda wa misabibu kwa ŵakulima ŵala, kukujigala liunjili lyakwe lya magungulo. Nambo ŵakulima ŵala ŵamputile kapolo jo ni kummusya makono pe."},{"book":"Luka","chapter":"20","verse":"11","text":"Nsyene ngunda jula ŵantumile kapolo jwine, nambo jwelejo nombe ni ŵamputile ni kuntendela ya chipongo ni kummusya makono pe."},{"book":"Luka","chapter":"20","verse":"12","text":"Ŵantumile sooni jwaatatu, jwelejo nombe ŵammulesye ni kwajasila paasa ngunda."},{"book":"Luka","chapter":"20","verse":"13","text":"Nipele nsyene ngunda wa misabibu jula ŵaganisisye achitiji, ‘Chindende ichichi? Chinampeleche mwanangu jwajika jwakunonyelwa pane chakanchimbichisye jwelejo.’"},{"book":"Luka","chapter":"20","verse":"14","text":"Nambo ŵakulima ŵala paŵammweni, ŵaŵechetesyene jwine ni jwine, achitiji, ‘Aju ni juchapochele iŵagosele, twende tummulaje kuti indu iŵagosele tujigale uwe.’"},{"book":"Luka","chapter":"20","verse":"15","text":"Nipele, ŵankopwesye paasa ngunda wa misabibu ula ni kummulaga.”"},{"book":"Luka","chapter":"20","verse":"16","text":"“Chaiche ni kwaulaga ŵakulima wo ni kwapa ŵakulima ŵane ngunda wa misabibu wo.”"},{"book":"Luka","chapter":"20","verse":"17","text":"Nambo Che Yesu ŵalolite ŵanyawo ni kwausya, “Ana aga Malembelo ga Akunnungu ga gana malumbo chi? Gagakuti,"},{"book":"Luka","chapter":"20","verse":"18","text":"Mundu jwalijose juchalikuŵale pa liganga lyo, chakasiche ipande ni lyangwililaga mundu jwalijose chilinsyaje.”"},{"book":"Luka","chapter":"20","verse":"19","text":"Ŵakwiganya Malajisyo ga Akunnungu ni achakulu ŵambopesi ŵasakaga kunkamula Che Yesu ndaŵi jo, pakuŵa ŵaimanyilile kuti chitagu chi chaliji nkwagamba ŵanyawo nambo ŵaajogwepe ŵandu."},{"book":"Luka","chapter":"20","verse":"20","text":"Ŵaliji nkwakuilichisya uchenene nipele, ŵalajisye ŵakuuchilichisya ŵaŵalitendaga ŵambone. Ŵatesile yele kuti ŵatanjisye Che Yesu kwa maloŵe gao ni kwajausya pa ulamusi wa jwankulu jwa chilambo."},{"book":"Luka","chapter":"20","verse":"21","text":"Ŵakuuchilichisya wo, ŵammusisye Che Yesu achitiji, “Jwakwiganya, tukumanyilila kuti nkusala ni kwiganya maloŵe ga isyene ni tukumanyilila kuti nganinkola lusagu kwa mundu jwalijose nambo nkwiganya yakuti matame mpela ila Akunnungu yakutulajichisya."},{"book":"Luka","chapter":"20","verse":"22","text":"Ntusalile, ana ili yambone kwausya nsongo kwa Mwenye jwa ku Loma pane ngwamba?”"},{"book":"Luka","chapter":"20","verse":"23","text":"Nambo Che Yesu ŵachimanyilile chitanji chao ni ŵaasalile kuti,"},{"book":"Luka","chapter":"20","verse":"24","text":"“Muunosye mbiya. Ni ŵausisye kuti ana ku meeso ku ni liina li lyacheni?”"},{"book":"Luka","chapter":"20","verse":"25","text":"Che Yesu ŵaasalile, “Nipele mwape Mwenye jwa ku Loma yaili yao ni Akunnungu yaili yao.”"},{"book":"Luka","chapter":"20","verse":"26","text":"Nganakombola kwakamula atamuno kwa liloŵe lililyose paujo pa ŵandu nambo ŵasimosile kwanga kwao ni ŵamyalele."},{"book":"Luka","chapter":"20","verse":"27","text":"Masadukayo ŵampepe ŵakutinji, ngapagwa kusyuka kwa ŵandu ŵawile ŵanjaulile Che Yesu ni kwausya,"},{"book":"Luka","chapter":"20","verse":"28","text":"“Jwakwiganya, che Musa ŵatulembele kuti iŵaga chawe nkulugwe mundu jumo ni kunleka ŵankwakwe pangali ŵanache, mpwakwe ajinjile majumba kuti akombole kummelechela nkulugwe jo ŵanache."},{"book":"Luka","chapter":"20","verse":"29","text":"Nipele, ŵapali achachanda saba uŵaŵelekwe ni mundu jumo. Jwaandanda ŵalombele jwankongwe ni ŵawile pangaleka mwanache."},{"book":"Luka","chapter":"20","verse":"30","text":"Ni jwaaŵili ŵajinjile majumba nombejo ŵawile pangaleka mwanache,"},{"book":"Luka","chapter":"20","verse":"31","text":"ni jwaatatu ŵajinjile majumba, iyoyo peyo wose saba ŵamasile kuwa pangaleka ŵanache."},{"book":"Luka","chapter":"20","verse":"32","text":"Kumbesi jwankongwe jula nombe ŵawile."},{"book":"Luka","chapter":"20","verse":"33","text":"Sambano, ana pakumala kusyuka ŵawe jwankongwe jo chachiŵa jwankongwe jwa ŵaani? Pakuŵa wose saba ŵala ŵanlombele jwelejo.”"},{"book":"Luka","chapter":"20","verse":"34","text":"Che Yesu ŵaasalile, “Ŵandu ŵa moŵa gano, mchilambo mu akulombela ni kulombekwa,"},{"book":"Luka","chapter":"20","verse":"35","text":"nambo uchaŵalanjikwe kuti akuŵajilwa kusyuswa ni kutama mu katema kakakwika ngasalombela atamuno kulombwa."},{"book":"Luka","chapter":"20","verse":"36","text":"Usyene ukuti ngaikomboleka kuwa sooni, ligongo chachiŵa mpela achikatumetume ŵa kwinani ŵa Akunnungu nombewo chaaŵe ŵanache ŵa Akunnungu, pakuŵa asyuchile."},{"book":"Luka","chapter":"20","verse":"37","text":"Namose che Musa ŵalosisye pangasisa kuti ŵawile chachisyuswa. Mmalembelo gakwe gagalembekwe nkati chisukutu chichakolelaga mooto, ŵelewo akwatanga Ambuje kuti ali Akunnungu ŵa che Iblahimu ni Akunnungu ŵa che Isaka ni Akunnungu ŵa che Yakobo."},{"book":"Luka","chapter":"20","verse":"38","text":"Ŵelewo nganaŵa Akunnungu ŵa ŵawile nambo ali Akunnungu ŵa ŵajumi, pakuŵa kwa ŵelewo wose akukola umi.”"},{"book":"Luka","chapter":"20","verse":"39","text":"Ŵakwiganya malajisyo ŵampepe ŵanjanjile, “Jwakwiganya, elo njanjile isyene.”"},{"book":"Luka","chapter":"20","verse":"40","text":"Ŵanyawo nganalinga kummusya sooni liusyo line."},{"book":"Luka","chapter":"20","verse":"41","text":"Che Yesu ŵausisye kuti, “Kwa chichi ŵandu akuti Kilisito Nkulupusyo ali wa uŵelesi u che Daudi?"},{"book":"Luka","chapter":"20","verse":"42","text":"Che Daudi asyene akuŵecheta mmalembelo ga Sabuli,"},{"book":"Luka","chapter":"20","verse":"43","text":"mpaka pachinaaŵiche ŵammagongo ŵenu paasi pa sajo syenu.’"},{"book":"Luka","chapter":"20","verse":"44","text":"Nipele iŵaga che Daudi akwaŵilanga Kilisito Nkulupusyo ‘Ambuje,’ iŵele uli sooni aŵe uŵelesi u che Daudi?”"},{"book":"Luka","chapter":"20","verse":"45","text":"Ŵandu wose paŵaliji aninkwapilikanila Che Yesu, ŵelewo ŵaasalile ŵakulijiganya ŵao kuti,"},{"book":"Luka","chapter":"20","verse":"46","text":"“Nlilolechesye ni ŵakwiganya malajisyo ŵakusaka kwendajenda ali awete minjilo jajileu. Ŵakunonyelwa akomasikwe kwakuchimbichikwa peuto pakuchingangana ŵandu achajinji ni ŵakutama mu itengu yakuchimbichika mmajumba ga kupopelela ni kutama mmauto gakuchimbichikwa pa chakulya."},{"book":"Luka","chapter":"20","verse":"47","text":"Ŵakwasumula majumba achakongwe ŵawililwe ni achiŵankwawo ni kupopela mapopelo gamaleu kuti aloleche ŵambone paujo pa ŵandu. Kwalyele ligongo lyo chalamulikwe kwachikali nnope kupunda ŵane!”"}]}