{"data":[{"book":"1 Pedro","chapter":"5","verse":"1","text":"Kinbꞌij chike ri e kamal taq bꞌe ri e kꞌo chiꞌxoꞌl, in in jun kꞌamal bꞌe jetaq ri ix, xinwilo ri kꞌax ri xuriq ri Cristo xuqujeꞌ ix wachiꞌl pa ri ujuluwem ri Dios ri kukꞌut na, kinchilibꞌej chiꞌwe:"},{"book":"1 Pedro","chapter":"5","verse":"2","text":"Chiꞌchajij ri kojonelabꞌ jetaq kubꞌan ri ajyuqꞌ kuꞌchajij ri uꞌchij. Man xa ta rumal kixtaqchiꞌxik xuqujeꞌ man rumal taj ri ijiqꞌjatik che pwaq, xane qas kꞌaxir ikꞌuꞌx chupatanixik ri Dios jetaq ri karaj areꞌ."},{"book":"1 Pedro","chapter":"5","verse":"3","text":"Mibꞌan kꞌax chike ri e yaꞌtal chiꞌwe kiꞌchajij, xane chikꞌutu chikiwach jas jeꞌ rajawaxik kenoꞌjinik."},{"book":"1 Pedro","chapter":"5","verse":"4","text":"Rech are kape ri nimalaj Ajyuqꞌ, ix kikꞌamawaꞌj na ri korona rech juluwem."},{"book":"1 Pedro","chapter":"5","verse":"5","text":"Je xuqujeꞌ ix alabꞌom, chinimaj ri e kꞌamal taq bꞌe, chimochꞌo iwibꞌ chikiwach, jeriꞌ rumal cher tzꞌibꞌatalik kubꞌij: Ri Dios man kuꞌkꞌamawaꞌj taj ri nimal kakinaꞌo, xaq xwi nim keril ri kakimochꞌ kibꞌ choch.5:5 Proverbios 3:34."},{"book":"1 Pedro","chapter":"5","verse":"6","text":"Chimochꞌo bꞌa iwibꞌ chuxeꞌ raqan uqꞌabꞌ ri Dios, rech kuya na iqꞌij are kuriq ri uqꞌijal."},{"book":"1 Pedro","chapter":"5","verse":"7","text":"Chiya ronojel ri ikꞌarkꞌatem pa uqꞌabꞌ ri Dios, rumal cher areꞌ kakwin che ichajixik."},{"book":"1 Pedro","chapter":"5","verse":"8","text":"Chibꞌana ri qas sukꞌ ubꞌanik, qas chiwila na ri kibꞌano, jeriꞌ rumal cher ri Itzel xaq kasutinilobꞌik jer kubꞌan jun koj, xaq rayeꞌm jachin kutij bꞌik."},{"book":"1 Pedro","chapter":"5","verse":"9","text":"Miya bꞌe che, ko chixkꞌol pa ri ikojobꞌal, iwetaꞌm wachalal chi konojel ri iꞌwachalal ri e kꞌo pa ronojel ri uwachulew tajin kakiriq xuqujeꞌ ri qꞌoxom ri kiriq ix."},{"book":"1 Pedro","chapter":"5","verse":"10","text":"Are chriqtaj kꞌax iwumal jun janipa qꞌij, ri Dios ajchoqꞌe ronojel toqꞌobꞌ ri xixusikꞌij apanoq pa ri ujuluwem ri maj ukꞌisik pa Cristo, kixusukꞌumaj na, kubꞌan na ko chiꞌwe xuqujeꞌ kujeqebꞌa na ikꞌuꞌx."},{"book":"1 Pedro","chapter":"5","verse":"11","text":"Areꞌ ajchoqꞌe ri juluwem chibꞌe qꞌij saq. Jeriꞌ."},{"book":"1 Pedro","chapter":"5","verse":"12","text":"Are waꞌ jubꞌiqꞌ xintzꞌibꞌaj bꞌik chiꞌwe rukꞌ ri utobꞌanik ri Silvano,5:12 Silvano ubꞌiꞌ pa ri tzijobꞌal griego. Silas are jun ubꞌiꞌ chik ri Silvano. ri jer kꞌo jun wachalal sukꞌ ranimaꞌ, rech qas kixjeqiꞌk xuqujeꞌ ko kixkꞌojiꞌk chupam ri qas tzij rech ri utoqꞌobꞌ ri Dios."},{"book":"1 Pedro","chapter":"5","verse":"13","text":"Kakitaq xuqujeꞌ rutzil iwach ri alaxik ri e chaꞌtalik rumal ri Dios ri e kꞌo pa ri tinimit Babilonia, je xuqujeꞌ ri Marcos, ri jer elinaq nukꞌojol."},{"book":"1 Pedro","chapter":"5","verse":"14","text":"Chiya rutzil iwach pa ri uloqꞌanik ri Dios. Kintaq jaꞌmaril chiꞌwe iwonojel ri ix kꞌo pa Cristo.5:14 Naqꞌatal chike ri kojonelabꞌ che riꞌ chi kakitzꞌumaj ri kipalaj chkijujunal rech jeriꞌ kakikꞌut ri kiloqꞌanik."}]}