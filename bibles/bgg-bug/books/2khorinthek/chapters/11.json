{"data":[{"book":"2 Khorinthek","chapter":"11","verse":"1","text":"Gu ne bi-ìe ba magunde, nathek ne gu shii nuii bo."},{"book":"2 Khorinthek","chapter":"11","verse":"2","text":"Hamangkhung-aphuii è rek pha duiine, gu nathek shii miegriie phro, chiih-è nathek ne igang gangbimi duiine ro hanyie shii gu è bran jia Masi rog shii yiygey phrone sbang rek."},{"book":"2 Khorinthek","chapter":"11","verse":"3","text":"Nathek ro khani ne wie è buii hà lai yi phrone chiih-è Isu lakhung shii nathek ro ley nane igang lubu phi pha ji ne thoh muii phrone gu ne rum muii ro—ji-è rey arone, pham ro biidiie è Hawa shii khinrin pha ji duiine rey phro."},{"book":"2 Khorinthek","chapter":"11","verse":"4","text":"Chiih-è gathek è yua pha ji asi pha, yo Masi ro yua pha gai jia hanyie nathek shii wuii pho shii lised ne zud, chiih-è nathek ne Ragung nane muawie gathek muawie pha ji è ne zab yo pha ragung nane yo muawie shii ne nuii!"},{"book":"2 Khorinthek","chapter":"11","verse":"5","text":"Gune gui shii anow phro nathek è bajo boh “Gua pha samoy rone ho muii pha ji è ìu asi ro!”"},{"book":"2 Khorinthek","chapter":"11","verse":"6","text":"Yangne, gu è yao pha ji ne athua pha de um, jishii khani oì pha asi ro; zab pha tharothek shii magungde chiih-è zab pha ishak shii de gune hì nathek shii sang yao phi."},{"book":"2 Khorinthek","chapter":"11","verse":"7","text":"Gu nathek shii Hamangkhung-aphuii ro Mua Wie yua shii gu nathek shii nyie muna de ishub ro, gu gui shii jum rek ne nathek shii miigak rey yi pha rek. Ji è rek shii gune ichiig um bey?"},{"book":"2 Khorinthek","chapter":"11","verse":"8","text":"Gu nathek rog blia rek ba shii, gu shii ne gai charch pho è phi ro. Nyayaochak arone nathek shii nong phi pha ne gune nathek ro riao ramuii ro."},{"book":"2 Khorinthek","chapter":"11","verse":"9","text":"Gu nathek rog rai pha ishak shii, gu è bang chid shii, gu è nathek shii afag-afi arek ro; hanyie yi Mesidonia è wuii pha khuiinothek è gu è chid pha ji shii zab yi phi, ji è doh bi shii magungde phariang shii magungde nathek shii miihan arey yi phro!"},{"book":"2 Khorinthek","chapter":"11","verse":"10","text":"Masi ro izai gu rog shii um pha ji è, gu sbang rek hì pha guro nyigodog ne zab Akhaya khi hà magungde aro pha arai phro."},{"book":"2 Khorinthek","chapter":"11","verse":"11","text":"Nyieliieshii gu ne nathek lakhung shii miie oi pha chiang è hì yao nebey? Hamangkhung-aphuii ne thieg gune nathek shii miie!"},{"book":"2 Khorinthek","chapter":"11","verse":"12","text":"Thuh Ji phachiang shii gai guaphasamoythek è hanyie è gethek ro ò blia rek rone nyigodog rek pha jo aphi pha, gu nyie rekramuii pha ji ne gu rek ne rai pha ro."},{"book":"2 Khorinthek","chapter":"11","verse":"13","text":"Jithek pho ne izai guaphasamoy asi ro—ithek ne biidiie pha guaphasamoythek ro, hanyie yi awaithek shii khlam rek ne chiih-è Masi ro izai guaphasamoythek duiine doh yi pha awaithek mizia lai ne blia ne biidiie rone doh yi."},{"book":"2 Khorinthek","chapter":"11","verse":"14","text":"Wie, anomuluii phane nyie oi ro! Sakhathong rangde muchuang pha hamangkhliie duiine doh yi pha chia ro!"},{"book":"2 Khorinthek","chapter":"11","verse":"15","text":"Ji-è airo khiaothek è awaithek shii giangthek ro khiaothek duiine chia pha ji ne miyao boh asi ro. Jong shii ithek ne awaithek è rek pha mua sapho ji ne zab mua ruii phro."},{"book":"2 Khorinthek","chapter":"11","verse":"16","text":"Gu dinne yao: hanyie jia de gu shii bi-ìe anow rabo. Jishii nathek è rek arone, gu shii bi-ìe rone nuii bo, jiè gune ìujia magungde nyigodog um mua."},{"book":"2 Khorinthek","chapter":"11","verse":"17","text":"Jishii thuh shii gu è nyie yao pha ji ne Ithong è gu shii yao bo è ayang ro; hì pha nyigodog pha miyao ne bi-ìe duiine yao!"},{"book":"2 Khorinthek","chapter":"11","verse":"18","text":"Jishii tharothamang pha chiang nyigodog rek pha ne bajo um ro, gu de ji duiine rek ruii phro."},{"book":"2 Khorinthek","chapter":"11","verse":"19","text":"Nathek ne nawaithek bajo khanipho ro, jiè nathek ne bi-ìethek shii sang ne zud phi."},{"book":"2 Khorinthek","chapter":"11","verse":"20","text":"Nathek ne hanyie è nathek shii yung, chiih-è nathek shii rek bie yi, chiih-è ibongthek è phang ne chiih-è nathek shii miiriig-achiing pha rek ne dinne nathek mizia shii pheypho shii ne zud phi."},{"book":"2 Khorinthek","chapter":"11","verse":"21","text":"Gethek ne jithek shii rek pha ne murumdum rone nuii pha ji ne gu ne wo muii ro!"},{"book":"2 Khorinthek","chapter":"11","verse":"22","text":"Ithek ne Hebriu bey? Gu ne Hebriu ro. Ithek ne Israel pho bey? Gu ne Israel pho ro. Ithek ne Abraham ro riingthek bey? Gu ne Abraham ro riing ro."},{"book":"2 Khorinthek","chapter":"11","verse":"23","text":"Ithek ne Masi ro khiao bey? Gu ne ibiu bran duiine yoi ro—jishii gune ithek è de wie khiao ba ro! Gu ne ithek è de bajo blia gang rek ba, gu ne ithek è de bajo ishak phatheg hà wuii, gu shii ithek è muna zuang, chiih-è gu ne ithek è muna iy bsa hà wuii dun."},{"book":"2 Khorinthek","chapter":"11","verse":"24","text":"Guii chiieng Gu shii ne Jewthek è sa-uom è dige sukhug ithang rek ne chia;"},{"book":"2 Khorinthek","chapter":"11","verse":"25","text":"Romanthek è gu shii uom chiieng chia; chiih-è luang jia gu shii lubao rek ne chao. Gu ne runboh uom zemdun shii de um, chiih-è luang jia shii gu ne inai jia ibiu jia kho hà raidun."},{"book":"2 Khorinthek","chapter":"11","verse":"26","text":"Gu è lua pha bajo ishak shii kho khed pha ji è chiih-è riaopho è chiih-è Jew ijakthek è chiih-è migi arek pho è de buii ro; chiih-è rajanthek hà de buii ro, chiih-è jabiing hà de, chiih-è khamuii giu hà de chiih-è biidiie pha ijakthek è de buii ro."},{"book":"2 Khorinthek","chapter":"11","verse":"27","text":"Thiisa hà blia nane diig um; chiih-è men pha de amen mua chiih-è chi-iy nane khahanghang ro; chiih-è gune michie chiih-è giabrang chiih-è yung de guii pha ashiok."},{"book":"2 Khorinthek","chapter":"11","verse":"28","text":"Chiih-è zab shii thoh srane, zab pha inai gune Charch pha blia shii now ne diig hà ro."},{"book":"2 Khorinthek","chapter":"11","verse":"29","text":"Giak è zia rey mage shii, gu de bajo zia than; chiih-è giak yi layog hà lua mage shii, gu duhug è leydun."},{"book":"2 Khorinthek","chapter":"11","verse":"30","text":"Gu ne nyigodog rek chid arone, gu ne khama zia rone doh yi pha manathek chiang shii nyigodog rek."},{"book":"2 Khorinthek","chapter":"11","verse":"31","text":"Ai beng shii idang khirzey rey bo—Ithong Isu Masi pha Aphuii Hamangkhung-aphuii ne—gune biidiie asi rone thieg."},{"book":"2 Khorinthek","chapter":"11","verse":"32","text":"Gu Damaskhus hà shii, Saja Arethas iliing pha sandri è gu shii zum pha rajan gak shii khanpho shii ruii."},{"book":"2 Khorinthek","chapter":"11","verse":"33","text":"Jishii gu ne sirid è chab srane haziingcho shii hòg srane ai è yo maruii."}]}