{"data":[{"book":"Mathayo","chapter":"7","verse":"1","text":"“Usihukumu ili usije ukahukumiwa."},{"book":"Mathayo","chapter":"7","verse":"2","text":"Kwa maana jinsi unavyowahukumu wengine, ndivyo utakavyohukumiwa, na kwa kipimo kile upimiacho, ndicho utakachopimiwa."},{"book":"Mathayo","chapter":"7","verse":"3","text":"“Mbona unatazama kibanzi kilicho ndani ya jicho la ndugu yako, na wala huoni boriti iliyo ndani ya jicho lako mwenyewe?"},{"book":"Mathayo","chapter":"7","verse":"4","text":"Au unawezaje kumwambia ndugu yako, ‘Acha nitoe kibanzi kwenye jicho lako,’ wakati kuna boriti kwenye jicho lako mwenyewe?"},{"book":"Mathayo","chapter":"7","verse":"5","text":"Ewe mnafiki, ondoa boriti ndani ya jicho lako kwanza, ndipo utaweza kuona dhahiri jinsi ya kuondoa kibanzi kilicho ndani ya jicho la ndugu yako."},{"book":"Mathayo","chapter":"7","verse":"6","text":"“Msiwape mbwa vitu vilivyo vitakatifu; wala msitupie nguruwe lulu zenu. Kama mkifanya hivyo, watazikanyagakanyaga na kisha watawageukia na kuwararua vipande vipande."},{"book":"Mathayo","chapter":"7","verse":"7","text":"“Ombeni nanyi mtapewa; tafuteni nanyi mtapata; bisheni nanyi mtafunguliwa mlango."},{"book":"Mathayo","chapter":"7","verse":"8","text":"Kwa kuwa kila aombaye hupewa; naye kila atafutaye hupata; na kila abishaye hufunguliwa mlango."},{"book":"Mathayo","chapter":"7","verse":"9","text":"“Au ni nani miongoni mwenu ambaye mwanawe akimwomba mkate atampa jiwe?"},{"book":"Mathayo","chapter":"7","verse":"10","text":"Au mwanawe akimwomba samaki atampa nyoka?"},{"book":"Mathayo","chapter":"7","verse":"11","text":"Ikiwa ninyi basi mlio waovu mnajua kuwapa watoto wenu vitu vizuri, si zaidi sana Baba yenu aliye mbinguni atawapa vitu vizuri wale wamwombao?"},{"book":"Mathayo","chapter":"7","verse":"12","text":"Kwa hiyo chochote mnachotaka mtendewe na watu, ninyi nanyi watendeeni vivyo hivyo. Kwa kuwa hii ndiyo Sheria na Manabii."},{"book":"Mathayo","chapter":"7","verse":"13","text":"“Ingieni kupitia mlango mwembamba, kwa maana lango ni pana na njia ni pana ielekeayo upotevuni, nao ni wengi waingiao kwa kupitia lango hilo."},{"book":"Mathayo","chapter":"7","verse":"14","text":"Lakini mlango ni mwembamba na njia ni finyu ielekeayo kwenye uzima, nao ni wachache tu waionao."},{"book":"Mathayo","chapter":"7","verse":"15","text":"“Jihadharini na manabii wa uongo, wanaowajia wakiwa wamevaa mavazi ya kondoo, lakini ndani ni mbwa mwitu wakali."},{"book":"Mathayo","chapter":"7","verse":"16","text":"Mtawatambua kwa matunda yao. Je, watu huchuma zabibu kwenye miiba, au tini kwenye michongoma?"},{"book":"Mathayo","chapter":"7","verse":"17","text":"Vivyo hivyo, mti mwema huzaa matunda mazuri, na mti mbaya huzaa matunda mabaya."},{"book":"Mathayo","chapter":"7","verse":"18","text":"Mti mwema hauwezi kuzaa matunda mabaya, wala mti mbaya hauwezi kuzaa matunda mazuri."},{"book":"Mathayo","chapter":"7","verse":"19","text":"Kila mti usiozaa matunda mazuri hukatwa na kutupwa motoni."},{"book":"Mathayo","chapter":"7","verse":"20","text":"Hivyo, mtawatambua kwa matunda yao."},{"book":"Mathayo","chapter":"7","verse":"21","text":"“Si kila mtu aniambiaye, ‘Bwana, Bwana,’ atakayeingia katika Ufalme wa Mbinguni, bali ni yeye afanyaye mapenzi ya Baba yangu aliye mbinguni."},{"book":"Mathayo","chapter":"7","verse":"22","text":"Wengi wataniambia siku ile, ‘Bwana, Bwana, hatukutoa unabii kwa jina lako, na kwa jina lako kutoa pepo wachafu na kufanya miujiza mingi?’"},{"book":"Mathayo","chapter":"7","verse":"23","text":"Ndipo nitakapowaambia wazi, ‘Sikuwajua kamwe. Ondokeni kwangu, ninyi watenda maovu!’"},{"book":"Mathayo","chapter":"7","verse":"24","text":"“Kwa hiyo kila mtu ayasikiaye haya maneno yangu na kuyatenda, ni kama mtu mwenye busara aliyejenga nyumba yake kwenye mwamba."},{"book":"Mathayo","chapter":"7","verse":"25","text":"Mvua ikanyesha, mafuriko yakaja, na upepo ukavuma ukaipiga hiyo nyumba. Lakini haikuanguka; kwa sababu msingi wake ulikuwa kwenye mwamba."},{"book":"Mathayo","chapter":"7","verse":"26","text":"Naye kila anayesikia haya maneno yangu wala asiyatende, ni kama mtu mjinga aliyejenga nyumba yake kwenye mchanga."},{"book":"Mathayo","chapter":"7","verse":"27","text":"Mvua ikanyesha, mafuriko yakaja, nao upepo ukavuma ukaipiga hiyo nyumba, nayo ikaanguka kwa kishindo kikubwa.”"},{"book":"Mathayo","chapter":"7","verse":"28","text":"Yesu alipomaliza kusema maneno haya, makutano ya watu wakashangazwa sana na mafundisho yake,"},{"book":"Mathayo","chapter":"7","verse":"29","text":"kwa sababu alifundisha kama yeye aliye na mamlaka, wala si kama walimu wao wa sheria."}]}