{"data":[{"book":"متی","chapter":"2","verse":"1","text":"عیسی در دوران سلطنت هیرودیس، در شهر بیت‌لحم، در دیارِ یهودیه، چشم به جهان گشود. در آن زمان، چند مُغ از مشرق‌زمین به اورشلیم آمده، پرسیدند:"},{"book":"متی","chapter":"2","verse":"2","text":"«کجاست آن نوزاد که باید پادشاه یهود گردد؟ ما طلوعِ ستارهٔ او را در شرق دیده‌ایم و آمده‌ایم تا او را بپرستیم.»"},{"book":"متی","chapter":"2","verse":"3","text":"چون این خبر به گوش هیرودیسِ پادشاه رسید، او و همۀ مردم اورشلیم با او، مضطرب شدند."},{"book":"متی","chapter":"2","verse":"4","text":"او همۀ کاهنان اعظم و علمای دین قوم یهود را فرا خواند و از ایشان پرسید: «مسیحِ موعود کجا باید متولد شود؟»"},{"book":"متی","chapter":"2","verse":"5","text":"ایشان پاسخ دادند: «در بیت‌لحم یهودیه، چرا که نبی چنین نوشته است:"},{"book":"متی","chapter":"2","verse":"6","text":"تو ای بیت‌لحم که در سرزمین یهودا هستی، در میان شهرهای2‏:6 یونانی: فرمانروایان. مهم یهودا، به هیچ وجه کمترین نیستی، زیرا از تو فرمانروایی ظهور خواهد کرد که قوم من، بنی‌اسرائیل را رهبری خواهد نمود.»2‏:6 میکاه ۵‏:۲."},{"book":"متی","chapter":"2","verse":"7","text":"آنگاه هیرودیس مُغان را به‌طور محرمانه به حضور خود فراخواند و زمانِ دقیق ظهور ستاره را از آنان جویا شد."},{"book":"متی","chapter":"2","verse":"8","text":"پس ایشان را روانۀ بیت‌لحم کرده، گفت: «بروید و به‌دقت آن کودک را جستجو کنید. چون او را یافتید، نزد من بازگردید و مرا آگاه سازید تا من نیز رفته، او را بپرستم.»"},{"book":"متی","chapter":"2","verse":"9","text":"ایشان پس از شنیدن سخنان پادشاه به راه افتادند، و ستاره‌ای که در مشرق دیده بودند، ایشان را به بیت‌لحم هدایت کرد. آن ستاره پیشاپیش ایشان حرکت کرد تا بالای مکانی که کودک بود، توقف کرد."},{"book":"متی","chapter":"2","verse":"10","text":"وقتی ایشان آن ستاره را دیدند، از شادی در پوست خود نمی‌گنجیدند!"},{"book":"متی","chapter":"2","verse":"11","text":"آنگاه وارد آن خانه شدند، و کودک را با مادرش، مریم، دیدند. پس پیشانی بر خاک نهاده، کودک را پرستش کردند. سپس صندوق‌های خود را گشوده، هدایایی از طلا و کُندُر و مُر2‏:11 مُرً صَمغی خوشبو است.، به پیشگاهش تقدیم کردند."},{"book":"متی","chapter":"2","verse":"12","text":"چون زمان بازگشت فرا رسید، راه دیگری را در پیش گرفتند، زیرا خدا در خواب به آنها فرموده بود که نزد هیرودیس باز نگردند."},{"book":"متی","chapter":"2","verse":"13","text":"پس از رفتن مُغان، فرشتهٔ خداوند در خواب بر یوسف ظاهر شد و گفت: «برخیز و کودک و مادرش را برداشته، به مصر فرار کن، و همان جا بمان تا به تو خبر دهم؛ زیرا هیرودیس در جستجوی کودک خواهد بود تا او را به قتل برساند.»"},{"book":"متی","chapter":"2","verse":"14","text":"او همان شب برخاست، مریم و کودک را برداشته، رهسپار مصر شد،"},{"book":"متی","chapter":"2","verse":"15","text":"و تا زمان مرگ هیرودیس در آنجا ماند. پس آنچه خداوند به زبان یکی از انبیا پیشگویی کرده بود، جامۀ عمل پوشید که «پسر خود را از مصر فرا خواندم.»2‏:15 هوشع ۱۱‏:۱."},{"book":"متی","chapter":"2","verse":"16","text":"چون هیرودیس پی برد که مُغان فریبش داده‌اند، سخت به خشم آمده، سربازانی فرستاد تا در بیت‌لحم و در آن نواحی، تمام پسران دو ساله و کوچکتر را، مطابق زمانی که از مُغان تحقیق کرده بود، به قتل برسانند."},{"book":"متی","chapter":"2","verse":"17","text":"اینچنین، آنچه از زبان ارمیای نبی گفته شده بود، جامۀ عمل پوشید:"},{"book":"متی","chapter":"2","verse":"18","text":"«صدای زاری و ماتم از رامه به گوش می‌رسد. راحیل برای فرزندانش گریه می‌کند و نمی‌خواهد تسلی‌اش بدهند،2‏:18 ارمیا ۳۱‏:۱۵. چرا که آنها دیگر نیستند.»"},{"book":"متی","chapter":"2","verse":"19","text":"پس از مرگ هیرودیس، فرشتهٔ خداوند در مصر در خواب بر یوسف ظاهر شد و به او گفت:"},{"book":"متی","chapter":"2","verse":"20","text":"«برخیز و کودک و مادرش را بردار و به سرزمین اسرائیل بازگرد، زیرا کسانی که قصد قتل کودک را داشتند، مرده‌اند.»"},{"book":"متی","chapter":"2","verse":"21","text":"پس یوسف برخاست و کودک و مادر او را برداشته، به سرزمین اسرائیل بازگشت."},{"book":"متی","chapter":"2","verse":"22","text":"اما چون شنید که پسر آرکلائوس پسر هیرودیس، به جای پدرش در یهودیه سلطنت می‌کند، ترسید به آنجا برود؛ و پس از آنکه در خواب به او هشدار داده شد، راه دیار جلیل را در پیش گرفت"},{"book":"متی","chapter":"2","verse":"23","text":"و در شهر ناصره ساکن شد. به این ترتیب، آنچه به زبان انبیا گفته شده بود، جامهٔ عمل پوشید که: «او ناصری خوانده خواهد شد.»"}]}