{"data":[{"book":"1 КАРЫНФЯНАЎ","chapter":"7","verse":"1","text":"А пра што пісалі мне, дык добра чалавеку не чапаць жанчыны."},{"book":"1 КАРЫНФЯНАЎ","chapter":"7","verse":"2","text":"Але, каб унікнуць распусты, няхай кожны мае сваю жонку, і кожная жонка няхай мае свайго мужа."},{"book":"1 КАРЫНФЯНАЎ","chapter":"7","verse":"3","text":"Няхай муж аддае сваёй жонцы належную прыхільнасьць, гэтак сама і жонка мужу."},{"book":"1 КАРЫНФЯНАЎ","chapter":"7","verse":"4","text":"Жонка ня мае ўлады над сваім целам, а муж; гэтак сама і муж ня мае ўлады над сваім целам, а жонка."},{"book":"1 КАРЫНФЯНАЎ","chapter":"7","verse":"5","text":"Ня ўліхяйцеся адно ад аднаго, хіба што па згодзе, на час, каб быць у посьце і малітве, а потым зноў будзьце разам, каб не спакушаў вас сатана няўстрыманьнем вашым."},{"book":"1 КАРЫНФЯНАЎ","chapter":"7","verse":"6","text":"Урэшце, гэта сказана мною як дазвол, а ня як загад."},{"book":"1 КАРЫНФЯНАЎ","chapter":"7","verse":"7","text":"Бо хачу, каб усе людзі былі, як я; але кожны мае свой дар ад Бога, адзін - такі, другі - інакшы."},{"book":"1 КАРЫНФЯНАЎ","chapter":"7","verse":"8","text":"А няшлюбным і ўдовам кажу: добра ім, калі застаюцца, як я;"},{"book":"1 КАРЫНФЯНАЎ","chapter":"7","verse":"9","text":"але калі ня могуць устрымацца, няхай бяруць шлюб, бо лепей шлюбам пабрацца, чым распаляцца."},{"book":"1 КАРЫНФЯНАЎ","chapter":"7","verse":"10","text":"А тым, што пабралі шлюб, ня я загадваю, а Гасподзь: жонцы не разводзіцца з мужам,"},{"book":"1 КАРЫНФЯНАЎ","chapter":"7","verse":"11","text":"а як разьвядзецца, хай застаецца незамужняя, альбо замірыцца з мужам сваім, - а муж няхай не пакідае жонкі сваёй."},{"book":"1 КАРЫНФЯНАЎ","chapter":"7","verse":"12","text":"А астатнім я кажу, а не Гасподзь: калі каторы брат мае жонку няверніцу, і яна згодная жыць зь ім, дык ён не павінен пакідаць яе;"},{"book":"1 КАРЫНФЯНАЎ","chapter":"7","verse":"13","text":"і жонка, якая мае мужа няверніка, і ён згодзен жыць зь ёю, не павінна пакідаць яго."},{"book":"1 КАРЫНФЯНАЎ","chapter":"7","verse":"14","text":"Бо няверуючы муж асьвячаецца жонкаю (верніцай), і жонка няверуючая асьвячаецца мужам (вернікам); інакш дзеці вашыя былі б нячыстыя, а цяпер сьвятыя."},{"book":"1 КАРЫНФЯНАЎ","chapter":"7","verse":"15","text":"Калі ж нявернік хоча разьвесьціся, хай разводзіцца; брат або сястра ў такім разе ня зьвязаныя; да міру заклікаў нас Гасподзь."},{"book":"1 КАРЫНФЯНАЎ","chapter":"7","verse":"16","text":"Адкуль ты ведаеш, жонка, ці ня выратуеш мужа? Альбо ты, муж, адкуль ведаеш, ці ня выратуеш жонкі?"},{"book":"1 КАРЫНФЯНАЎ","chapter":"7","verse":"17","text":"Толькі кожны няхай робіць так, як Бог яму вызначыў, і кожны, як Гасподзь заклікаў; так я наказваю па ўсіх цэрквах."},{"book":"1 КАРЫНФЯНАЎ","chapter":"7","verse":"18","text":"Хто быў закліканы ў абразаньні, ня цурайся; і хто быў закліканы ў неабразаньні, не абрэзвайся."},{"book":"1 КАРЫНФЯНАЎ","chapter":"7","verse":"19","text":"Абразаньне нішто і неабразаньне нішто, а ўсё - у выкананьні наказаў Божых."},{"book":"1 КАРЫНФЯНАЎ","chapter":"7","verse":"20","text":"Кожны няхай застаецца ў тым стане, у якім пакліканы."},{"book":"1 КАРЫНФЯНАЎ","chapter":"7","verse":"21","text":"Ці рабом ты пакліканы, ня турбуйся; але калі і можаш стацца вольным, дык лепшым скарыстайся."},{"book":"1 КАРЫНФЯНАЎ","chapter":"7","verse":"22","text":"Бо раб, пакліканы ў Госпадзе, ёсьць вольнік Гасподні; гэтак сама і пакліканы вольнік ёсьць раб Хрыстовы."},{"book":"1 КАРЫНФЯНАЎ","chapter":"7","verse":"23","text":"Вы куплены дарагою цаною; не рабецеся рабамі людзей."},{"book":"1 КАРЫНФЯНАЎ","chapter":"7","verse":"24","text":"У якім стане хто пакліканы, браты, у тым кожны няхай і застаецца перад Богам."},{"book":"1 КАРЫНФЯНАЎ","chapter":"7","verse":"25","text":"Што да дзявоцтва, дык я ня маю наказу Гасподняга, а даю параду, як той, хто атрымаў ад Госпада міласьць быць Яму верным."},{"book":"1 КАРЫНФЯНАЎ","chapter":"7","verse":"26","text":"Дзеля цяперашняй патрэбы лічу за лепшае, што добра чалавеку заставацца так."},{"book":"1 КАРЫНФЯНАЎ","chapter":"7","verse":"27","text":"Ці зьвязаны ты з жонакаю? ня шукай разводу. Ці застаўся бяз жонкі? ня шукай жонкі."},{"book":"1 КАРЫНФЯНАЎ","chapter":"7","verse":"28","text":"Урэшце, калі і ажэнішся, ня згрэшыш; і калі дзяўчына выйдзе замуж, ня згрэшыць. Але такія зазнаюць цялеснага гора, а мне вас шкада."},{"book":"1 КАРЫНФЯНАЎ","chapter":"7","verse":"29","text":"Я вам кажу, браты: час ужо кароткі, так што тыя, што маюць жонак, хай жывуць, як бы ня мелі,"},{"book":"1 КАРЫНФЯНАЎ","chapter":"7","verse":"30","text":"і тыя, што плачуць, як бы ня плакалі; і тыя, што радуюцца, як бы ня радаваліся: і тыя, што купляюць, як бы не набывалі;"},{"book":"1 КАРЫНФЯНАЎ","chapter":"7","verse":"31","text":"і тыя, што карыстаюцца сьветам гэтым, як бы не карысталіся; бо мінаецца вобраз сьвету гэтага."},{"book":"1 КАРЫНФЯНАЎ","chapter":"7","verse":"32","text":"А я хачу, каб вы ня мелі клопату. Нежанаты клапоціцца пра Гасподняе, як дагадзіць Госпаду;"},{"book":"1 КАРЫНФЯНАЎ","chapter":"7","verse":"33","text":"а жанаты клапоціцца пра зямное, як дагадзіць жонцы. Ёсьць розьніца паміж замужняю і дзяўчынаю:"},{"book":"1 КАРЫНФЯНАЎ","chapter":"7","verse":"34","text":"незамужняя клапоціцца пра Гасподняе, як дагадзіць Госпаду, каб быць сьвятою і целам і духам; а замужняя клапоціцца пра зямное, як дагадзіць мужу."},{"book":"1 КАРЫНФЯНАЎ","chapter":"7","verse":"35","text":"Кажу гэта на вашую ж карысьць, не на тое, каб накласьці на вас путы, а каб вы годна і няспынна служылі Госпаду сур'ёзна."},{"book":"1 КАРЫНФЯНАЎ","chapter":"7","verse":"36","text":"Калі ж хто і лічыць няпрыстойным для сваёй дзяўчыны тое, каб яна, будучы ў сталым веку, заставалася так, той хай робіць, як хоча, - ня згрэшыць; няхай такія выходзяць замуж."},{"book":"1 КАРЫНФЯНАЎ","chapter":"7","verse":"37","text":"Але хто непахісна цьвёрды ў сэрцы сваім і, ня змушаны патрэбаю, а маючы ўладу ў сваёй волі, рашыўся ў сэрцы сваім аберагчы сваю дзяўчыну, - той добра робіць."},{"book":"1 КАРЫНФЯНАЎ","chapter":"7","verse":"38","text":"Таму той, хто выдае замуж сваю дзяўчыну, добра робіць; а хто не выдае, робіць лепш."},{"book":"1 КАРЫНФЯНАЎ","chapter":"7","verse":"39","text":"Жонка зьвязана законам, пакуль жыве муж яе; калі ж муж яе памрэ, вольная выйсьці, за каго хоча, толькі ў Госпадзе."},{"book":"1 КАРЫНФЯНАЎ","chapter":"7","verse":"40","text":"Але яна шчасьлівейшая, калі застанецца так па маёй парадзе; а думаю, і я маю Духа Божага."}]}