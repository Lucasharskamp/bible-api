{"data":[{"book":"Tite","chapter":"2","verse":"1","text":"Vayi ngeyo, tuba mambu mafueni mu malongi ma kiedika."},{"book":"Tite","chapter":"2","verse":"2","text":"Longa babakala bayunduka babika ba phulu yi dia ayi yi nua, baba batu ba lukinzu, batu ba nzayilu ; baba batu ba badi minu ki kiedika, batu ba luzolo lu kiedika ayi baba batu badi mvibudulu."},{"book":"Tite","chapter":"2","verse":"3","text":"Bobuawu, baketo bayunduka baba baketo banzingilanga mu khadulu yifueni kuidi baketo banlongo ; babika ba kifu kitembikisanga mambu mabatu, babika kukiyekulanga mu nuanga malavu mawombo. Baba baketo banlonganga mambu mamboti"},{"book":"Tite","chapter":"2","verse":"4","text":"muingi balonga baketo bobo bakuedidi bosi mu zola babakala bawu ayi bana bawu,"},{"book":"Tite","chapter":"2","verse":"5","text":"baba diela, baba bavedila, babelanga zinzo ziawu mayindu ; baba baketo bamboti, batumukinanga babakala bawu mu diambu di mambu ma Nzambimabika vuezo."},{"book":"Tite","chapter":"2","verse":"6","text":"Bobuawu, lubula bamatoko muingi mabika ba phulu yi dia ayi yi nua."},{"book":"Tite","chapter":"2","verse":"7","text":"Mu mambu moso ngeyo veka ba kifuani mu mavanga mamboti. Bika malongi maku maba mavedila ayi ma lukinzu."},{"book":"Tite","chapter":"2","verse":"8","text":"Mambu maku maba masonga, makambu bila kioki mafueti tubudulu muingi batu bobo bankakidila bafua tsoni bu bakambulu diambu di mbimbi dituba mu diambu dieto."},{"book":"Tite","chapter":"2","verse":"9","text":"Lubula bavika baba bulemvo kuidi bapfumu ziawu, mimonisanga bapfumu ziawu khini mu mambu moso. Bosi mibika findisanga bapfumu ziawu ziphaka."},{"book":"Tite","chapter":"2","verse":"10","text":"Mibika yibanga, vayi mimonisa kikhuikizi ki kiedika muingi malongi ma Nzambi, Mvulusi eto makinzuku mu mambu moso."},{"book":"Tite","chapter":"2","verse":"11","text":"Bila nlemvo wu Nzambi wunnatanga phulusu wumonika kuidi batu boso."},{"book":"Tite","chapter":"2","verse":"12","text":"Wukutulonganga muingi tubika lenzanga Nzambi, tubika zinzinunuzi ntoto. Vayi tuzingila mu tsungi yayi, mu kambu phulu yi dia ayi yi nua. Tuzingila mu busonga, mu khinzukulu yi Nzambi"},{"book":"Tite","chapter":"2","verse":"13","text":"bu tulembo vingila diana di khini ayi mbonokono yi nkembo yi Nzambi eto yinneni ayi Mvulusi eto Yesu Klisto."},{"book":"Tite","chapter":"2","verse":"14","text":"Wukiyekula niandi veka mu diambu dieto muingi katukula mu mambu moso mambimbi ayi muingi kavedisa, mu diambu diandi veka, batu bobo kavuidi niandi veka ayi bobo bantulanga bufula mu vanganga mavanga mamboti."},{"book":"Tite","chapter":"2","verse":"15","text":"Longa mambu momo, lubula ayi temina mu lulendo loso lu tumina. Mutu kabika ku lenza."}]}