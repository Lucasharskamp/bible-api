{"data":[{"book":"Márk","chapter":"11","verse":"1","text":"Amikor Jeruzsálemhez közeledtek, Betfagé és Betánia felé, az Olajfák hegyénél elküldött tanítványai közül kettőt,"},{"book":"Márk","chapter":"11","verse":"2","text":"és ezt mondta nekik: „Eredjetek abba a faluba, amely előttetek van, és amikor abba bejuttok, azonnal találtok egy szamárcsikót megkötve, amelyen ember nem ült még soha; oldjátok el és hozzátok ide."},{"book":"Márk","chapter":"11","verse":"3","text":"Ha valaki pedig megkérdezi tőletek: Miért teszitek ezt? Mondjátok: Az Úrnak van szüksége rá. Erre azonnal elengedi.“"},{"book":"Márk","chapter":"11","verse":"4","text":"Elmentek tehát, és megtalálták a megkötött szamárcsikót, az ajtón kívül a kettős útnál, és eloldották azt."},{"book":"Márk","chapter":"11","verse":"5","text":"Az ott állók közül pedig némelyek ezt mondták nekik: „Mit műveltek, hogy eloldjátok a szamárcsikót?“"},{"book":"Márk","chapter":"11","verse":"6","text":"Ők pedig úgy feleltek nekik, amint Jézus megparancsolta. Erre elengedték őket."},{"book":"Márk","chapter":"11","verse":"7","text":"Odavitték a szamárcsikót Jézushoz, rátették felsőruháikat, ő pedig felült rá."},{"book":"Márk","chapter":"11","verse":"8","text":"Sokan pedig felsőruháikat az útra terítették, mások pedig ágakat vagdostak a fákról, és az útra szórták."},{"book":"Márk","chapter":"11","verse":"9","text":"Akik pedig előtte mentek, és akik követték, ezt kiáltották:"},{"book":"Márk","chapter":"11","verse":"10","text":"Áldott a mi Atyánknak, Dávidnak országa,"},{"book":"Márk","chapter":"11","verse":"11","text":"És bement Jézus Jeruzsálembe és a templomba, mindenhol körülnézett, és mivel az idő már későre járt, kiment Betániába a tizenkettővel."},{"book":"Márk","chapter":"11","verse":"12","text":"Másnap, mikor Betániából kimentek, megéheztek,"},{"book":"Márk","chapter":"11","verse":"13","text":"és messziről meglátva egy fügefát, amelynek levelei voltak, odament, hátha talál valamit rajta. De odaérve, egyebet, mint levelet, nem talált rajta, mert nem volt fügeérés ideje."},{"book":"Márk","chapter":"11","verse":"14","text":"Akkor Jézus megszólalt, és ezt mondta a fügefának: „Soha többé ne egyék rólad gyümölcsöt senki.“ A tanítványai is hallották ezt."},{"book":"Márk","chapter":"11","verse":"15","text":"Azután Jeruzsálembe érkeztek. Bemenve a templomba, Jézus kezdte kiűzni azokat, akik a templomban árultak és vásároltak, a pénzváltók asztalait és a galambárusok székeit pedig felborította,"},{"book":"Márk","chapter":"11","verse":"16","text":"és nem engedte, hogy valaki edényt vigyen a templomon keresztül."},{"book":"Márk","chapter":"11","verse":"17","text":"Azután így tanította őket: „Nincs-e megírva:"},{"book":"Márk","chapter":"11","verse":"18","text":"És meghallották az írástudók és a főpapok, és azon tanakodtak, hogy hogyan veszíthetnék el őt. Mert féltek tőle, mivel az egész sokaság álmélkodott az ő tanításán."},{"book":"Márk","chapter":"11","verse":"19","text":"Amikor azután beesteledett, kiment a városból."},{"book":"Márk","chapter":"11","verse":"20","text":"Reggel pedig, amikor elmentek a fügefa mellett, látták, hogy az gyökerestől kiszáradt."},{"book":"Márk","chapter":"11","verse":"21","text":"Péter visszaemlékezve, ezt mondta neki: „Mester, nézd, a fügefa, amelyet megátkoztál, kiszáradt.“"},{"book":"Márk","chapter":"11","verse":"22","text":"És Jézus ezt felelte nekik: „Legyen hitetek Istenben."},{"book":"Márk","chapter":"11","verse":"23","text":"Mert bizony mondom néktek, ha valaki azt mondja ennek a hegynek: Kelj fel, és ugorjál a tengerbe, és szívében nem kételkedik, hanem hiszi, hogy amit mond, megtörténik, meglesz, amit mondott."},{"book":"Márk","chapter":"11","verse":"24","text":"Ezért mondom nektek: Amit könyörgésetekben kértek, higgyétek, hogy mindazt megkapjátok, és meg is adatik néktek."},{"book":"Márk","chapter":"11","verse":"25","text":"És amikor imádkozva megálltok, bocsássátok meg, ha valaki ellen valami panaszotok van, hogy a ti mennyei Atyátok is megbocsássa nektek vétkeiteket."},{"book":"Márk","chapter":"11","verse":"26","text":"Ha pedig ti nem bocsátotok meg, a ti mennyei Atyátok sem bocsátja meg a ti vétkeiteket.“"},{"book":"Márk","chapter":"11","verse":"27","text":"Ismét elmentek Jeruzsálembe. Amikor pedig Jézus a templomban körüljárt, odamentek hozzá a főpapok, az írástudók és a vének."},{"book":"Márk","chapter":"11","verse":"28","text":"És mondták neki: „Milyen hatalommal cselekszed ezeket, és ki adta neked a hatalmat arra, hogy ezeket cselekedd?“"},{"book":"Márk","chapter":"11","verse":"29","text":"Jézus pedig ezt mondta nekik: „Én is kérdezek egy dolgot tőletek, feleljetek meg nekem, és megmondom nektek, hogy miféle hatalomnál fogva cselekszem ezeket."},{"book":"Márk","chapter":"11","verse":"30","text":"A János keresztsége mennyből való volt-e vagy emberektől? Erre feleljetek nekem.“"},{"book":"Márk","chapter":"11","verse":"31","text":"Azok pedig tanakodtak maguk között, ezt mondván: „Ha azt mondjuk: a mennyből, azt fogja mondani: Akkor miért nem hittetek neki?"},{"book":"Márk","chapter":"11","verse":"32","text":"Mondjuk talán azt: az emberektől?“ De féltek a néptől, mert mindenki azt tartotta Jánosról, hogy valóban próféta volt."},{"book":"Márk","chapter":"11","verse":"33","text":"Ezért így feleltek Jézusnak: „Nem tudjuk.“ Jézus is válaszolt nekik: „Én sem mondom meg nektek, miféle hatalomnál fogva cselekszem ezeket.“"}]}