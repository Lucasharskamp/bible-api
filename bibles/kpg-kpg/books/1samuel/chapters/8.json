{"data":[{"book":"1 Samuel","chapter":"8","verse":"1","text":"Samuel gu madua, gei mee gu haganoho aga ana dama daane e dagi digau Israel."},{"book":"1 Samuel","chapter":"8","verse":"2","text":"Tangada madua dono ingoo go Joel, gei tangada dulii go Abijah, meemaa nogo dagi i di waahale go Beersheba."},{"book":"1 Samuel","chapter":"8","verse":"3","text":"Gei meemaa hagalee kawe nia hai di nau damana, meemaa e manawa hagagailaa gi nia bahihadu, gei meemaa e kae di nau hui halahalau, gei hagalee haganoho di nau hai gabunga gi humalia."},{"book":"1 Samuel","chapter":"8","verse":"4","text":"Malaa, nia dagi huogodoo o digau Israel ga dagabuli, gaa hula gi baahi o Samuel i Ramah."},{"book":"1 Samuel","chapter":"8","verse":"5","text":"Gei digaula ga helekai gi mee, “Dolomeenei gei goe gu madumadua, gei au dama daane hagalee daudali au helekai. Deenei laa, goe hilihilia mai dahi dangada e hai di madau king, e dagi gimaadou gadoo be nia henua ala i golo.”8.5 Deuteronomy 17.14"},{"book":"1 Samuel","chapter":"8","verse":"6","text":"Samuel gu huaidu huoloo ono lodo gi digaula ala e hai bolo ginaadou e hiihai di nadau king, gei mee ga dalodalo ang gi Dimaadua."},{"book":"1 Samuel","chapter":"8","verse":"7","text":"Gei Dimaadua ga helekai anga, “Hagalongo gi nia mee huogodoo o nia daangada ala ma ga helekai adu gi di goe, idimaa, ma hagalee kooe dela ne bae gi daha go digaula, ko Au hua, bolo Au gi dee hai di nadau king."},{"book":"1 Samuel","chapter":"8","verse":"8","text":"Mai hua i di laangi dela ne laha mai digaula gi daha mo Egypt, gaa dae mai loo gi dangi nei, digaula e huli gi daha mo Au, e daumaha gi nia balu ieidu. Gei dolomeenei digaula e hai adu gi di goe di hai dela nogo hai mai gi di Au i nia madagoaa huogodoo."},{"book":"1 Samuel","chapter":"8","verse":"9","text":"Malaa, goe hagalongo gi digaula, gei goe gi haga modongoohia ina gi digaula di hai o di nadau king dela ma gaa dagi ginaadou.”"},{"book":"1 Samuel","chapter":"8","verse":"10","text":"Samuel ga haga modongoohia ang gi digaula ala e hiihai e hai di nadau king, gi nnelekai huogodoo a Dimaadua ala ne hagi anga gi mee."},{"book":"1 Samuel","chapter":"8","verse":"11","text":"Samuel ga helekai, “Deenei di hai o di godou king dela ma gaa dagi goodou: Godou dama daane gaa hai ana gau dauwa, hunu gau i digaula e ngalua i hongo ana waga hongo henua, hunu gau gaa hai digau e llele nia hoodo, hunu gau gaa hai digau dauwa ala e hula i mua ana waga hongo henua."},{"book":"1 Samuel","chapter":"8","verse":"12","text":"Gei mee gaa hili aga ana daangada i lodo godou dama daane, e hai nia dagi o ana buini gau dauwa dagi mana daangada, mono dagi o nia buini gau dauwa madalima, mono gau e ngalua i ana hadagee, mono gau e hadi ana huwa laagau, mono gau e hai ana goloo dauwa mono gau e hai ana waga llele hongo henua."},{"book":"1 Samuel","chapter":"8","verse":"13","text":"Gei godou dama ahina gaa hai nadau lolo kala ang gi mee, ga ngalua ang gi mee, e dunu nadau meegai mono palaawaa."},{"book":"1 Samuel","chapter":"8","verse":"14","text":"Mee gaa daa godou gowaa ala koia e humalia, mo godou hadagee waini, mo godou hadagee olib, gaa wanga gi ana gau aamua e hai mee ginai."},{"book":"1 Samuel","chapter":"8","verse":"15","text":"Mee gaa daa dahi baahi madangaholu mai i nia huwa o godou hagadili mo godou waini, e wanga gi digau aamua o dono hale mo anga labelaa gi ana gau aamua ala i golo."},{"book":"1 Samuel","chapter":"8","verse":"16","text":"Mee gaa daa labelaa godou gau ngalua, godou kau ala koia e humalia, mo godou ‘donkey’ belee hai ana mee hai hegau."},{"book":"1 Samuel","chapter":"8","verse":"17","text":"Mee gaa daa dahi baahi madangaholu o godou manu, gei goodou gaa hai ana hege."},{"book":"1 Samuel","chapter":"8","verse":"18","text":"I di madagoaa hua deelaa, gei goodou ga helehelekai hagahuaidu huoloo i di godou king dela ne hilihili go goodou, gei Dimaadua ga hagalee hagalongo adu gi godou helekai hai baahi.”"},{"book":"1 Samuel","chapter":"8","verse":"19","text":"Gei ogo nia daangada hagalee hagalongo gi Samuel, digaula ga helekai, “Deeai, gimaadou e hiihai hua e hai di madau king,"},{"book":"1 Samuel","chapter":"8","verse":"20","text":"bolo gii hai gimaadou be nia henua ala i golo. Go di madau king dela e dagi gimaadou, gei e dagi gimaadou gi lodo tauwa, gei e heebagi i gimaadou.”"},{"book":"1 Samuel","chapter":"8","verse":"21","text":"Samuel gu hagalongo gi nia mee huogodoo a digaula ala ne helekai, gei mee gaa hana ga hagadae ang gi Dimaadua."},{"book":"1 Samuel","chapter":"8","verse":"22","text":"Dimaadua ga helekai gi Samuel, “Heia di hiihai digaula, wanga ina di nadau king.”"}]}