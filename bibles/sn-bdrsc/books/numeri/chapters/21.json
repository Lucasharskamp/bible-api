{"data":[{"book":"Numeri","chapter":"21","verse":"1","text":"Mambo weAradhi muKenani aigara kuNegevhi, akati anzwa kuti vaIsraeri vakanga vachiuya nenzira inoenda kuAtarimi, akarwisa vaIsraeri akatapa vamwe vavo."},{"book":"Numeri","chapter":"21","verse":"2","text":"Ipapo vaIsraeri vakaita mhiko iyi kuna Jehovha, vakati: “Kana mukaisa vanhu ava mumaoko edu, tichaparadza maguta avo zvachose.”"},{"book":"Numeri","chapter":"21","verse":"3","text":"Jehovha akateerera chikumbiro chavaIsraeri akapa vaKenani kwavari. Vakavaparadza zvachose ivo namaguta avo; naizvozvo nzvimbo iyo ikatumidzwa kunzi Homa."},{"book":"Numeri","chapter":"21","verse":"4","text":"Vakafamba vachibva nokuGomo reHori vachitevedza nzira yaienda nokuGungwa Dzvuku, kuti vapoterere Edhomu. Asi vanhu vakaora mwoyo panzira;"},{"book":"Numeri","chapter":"21","verse":"5","text":"vakapopotera Mwari naMozisi, vachiti, “Makatibudisireiko muIjipiti kuti tizofira murenje? Chingwa hapana! Mvura hapana! Uye hatidi zvokudya zvokungotamburira izvi!”"},{"book":"Numeri","chapter":"21","verse":"6","text":"Ipapo Jehovha akatuma nyoka dzino uturu pakati pavo, dzikaruma vanhu uye vaIsraeri vazhinji vakafa."},{"book":"Numeri","chapter":"21","verse":"7","text":"Vanhu vakauya kuna Mozisi vakati, “Takatadza, patakapopotera Jehovha nemi. Nyengeterai kuti Jehovha atibvisire nyoka idzi pakati pedu.” Saka Mozisi akanyengeterera vanhu."},{"book":"Numeri","chapter":"21","verse":"8","text":"Jehovha akati kuna Mozisi, “Gadzira nyoka ino uturu ugoiturika padanda; ani naani anorumwa, akatarira kwairi achararama.”"},{"book":"Numeri","chapter":"21","verse":"9","text":"Saka Mozisi akagadzira nyoka yendarira akaiturika padanda. Ipapo vaiti kana ani naani akange arumwa nenyoka, akatarisa panyoka yendarira, airarama."},{"book":"Numeri","chapter":"21","verse":"10","text":"VaIsraeri vakaramba vachifamba vakandodzika musasa paObhoti."},{"book":"Numeri","chapter":"21","verse":"11","text":"Ipapo vakasimuka kubva paObhoti vakandodzika musasa paIye Abharimi, mugwenga rakatarisana neMoabhu kwakanangana nokumabudazuva."},{"book":"Numeri","chapter":"21","verse":"12","text":"Kubva ipapo vakaenderera mberi vakandodzika musasa muMupata weZeredhi."},{"book":"Numeri","chapter":"21","verse":"13","text":"Vakasimuka vakabvapo vakandodzika musasa mujinga meAnoni, riri murenje rinosvika kunyika yavaAmori. Anoni ndiwo muganhu weMoabhu, pakati peMoabhu navaAmori."},{"book":"Numeri","chapter":"21","verse":"14","text":"Ndokusaka Bhuku reHondo dzaJehovha richiti:"},{"book":"Numeri","chapter":"21","verse":"15","text":"nemateru ehova"},{"book":"Numeri","chapter":"21","verse":"16","text":"Kubva ipapo vakapfuurira mberi vachienda vakasvika kuBheeri, patsime apo pakanzi naJehovha kuna Mozisi, “Unganidza vanhu pamwe chete uye ini ndichavapa mvura.”"},{"book":"Numeri","chapter":"21","verse":"17","text":"Ipapo vaIsraeri vakaimba rwiyo urwu:"},{"book":"Numeri","chapter":"21","verse":"18","text":"pamusoro petsime rakacherwa namachinda,"},{"book":"Numeri","chapter":"21","verse":"19","text":"vachibva kuMatana vakaenda kuNaharieri, vachibva kuNaharieri vakaenda kuBhamoti,"},{"book":"Numeri","chapter":"21","verse":"20","text":"uye vachibva kuBhamoti vakaenda kumupata uri muMoabhu pamusoro pegomo rePisiga rinotarira pasi kurenje."},{"book":"Numeri","chapter":"21","verse":"21","text":"VaIsraeri vakatuma nhume kundoti kuna Sihoni mambo wavaAmori:"},{"book":"Numeri","chapter":"21","verse":"22","text":"“Titendereiwo kupfuura nomunyika yenyu. Hatingatsaukiri muminda yenyu kana minda yemizambiringa, kana kunwa mvura kubva patsime ripi zvaro. Tichangofamba hedu nomunzira huru yamambo kusvikira tapfuura munyika yenyu.”"},{"book":"Numeri","chapter":"21","verse":"23","text":"Asi Sihoni haana kutendera vaIsraeri kupfuura nomunyika yake. Akaunganidza hondo yake yose vakafamba vachienda kurenje kundorwisa vaIsraeri. Akati asvika paJahazi, vakarwa navaIsraeri."},{"book":"Numeri","chapter":"21","verse":"24","text":"Kunyange zvakadaro, vaIsraeri vakamukunda nomunondo vakamutorera nyika yake kubva paAnoni kusvikira kuJabhoki, asi kusvikira kuvaAmoni bedzi, nokuti muganhu wavo wakanga wakasimba."},{"book":"Numeri","chapter":"21","verse":"25","text":"VaIsraeri vakatapa maguta ose avaAmori vakagaramo, pamwe chete neHeshibhoni nenzvimbo dzaro dzose dzokugara."},{"book":"Numeri","chapter":"21","verse":"26","text":"Heshibhoni rakanga riri guta raSihoni mambo wavaAmori, akanga arwa namambo akanga ari weMoabhu kare akamutorera nyika yake yose kundosvika kuAnoni."},{"book":"Numeri","chapter":"21","verse":"27","text":"Ndokusaka vadetembi vachiti:"},{"book":"Numeri","chapter":"21","verse":"28","text":"“Moto wakabuda muHeshibhoni,"},{"book":"Numeri","chapter":"21","verse":"29","text":"Une nhamo, iwe Moabhu!"},{"book":"Numeri","chapter":"21","verse":"30","text":"“Asi takavakunda;"},{"book":"Numeri","chapter":"21","verse":"31","text":"Saka vaIsraeri vakagara munyika yavaAmori."},{"book":"Numeri","chapter":"21","verse":"32","text":"Shure kwokunge Mozisi atuma vasori kuJazeri, vaIsraeri vakatapa nzvimbo dzaro dzakanga dzakaripoteredza uye vakadzinga vaAmori vakanga vageremo."},{"book":"Numeri","chapter":"21","verse":"33","text":"Ipapo vakadzoka vakakwidza nenzira inoenda nokuBhashani, uye Ogi mambo weBhashani nehondo yake yose akabuda kuti andosangana navo kuti arwe navo paEdhirei."},{"book":"Numeri","chapter":"21","verse":"34","text":"Jehovha akati kuna Mozisi, “Usamutya, nokuti ndamupa kwauri, nehondo yake yose uye nenyika yake. Umuitire zvawakaitira Sihoni mambo wavaAmori, uyo aitonga muHeshibhoni.”"},{"book":"Numeri","chapter":"21","verse":"35","text":"Saka vakamuuraya, pamwe chete navanakomana vake nehondo yake yose, vakasiya pasina kana mupenyu. Uye vakatora nyika yake."}]}