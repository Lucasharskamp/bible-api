{"data":[{"book":"عَننَبِ يٍرٍ مِ","chapter":"37","verse":"1","text":"بَبِلْن مَنفّ نٍبُكَدَنسَرِ نَشَ يٌسِيَ شَ دِ سٍدٍكِيَ تِ يُدَيَ مَنفّ رَ يٍهٌيَكِمِ شَ دِ يٍهٌيَكِنِ حْشْي رَ."},{"book":"عَننَبِ يٍرٍ مِ","chapter":"37","verse":"2","text":"سٍدٍكِيَ، عَ شَ كُنتِفِيٍ، نُن بْشِ حَمَ مُ عٍ تُلِ مَتِ عَلَتَلَ شَ مَسٍنيِ رَ عَننَبِ يٍرٍ مِ نَشَن مَسٍنشِ."},{"book":"عَننَبِ يٍرٍ مِ","chapter":"37","verse":"3","text":"سٍدٍكِيَ نَشَ سٍلٍمِيَ شَ دِ يٍهُكَلَ نُن مَاسٍيَ شَ دِ سٍقَنِيَ شّي عَننَبِ يٍرٍ مِ يِرٍ عَ قَلَقٍ رَ، «مُشُ مَرِفِ عَلَتَلَ مَشَندِ مُشُ بّ.»"},{"book":"عَننَبِ يٍرٍ مِ","chapter":"37","verse":"4","text":"عَننَبِ يٍرٍ مِ مُ نُ سَشِ فٍيلِ كُي سِندٍن، عَ نُ نْمَ حّرّدٍ حَمَ يَ مَ عَلْ عَ نُ وَ مَ عَ شْن مَ كِ نَشّ."},{"book":"عَننَبِ يٍرٍ مِ","chapter":"37","verse":"5","text":"مِسِرَ مَنفّ شَ سْورِيٍ تٌ مِنِ مِسِرَ بْشِ رَ، كَلِدِكَيٍ نَشَ نَ شِبَارُي مّ، عٍ نَشَ كٍلِ دَرِ سَلَمُ عٍ نُ نَ فٍرٍقٍ دّننَشّ."},{"book":"عَننَبِ يٍرٍ مِ","chapter":"37","verse":"6","text":"نَ وَشَتِ عَلَتَلَ نَشَ يِ مَسٍنيِ تِ عَننَبِ يٍرٍ مِ بّ،"},{"book":"عَننَبِ يٍرٍ مِ","chapter":"37","verse":"7","text":"«عِسِرَيِلَ مَرِفِ عَلَتَلَ شَ مَسٍنيِ نَن يَ؛ وٌ عَ مَسٍن يُدَيَ مَنفّ بّ، نَشَن وٌ شّيشِ ﭑ يِرٍ عَلَكٌ ﭑ شَ عَلَتَلَ مَشَندِ وٌ بّ، مِسِرَ مَنفّ شَ سْورِ نَشٍيٍ مِنِشِ وٌ مَلِدٍ، عٍ قَمَ نّ فبِلٍندٍ عٍ شْنيِ مِسِرَ."},{"book":"عَننَبِ يٍرٍ مِ","chapter":"37","verse":"8","text":"نَ تّمُي كَلِدِكَيٍ مَن فبِلٍنمَ نّ بٍ، عٍ قَ يِ تَا سُشُ، عٍ عَ فَن تّ رَ."},{"book":"عَننَبِ يٍرٍ مِ","chapter":"37","verse":"9","text":"عَلَتَلَ شَ مَسٍنيِ نَن نَ كِ. وٌ نَشَ وٌ يّتّ مَدَشُ، وٌ نَشَ عَ مَحْشُن كَلِدِكَيٍ بَرَ مَكُيَ وٌ رَ. عٍ مُ قَمَ وٌ لُدٍ."},{"book":"عَننَبِ يٍرٍ مِ","chapter":"37","verse":"10","text":"هَلِ وٌ كَلِدِكَيٍ شَ سْورِيٍ بْنبْ، نَشٍيٍ نَ وٌ فٍرٍقٍ، عٍ شَ سْورِ مَشْنْشِ ندٍيٍ قَمَ نّ كٍلِدٍ عَلَكٌ عٍ شَ يِ تَا فَن تّ رَ.»"},{"book":"عَننَبِ يٍرٍ مِ","chapter":"37","verse":"11","text":"كَلِدِكَيٍ شَ سْورِيٍ تٌ كٍلِ دَرِ سَلَمُ مِسِرَ مَنفّ شَ سْورِيٍ شَ قٍ رَ،"},{"book":"عَننَبِ يٍرٍ مِ","chapter":"37","verse":"12","text":"عَننَبِ يٍرٍ مِ نَشَ وَ كٍلِقٍ دَرِ سَلَمُ، عَ شَ سِفَ بُنيَمِن بْنسْي شَ بْشِ مَ عَلَكٌ عَ شَ عَ كّ ندٍ تٌنفٌ نَا."},{"book":"عَننَبِ يٍرٍ مِ","chapter":"37","verse":"13","text":"عَ تٌ بُنيَمِن نَادّ لِ كٍلِقٍ دَرِ سَلَمُ، سٍلٍمِيَ شَ دِ يِرِيَ، شَنَنِيَ شَ مَمَدِ نَشَ عَ سُشُ، عَ عَ قَلَ عَ بّ، «عِ نَ سِفَقٍ كَلِدِكَيٍ نَن يِرٍ.»"},{"book":"عَننَبِ يٍرٍ مِ","chapter":"37","verse":"14","text":"عَننَبِ يٍرٍ مِ نَشَ عَ يَابِ، «عِ وُلٍ. ﭑ مُ سِفَقٍ كَلِدِكَيٍ شَ يِرٍ.» كْنْ يِرِيَ مُ لَ عَ رَ، عَ نَشَ عَننَبِ يٍرٍ مِ سُشُ، عَ عَ شَنِن كُنتِفِيٍ شْن مَ."},{"book":"عَننَبِ يٍرٍ مِ","chapter":"37","verse":"15","text":"كُنتِفِيٍ نَشَ شْنْ عَننَبِ يٍرٍ مِ مَ، عٍ عَ بْنبْ، عٍ عَ سَ فٍيلِ كُي، دّننَشّ قِندِشِ يٌنَتَن سّبّلِتِ شَ بَنشِ رَ."},{"book":"عَننَبِ يٍرٍ مِ","chapter":"37","verse":"16","text":"عٍ نَشَ عَننَبِ يٍرٍ مِ رَ سٌ يِرٍ حَاشِ ندٍ كُي مّننِ، عَ لُشِ دّننَشّ تّمُي شْننَكُيٍ."},{"book":"عَننَبِ يٍرٍ مِ","chapter":"37","verse":"17","text":"مَنفّ سٍدٍكِيَ نَشَ عَننَبِ يٍرٍ مِ شِلِ، عَ قَ عَ مَشْرِن فُندٌ رَ، «عَلَتَلَ بَرَ مَسٍنيِ ندٍ قِ عِ مَ؟» عَننَبِ يٍرٍ مِ نَشَ عَ يَابِ، «عِيٌ. بَبِلْن مَنفّ قَمَ نّ عِ سُشُدٍ.»"},{"book":"عَننَبِ يٍرٍ مِ","chapter":"37","verse":"18","text":"عَننَبِ يٍرٍ مِ مَن نَشَ عَ قَلَ مَنفّ سٍدٍكِيَ بّ، «ﭑ هَاكّ مُندُن نَبَشِ عِ رَ، شَ نَ مُ عِ شَ كُنتِفِيٍ رَ، شَ نَ مُ حَمَ رَ، وٌ ﭑ سَشِ فٍيلِ كُي نَشَن مَ؟"},{"book":"عَننَبِ يٍرٍ مِ","chapter":"37","verse":"19","text":"وٌ شَ نَمِحْنمّيٍ نَ مِندٍن، نَشٍيٍ عَ قَلَمَ بَبِلْن مَنفّ مُ قَمَ وٌ تَن نُن يِ بْشِ سُشُدٍ؟"},{"book":"عَننَبِ يٍرٍ مِ","chapter":"37","verse":"20","text":"يَكْسِ عِ شَ عِ تُلِ مَتِ ﭑ نَ. مَنفّ، ﭑ بَرَ عِ مَيَندِ، عِ شَ ﭑ مَ وْيّنيِ سُشُ. عِ نَشَ ﭑ نَسٌ يٌنَتَن سّبّلِتِ شْنيِ سْنْن، عَلَكٌ ﭑ نَشَ قَشَ!»"},{"book":"عَننَبِ يٍرٍ مِ","chapter":"37","verse":"21","text":"مَنفّ سٍدٍكِيَ نَشَ يَامَرِ قِ عٍ شَ عَننَبِ يٍرٍ مِ لُ فٍيلِ تّتّ كُي، عٍ مَن شَ تَامِ شُنتُنيِ سٌ عَ يِ رَ لْشْ يٌ لْشْ كٍلِقٍ تَامِ فَندٍ. عٍ شَ نَ رَبَ هَن تَامِ حْنمَ تَا كُي تّمُي نَشّ. نَ نَن عَ تٌشِ عَننَبِ يٍرٍ مِ نَشَ لُ فٍيلِ تّتّ كُي."}]}