{"data":[{"book":"1 Samweli","chapter":"3","verse":"1","text":"Kijana Samweli alihudumu mbele za Bwana chini ya Eli. Katika siku zile neno la Mungu lilikuwa adimu, hapakuwepo na maono mengi."},{"book":"1 Samweli","chapter":"3","verse":"2","text":"Usiku mmoja Eli, ambaye macho yake yalikuwa yamefifia sana kiasi kwamba aliona kwa shida sana, alikuwa amelala mahali pake pa kawaida."},{"book":"1 Samweli","chapter":"3","verse":"3","text":"Taa ya Mungu bado ilikuwa haijazimika, na Samweli alikuwa amelala Hekaluni3:3 Hekaluni maana yake ndani ya Maskani ya Bwana. mwa Bwana, ambapo Sanduku la Mungu lilikuwako."},{"book":"1 Samweli","chapter":"3","verse":"4","text":"Kisha Bwana akamwita Samweli."},{"book":"1 Samweli","chapter":"3","verse":"5","text":"Naye akakimbia kwa Eli na kumwambia, “Mimi hapa, kwa kuwa umeniita.”"},{"book":"1 Samweli","chapter":"3","verse":"6","text":"Bwana akaita tena, “Samweli!” Naye Samweli akaamka, kwenda kwa Eli na kusema, “Mimi hapa, kwa kuwa umeniita.”"},{"book":"1 Samweli","chapter":"3","verse":"7","text":"Wakati huu Samweli alikuwa bado hajamjua Bwana. Neno la Bwana lilikuwa bado halijafunuliwa kwake."},{"book":"1 Samweli","chapter":"3","verse":"8","text":"Bwana akamwita Samweli mara ya tatu, naye Samweli akaamka kwenda kwa Eli na kusema, “Mimi hapa, kwa kuwa umeniita.”"},{"book":"1 Samweli","chapter":"3","verse":"9","text":"Hivyo Eli akamwambia Samweli, “Nenda ukalale, na kama akikuita, sema, ‘Nena Bwana, kwa kuwa mtumishi wako anasikiliza.’ ” Hivyo Samweli akaenda na kulala mahali pake."},{"book":"1 Samweli","chapter":"3","verse":"10","text":"Bwana akaja akasimama hapo, akiita kama mara zile nyingine, “Samweli! Samweli!”"},{"book":"1 Samweli","chapter":"3","verse":"11","text":"Naye Bwana akamwambia Samweli: “Tazama, nipo karibu kufanya kitu katika Israeli ambacho kitafanya masikio ya kila mmoja atakayesikia yawashe."},{"book":"1 Samweli","chapter":"3","verse":"12","text":"Wakati huo nitatimiza dhidi ya Eli kila kitu nilichonena dhidi ya jamaa yake, kuanzia mwanzo mpaka mwisho."},{"book":"1 Samweli","chapter":"3","verse":"13","text":"Kwa kuwa nilimwambia kwamba ningehukumu jamaa yake milele kwa sababu ya dhambi aliyoijua, wanawe kumkufuru Mungu, naye akashindwa kuwazuia."},{"book":"1 Samweli","chapter":"3","verse":"14","text":"Kwa hiyo, nikaapa kuhusu nyumba ya Eli, ‘Hatia ya nyumba ya Eli kamwe haitaweza kufidiwa kwa dhabihu au sadaka.’ ”"},{"book":"1 Samweli","chapter":"3","verse":"15","text":"Samweli akalala mpaka asubuhi, kisha akafungua milango ya nyumba ya Bwana. Aliogopa kumwambia Eli yale maono,"},{"book":"1 Samweli","chapter":"3","verse":"16","text":"lakini Eli akamwita na kumwambia, “Samweli mwanangu.”"},{"book":"1 Samweli","chapter":"3","verse":"17","text":"Eli akamuuliza, “Ni nini alichokuambia? Usinifiche. Bwana na ashughulike nawe, tena kwa ukali, kama utanificha chochote alichokuambia.”"},{"book":"1 Samweli","chapter":"3","verse":"18","text":"Kwa hiyo Samweli akamwambia kila kitu, bila kumficha chochote. Ndipo Eli akasema, “Yeye ni Bwana; na afanye lile lililo jema machoni pake!”"},{"book":"1 Samweli","chapter":"3","verse":"19","text":"Bwana alikuwa pamoja na Samweli alipokuwa akikua, na hakuacha hata moja ya maneno yake lianguke chini."},{"book":"1 Samweli","chapter":"3","verse":"20","text":"Nao Israeli wote kuanzia Dani hadi Beer-Sheba wakatambua kuwa Samweli amethibitishwa kuwa nabii wa Bwana."},{"book":"1 Samweli","chapter":"3","verse":"21","text":"Bwana akaendelea kutokea huko Shilo, na huko kujidhihirisha kwa Samweli kwa njia ya neno lake."}]}