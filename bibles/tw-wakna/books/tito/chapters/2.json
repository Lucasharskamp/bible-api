{"data":[{"book":"Tito","chapter":"2","verse":"1","text":"Ɛsɛ sɛ woma nkyerɛkyerɛ pa a wɔagye ato mu."},{"book":"Tito","chapter":"2","verse":"2","text":"Ka kyerɛ nkwakoraa na wɔmma wɔn ani nna hɔ, wɔnyɛ anyansafo, na wɔnhyɛ wɔn ho so; wɔn gyidi mu nyɛ den, wonnya ɔdɔ na wontumi ntena ɔhaw mu."},{"book":"Tito","chapter":"2","verse":"3","text":"Saa ara nso na ka kyerɛ mmerewa na wɔmmɔ ɔbra a ɛyɛ kronkron. Wonnni nseku na wɔnnyɛ asadweam nso. Wɔnkyerɛ akyerɛ pa,"},{"book":"Tito","chapter":"2","verse":"4","text":"sɛnea ɛbɛyɛ a wɔnam so betumi ama mmabaa adɔ wɔn kununom ne wɔn mma,"},{"book":"Tito","chapter":"2","verse":"5","text":"ama wɔatumi ahyɛ wɔn ho so, ayɛ kronkron na wɔayɛ awarefo pa a wotie wɔn kununom asɛm, na obi anka bɔne amfa Onyankopɔn asɛm no ho."},{"book":"Tito","chapter":"2","verse":"6","text":"Saa ara na hyɛ mmerante na wonnya ahohyɛso."},{"book":"Tito","chapter":"2","verse":"7","text":"Nneɛma nyinaa mu no, fa wo ho yɛ nhwɛso pa wɔ nnwuma payɛ mu. Di nokware na ma wʼani nku wo nkyerɛkyerɛ ho."},{"book":"Tito","chapter":"2","verse":"8","text":"Ka nsɛm a ho tew na obi antumi antia mu na ama atamfo ani awu sɛ wonnya asɛm bɔne nka mfa yɛn ho."},{"book":"Tito","chapter":"2","verse":"9","text":"Ɛsɛ sɛ asomfo tie wɔn wuranom, na ade nyinaa mu no, wɔsɔ wɔn wuranom ani. Ɛnsɛ sɛ woyiyi nsɛm ano"},{"book":"Tito","chapter":"2","verse":"10","text":"anaa wɔbɔ wɔn korɔn. Ɛsɛ sɛ wɔyɛ papa mmere nyinaa na wodi nokware na anam so ama biribiara a wɔyɛ no de anuonyamhyɛ aba nkyerɛkyerɛ a ɛfa Onyankopɔn a ɔyɛ yɛn Agyenkwa no ho no."},{"book":"Tito","chapter":"2","verse":"11","text":"Onyankopɔn adom a ɛde nkwagye ba no ayi no ho adi akyerɛ nnipa nyinaa."},{"book":"Tito","chapter":"2","verse":"12","text":"Nʼadom no kyerɛ yɛn sɛ, yɛmpa asetena a ɛho ntew no ne wiase akɔnnɔ akyi na yɛntena ase ahohyɛso, kronkronyɛ ne Onyamesuro mu wɔ wiase ha."},{"book":"Tito","chapter":"2","verse":"13","text":"Yɛwɔ anidaso wɔ bere a yɛretwɛn Onyankopɔn tumfo a ɔne Agyenkwa Yesu Kristo no ba a ɔbɛba bio wɔ anuonyam mu no."},{"book":"Tito","chapter":"2","verse":"14","text":"Ɔde ne ho maa yɛn de gyee yɛn fii bɔne mu, ɔyɛɛ yɛn nnipa a yɛpɛ papayɛ no kronkron de yɛn yɛɛ ne nko ara de."},{"book":"Tito","chapter":"2","verse":"15","text":"Kyerɛkyerɛ saa nneɛma yi na gyina wo tumi so hyɛ wʼatiefo nkuran, ka wɔn anim. Mma wɔn mu bi mmmu wo abomfiaa."}]}