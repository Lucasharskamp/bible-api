{"data":[{"book":"Hebritɔwo","chapter":"2","verse":"1","text":"Esia ta ele na mi be miaɖo to nyateƒenya siwo katã miese la nyuie, ne menye nenema o la, miate ɖa xaa tso nyateƒe la gbɔ."},{"book":"Hebritɔwo","chapter":"2","verse":"2","text":"Ne gbedeasi si mawudɔlawo gblɔ la nye nyateƒe, eye edzidalawo kple ame siwo meɖo toe o la xɔ tohehe si wodze na la,"},{"book":"Hebritɔwo","chapter":"2","verse":"3","text":"aleke míawo ya míawɔ asi le enu ne míegbe toɖoɖo ɖeɖenya gã sia? Ɖeɖe sia si Aƒetɔ la ŋutɔ ɖe gbeƒãe zi gbãtɔ la woɖo kpe edzi na mi to ame siwo ɖo toe la dzi."},{"book":"Hebritɔwo","chapter":"2","verse":"4","text":"Mawu ŋutɔ hã ɖo kpe woƒe ɖaseɖiɖi dzi to dzesiwo, nukunuwo kple nukudɔ vovovowo dzi, eye wòna Gbɔgbɔ Kɔkɔe la ƒe nunana amewo le ale si wòlɔ̃ nu."},{"book":"Hebritɔwo","chapter":"2","verse":"5","text":"Mawu metsɔ mawudɔlawo ɖo dziɖulawoe na xexeme si ava va esi ŋuti míele nu ƒom le o."},{"book":"Hebritɔwo","chapter":"2","verse":"6","text":"Ke ame aɖe gblɔ le Psalmowo ƒe agbalẽ me be,"},{"book":"Hebritɔwo","chapter":"2","verse":"7","text":"Èwɔ wo wobɔbɔ ɖe anyi vie wu mawudɔlawo,"},{"book":"Hebritɔwo","chapter":"2","verse":"8","text":"eye nètsɔ nu sia nu de eƒe afɔ te.”"},{"book":"Hebritɔwo","chapter":"2","verse":"9","text":"Míekpɔ Yesu, ame si wowɔ wòɖiɖi vie wu mawudɔlawo, ke fifia la, woɖɔ bubu kple ŋutikɔkɔe ƒe fiakuku nɛ, elabena ekpe fu yi ɖe ku me ale be to Mawu ƒe amenuveve me wòaxɔ ku ɖe ame sia ame nu."},{"book":"Hebritɔwo","chapter":"2","verse":"10","text":"Ɖeko wòle eteƒe be Mawu, ame si wɔ nuwo katã, eye wòlé nuwo katã ɖe te la nawɔ Yesu blibo to fukpekpe me be wòakplɔ viŋutsu geɖewo vɛ woakpɔ gome le eƒe ŋutikɔkɔe me, elabena Yesue kplɔ wo yi ɖeɖe la gbɔe."},{"book":"Hebritɔwo","chapter":"2","verse":"11","text":"Ame si wɔa amewo kɔkɔe kple ame siwo wowɔ kɔkɔe la katã nye ƒome ɖeka me nɔlawo. Eya ta mekpe ŋu na Yesu be wòayɔ wo be ye nɔviwo o."},{"book":"Hebritɔwo","chapter":"2","verse":"12","text":"Egblɔ be,"},{"book":"Hebritɔwo","chapter":"2","verse":"13","text":"Egagblɔ be,"},{"book":"Hebritɔwo","chapter":"2","verse":"14","text":"Esi ɖeviawo nye ŋutilã kple ʋu ta la, eya hã kpɔ gome le woƒe amenyenye me, ale be to eƒe ku me wòatsrɔ̃ ame si si ku ƒe ŋusẽ le, ame si nye Abosam,"},{"book":"Hebritɔwo","chapter":"2","verse":"15","text":"eye wòɖe ga ame siwo zu kluviwo to vɔvɔ̃ na ku me le woƒe agbemeŋkekewo katã me."},{"book":"Hebritɔwo","chapter":"2","verse":"16","text":"Le nyateƒe me la, menye mawudɔlawo ŋue wòkpe ɖo o, ke boŋ ekpe ɖe Abraham ƒe dzidzimeviwo ŋu."},{"book":"Hebritɔwo","chapter":"2","verse":"17","text":"Le susu sia ta wòle be woawɔe wòanɔ abe nɔviawo ene le go sia go me, ale be wòava zu nunɔlagã, nublanuikpɔla kple nuteƒewɔla le Mawu ƒe dɔ me, eye be wòaxe fe ɖe amewo ƒe nu vɔ̃wo ta."},{"book":"Hebritɔwo","chapter":"2","verse":"18","text":"Esi wònye be eya ŋutɔ kpe fu to tetekpɔ me ta la, ete ŋu kpe ɖe ame siwo tem wole kpɔ la ŋu."}]}