{"data":[{"book":"1 Corinthia","chapter":"3","verse":"1","text":"Ule nai ngai, kei'n nangnidiang Ratha kasip mi ngaidiang kiril angnga rilnuning, takkha taksa mi ngaidiang inril angnga, Christa diang kaladoong naipang ngaidiang kiril angnga rilkate."},{"book":"1 Corinthia","chapter":"3","verse":"2","text":"Kei'n nangni burumma nawaimong ranutuiya nangni kanawai; ajarchu khawa sik-ah nangni la-insuukmakchu; tuun katung nangni'n la-insuukmakchu, Heb 5:12,13"},{"book":"1 Corinthia","chapter":"3","verse":"3","text":"Nangni tuunkatung taksa mi ningla-eii. Ajarchu nangni suungnga in-enzootmakchu khat-um ning-insuol, tuunkatung taksa miring omchan angnga ningla omchei, hiwa jarra nangni taksa mi emak chuwabe?"},{"book":"1 Corinthia","chapter":"3","verse":"4","text":"Ajarchu miring khat-in ati, “Kei Paul mi ka-eii,” leiilaak-in, “Kei Apollos mi ka-eii,” nangni taksa mi la-emak chuwabe? 1 Cor 1:12"},{"book":"1 Corinthia","chapter":"3","verse":"5","text":"Tume Apollos? Tume Paul? Pathian suok kin eii, nangni'n inmani diangnga inphut ngamna ningmu. Eini rakip in Pumi'n thoru tia inapeii chuon dungjuiya nitho eii."},{"book":"1 Corinthia","chapter":"3","verse":"6","text":"Kei'n aru kawor, Apollos in tui sou, takkha Pathian eii kaminmoongnga kaminlokchu."},{"book":"1 Corinthia","chapter":"3","verse":"7","text":"Khawa jarra akaling khat-um tuikasou inmani kha iteii emu, takkha kaminmoongnga kaminlok Pathian khakeeng arei ka-echu."},{"book":"1 Corinthia","chapter":"3","verse":"8","text":"Akaling khat-um tuikasou inmani innikha in-angrip, inchuontho dungjuiya inmani'n inthoman inchangsik eii."},{"book":"1 Corinthia","chapter":"3","verse":"9","text":"Eini ngaihi Pathian chuon kathosuom mi ngaikha ni eii; nangni ngaihi Pathian leimun khat-um Pathian inn ning-eii."},{"book":"1 Corinthia","chapter":"3","verse":"10","text":"Keidiang inapeii Pathian rawaan dungjuiya, inn kasak kathei angnga kei'n innmunkha kadeeng, halli miring inkhat in khawa chungnga inn asak, khawa chungnga kasak mi rakip in katha-ah sakrasu."},{"book":"1 Corinthia","chapter":"3","verse":"11","text":"Kaleiomjei innmunkha Jisu Christa eii, halli tuteii innum leiilaak inmun inkhat deengtheinuni."},{"book":"1 Corinthia","chapter":"3","verse":"12","text":"Tuun miring inkhat tak-in inn munkha soonna, dangka, lungman katam, thing, na-i khat-um saponna adeeng inchu"},{"book":"1 Corinthia","chapter":"3","verse":"13","text":"inchuontho inchuontho ngaikha indangsik eii; ajarchu Christa Nikhuo nikhan amalarsik eii, ajarchu mirakip chuontho ngaikha mei-in alamalarsik eii."},{"book":"1 Corinthia","chapter":"3","verse":"14","text":"Tu ka-ang miring khan innmun makheiya isak kha mei-in kaangmak inchu, ama'n achuonthoman achangsik eii."},{"book":"1 Corinthia","chapter":"3","verse":"15","text":"Takkha achuontho kha akaang inchu, ama'n amangsik eii; ama apumtakchu aringsik eii, takkha mei machuon makheiya iheisuok angnga aringsik eii."},{"book":"1 Corinthia","chapter":"3","verse":"16","text":"Nangnihi Pathian Biak-inn ning-eii khat-um Pathian Ratha'n nangni suungnga om tihi nangni'n ningjetbo? 1 Cor 6:19; 2 Cor 6:16"},{"book":"1 Corinthia","chapter":"3","verse":"17","text":"Pathian Biak-inn kaminmang ama kha, Pathian innum aminmangsik eii. Ajarchu Pathian Biak-inn chu inthiang kha eii, halli khawa Biak-inn kha nangni ning-eii."},{"book":"1 Corinthia","chapter":"3","verse":"18","text":"Tuteii innum apumtak lamleiitiang inkeiruoi marase. Nangni karra hiwa khang hinchu akasing ka eii tia angaidon inchu, ama kha'n akasing ahong enasik aka-am kha emasa rase."},{"book":"1 Corinthia","chapter":"3","verse":"19","text":"Hiwa manmasituol lungsing lungwar hichu Pathian mit enna nemna kaboi kha eii. Ajarchu hintia injiajei, “Ama'n akasing ngaikha inmani singna theina ngaikhan asur,”"},{"book":"1 Corinthia","chapter":"3","verse":"20","text":"khale inruoiya, “Pumi'n akasing mi ngai i-ngaidon kha lailam eii tikha ajet.”"},{"book":"1 Corinthia","chapter":"3","verse":"21","text":"Khawa jarra, tuteii miring innum manmasi singna theina khan in-or marase. Ajarchu ang rakip nangnita ejei,"},{"book":"1 Corinthia","chapter":"3","verse":"22","text":"Paul, Apollos, Cephas, hiwa manmasituol, thina li ringna, tuun khat-um akahongsik, hiwa rakip ngaihi nangnita ejei;"},{"book":"1 Corinthia","chapter":"3","verse":"23","text":"halli nangni Christa mi ning-eii, halli Christa hi Pathian mi eii."}]}