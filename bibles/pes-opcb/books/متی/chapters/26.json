{"data":[{"book":"متی","chapter":"26","verse":"1","text":"چون عیسی همۀ این سخنان را به پایان رساند، به شاگردانش گفت:"},{"book":"متی","chapter":"26","verse":"2","text":"«همان‌طور که می‌دانید، دو روز دیگر عید پِسَح آغاز می‌شود. در این عید مرا دستگیر کرده، بر صلیب خواهند کشت.»"},{"book":"متی","chapter":"26","verse":"3","text":"در این هنگام، کاهنان اعظم و مشایخ قوم در خانهٔ قیافا، کاهن اعظم، گرد آمدند،"},{"book":"متی","chapter":"26","verse":"4","text":"و با یکدیگر مشورت کردند که با چه حیله‌ای عیسی را دستگیر کرده، بکشند؛"},{"book":"متی","chapter":"26","verse":"5","text":"ولی تصمیم گرفتند این کار را به هنگام عید نکنند تا آشوبی به راه نیفتد."},{"book":"متی","chapter":"26","verse":"6","text":"در آن هنگام عیسی در بیت‌عنیا در خانهٔ شمعون جذامی بود."},{"book":"متی","chapter":"26","verse":"7","text":"سر سفره، زنی با یک شیشه عطر گرانبها وارد شد و عطر را بر سر عیسی ریخت."},{"book":"متی","chapter":"26","verse":"8","text":"شاگردانش وقتی این را دیدند، اوقاتشان تلخ شد و گفتند:"},{"book":"متی","chapter":"26","verse":"9","text":"«حیف از این عطر که تلف شد. می‌شد آن را به سیصد سکۀ نقره بفروشیم و پولش را به فقرا بدهیم.»"},{"book":"متی","chapter":"26","verse":"10","text":"عیسی که می‌دانست به یکدیگر چه می‌گویند، گفت: «چرا این زن را آزار می‌دهید؟ او کار نیکویی در حق من کرده است."},{"book":"متی","chapter":"26","verse":"11","text":"فقرا را همیشه با خود دارد، ولی مرا همیشه با خود نخواهید داشت."},{"book":"متی","chapter":"26","verse":"12","text":"این زن در واقع با ریختن این عطر روی من، بدن مرا برای دفن آماده کرد."},{"book":"متی","chapter":"26","verse":"13","text":"براستی به شما می‌گویم، در هر نقطهٔ جهان که انجیل موعظه شود، خدمتی نیز که این زن به من کرد، ذکر خواهد شد.»"},{"book":"متی","chapter":"26","verse":"14","text":"آنگاه یهودای اسخریوطی که یکی از دوازده شاگرد بود، نزد کاهنان اعظم رفت"},{"book":"متی","chapter":"26","verse":"15","text":"و گفت: «چقدر به من می‌دهید تا عیسی را به شما تسلیم کنم؟» آنان سی سکهٔ نقره به او دادند."},{"book":"متی","chapter":"26","verse":"16","text":"از آن هنگام، او به دنبال فرصت مناسبی بود تا عیسی را به ایشان تسلیم کند."},{"book":"متی","chapter":"26","verse":"17","text":"روز اول عید فطیر فرا رسید. شاگردان عیسی نزد او آمده، پرسیدند: «کجا می‌خواهی برایت تدارک ببینیم تا شام پِسَح را بخوری؟»"},{"book":"متی","chapter":"26","verse":"18","text":"او در جواب گفت که به شهر نزد فلان شخص رفته، بگویند: «استاد ما می‌گوید: ”وقت من فرا رسیده است. می‌خواهم با شاگردانم در منزل شما شام پسَح را بخوریم.“»"},{"book":"متی","chapter":"26","verse":"19","text":"شاگردان طبق گفتۀ عیسی عمل کرده، شام پسَح را در آنجا تدارک دیدند."},{"book":"متی","chapter":"26","verse":"20","text":"شب، عیسی با دوازده شاگرد خود بر سر سفره نشست."},{"book":"متی","chapter":"26","verse":"21","text":"هنگام خوردن شام او به ایشان گفت: «براستی به شما می‌گویم که یکی از شما به من خیانت خواهد کرد.»"},{"book":"متی","chapter":"26","verse":"22","text":"همه از این سخن غمگین شدند و یکی پس از دیگری از او پرسیدند: «سرورم، من که آن شخص نیستم؟»"},{"book":"متی","chapter":"26","verse":"23","text":"او در پاسخ فرمود: «آن که دستش را با دست من به سوی بشقاب دراز کرد، همان کسی است که به من خیانت می‌کند."},{"book":"متی","chapter":"26","verse":"24","text":"پسر انسان26‏:24 اصطلاح «پسر انسان» یکی از عنوان‌هایی است که عیسی برای خود به‌کار می‌بُرد. باید بمیرد، همان‌طور که در کتب مقدّس دربارۀ او نوشته شده است. اما وای به حال آنکه او را تسلیم دشمن می‌کند. برای او بهتر می‌بود که هرگز به دنیا نمی‌آمد.»"},{"book":"متی","chapter":"26","verse":"25","text":"یهودا نیز که بعد به او خیانت کرد، از او پرسید: «استاد، آیا آن شخص منم؟» عیسی جواب داد: «بله، خودت گفتی!»"},{"book":"متی","chapter":"26","verse":"26","text":"وقتی شام می‌خوردند، عیسی نان را برداشت و شکر نمود؛ سپس آن را تکه‌تکه کرد و به شاگردان داد و فرمود: «بگیرید بخورید، این بدن من است.»"},{"book":"متی","chapter":"26","verse":"27","text":"پس از آن، جام شراب را برداشت، شکر کرد و به ایشان داده، گفت: «هر یک از شما از این جام بنوشید."},{"book":"متی","chapter":"26","verse":"28","text":"این خون من است که با آن، پیمان جدید میان خدا و قومش را مهر می‌کنم. خون من برای آمرزش گناهان بسیاری ریخته می‌شود."},{"book":"متی","chapter":"26","verse":"29","text":"به شما می‌گویم که من دیگر از این محصول انگور نخواهم نوشید تا روزی که آن را با شما در ملکوت پدرم، تازه بنوشم.»"},{"book":"متی","chapter":"26","verse":"30","text":"سپس سرودی خواندند و به سوی کوه زیتون به راه افتادند."},{"book":"متی","chapter":"26","verse":"31","text":"آنگاه عیسی به ایشان فرمود: «امشب همهٔ شما مرا تنها می‌گذارید. چون در کتب مقدّس نوشته شده که خدا چوپان را می‌زند و گوسفندان گله پراکنده می‌شوند.26‏:31 زکریا ۱۳‏:۷."},{"book":"متی","chapter":"26","verse":"32","text":"اما پس از زنده شدنم، به جلیل خواهم رفت و شما را در آنجا خواهم دید.»"},{"book":"متی","chapter":"26","verse":"33","text":"پطرس گفت: «اگر حتی همه تو را تنها بگذارند، من از کنارت دور نخواهم شد.»"},{"book":"متی","chapter":"26","verse":"34","text":"عیسی به او گفت: «باور کن که همین امشب، پیش از بانگ خروس، تو سه بار مرا انکار کرده، خواهی گفت که مرا نمی‌شناسی!»"},{"book":"متی","chapter":"26","verse":"35","text":"ولی پطرس گفت: «حتی اگر لازم باشد، با تو خواهم مرد، ولی هرگز تو را انکار نخواهم کرد!» بقیه شاگردان نیز چنین گفتند."},{"book":"متی","chapter":"26","verse":"36","text":"پس عیسی با شاگردان خود به یک باغ زیتون رسیدند، که به باغ جتسیمانی معروف بود. او به ایشان گفت: «شما اینجا بنشینید تا من کمی دورتر رفته، دعا کنم.»"},{"book":"متی","chapter":"26","verse":"37","text":"سپس پطرس و دو پسر زبدی یعنی یعقوب و یوحنا را نیز با خود برد و در حالی که اندوه و اضطراب وجود او را فرا گرفته بود،"},{"book":"متی","chapter":"26","verse":"38","text":"به ایشان گفت: «از شدت حزن و اندوه، در آستانۀ مرگ هستم. شما همین‌جا بمانید و با من بیدار باشید.»"},{"book":"متی","chapter":"26","verse":"39","text":"سپس کمی دورتر رفت و بر زمین افتاد و چنین دعا کرد: «پدر، اگر ممکن است، این جام رنج و عذاب را از مقابل من بردار؛ اما نه به خواهش من، بلکه به خواست تو.»"},{"book":"متی","chapter":"26","verse":"40","text":"آنگاه نزد آن سه شاگرد برگشت و دید که در خوابند. پس به پطرس گفت: «نتوانستید حتی یک ساعت با من بیدار بمانید؟"},{"book":"متی","chapter":"26","verse":"41","text":"بیدار بمانید و دعا کنید تا وسوسه بر شما غلبه نکند. روحْ تمایل دارد، اما جسم ضعیف است.»"},{"book":"متی","chapter":"26","verse":"42","text":"باز ایشان را گذاشت و رفت و چنین دعا کرد: «پدر، اگر ممکن نیست این جام از مقابل من برداشته شود، پس آن را می‌نوشم. آنچه خواست توست بشود.»"},{"book":"متی","chapter":"26","verse":"43","text":"وقتی بازگشت، دید که هنوز در خوابند، چون نمی‌توانستند پلکهایشان را باز نگاه دارند."},{"book":"متی","chapter":"26","verse":"44","text":"پس برای بار سوم رفت و همان دعا را کرد."},{"book":"متی","chapter":"26","verse":"45","text":"سپس، نزد شاگردان بازگشت و گفت: «آیا هنوز در خوابید و استراحت می‌کنید؟ اکنون زمان مقرر فرا رسیده است و پسر انسان در چنگ بدکاران گرفتار می‌شود."},{"book":"متی","chapter":"26","verse":"46","text":"برخیزید، باید برویم. نگاه کنید، این هم تسلیم کنندۀ من!»"},{"book":"متی","chapter":"26","verse":"47","text":"سخن عیسی هنوز به پایان نرسیده بود که یهودا، از راه رسید. همراه او عده‌ای با شمشیر و چوب و چماق نیز آمده بودند. آنان از سوی کاهنان اعظم و مشایخ قوم فرستاده شده بودند."},{"book":"متی","chapter":"26","verse":"48","text":"تسلیم‌کنندۀ او یهودا، به همراهان خود گفته بود: «هر که را ببوسم، همان است؛ او را بگیرید.»"},{"book":"متی","chapter":"26","verse":"49","text":"پس یهودا مستقیم به سوی عیسی رفت و گفت: «سلام استاد!» و او را بوسید."},{"book":"متی","chapter":"26","verse":"50","text":"عیسی گفت: «دوست من، کار خود را انجام بده!» پس آن عده جلو رفتند و عیسی را گرفتند."},{"book":"متی","chapter":"26","verse":"51","text":"در این لحظه یکی از همراهان عیسی شمشیر خود را کشید و با یک ضربه، گوش غلام کاهن اعظم را برید."},{"book":"متی","chapter":"26","verse":"52","text":"عیسی به او فرمود: «شمشیرت را غلاف کن. هر که شمشیر بکشد، با شمشیر نیز کشته خواهد شد."},{"book":"متی","chapter":"26","verse":"53","text":"مگر نمی‌دانی که می‌توانم از پدرم درخواست کنم تا هزاران26‏:53 یونانی: دوازده لِژیون. فرشته به کمک من بفرستد؟"},{"book":"متی","chapter":"26","verse":"54","text":"ولی اگر چنین کنم، چگونه پیشگویی‌های کتب مقدّس جامۀ عمل خواهند پوشید که می‌فرمایند چنین وقایعی باید رخ دهند؟»"},{"book":"متی","chapter":"26","verse":"55","text":"آنگاه رو به آن عده کرد و گفت: «مگر من دزد فراری هستم که با چوب و چماق و شمشیر به سراغم آمده‌اید؟ من هر روز در برابر چشمانتان در معبد بودم و به مردم تعلیم می‌دادم؛ چرا در آنجا مرا نگرفتید؟"},{"book":"متی","chapter":"26","verse":"56","text":"بله، می‌بایست اینطور می‌شد، چون تمام این وقایع را انبیا در کتب مقدّس پیشگویی کرده‌اند.»"},{"book":"متی","chapter":"26","verse":"57","text":"پس آن گروه، عیسی را به خانهٔ قیافا، کاهن اعظم بردند. در آنجا تمام علمای دین و مشایخ یهود جمع بودند."},{"book":"متی","chapter":"26","verse":"58","text":"در ضمن، پطرس هم از دور به دنبال عیسی رفت تا وارد حیاط خانهٔ کاهن اعظم شد و کنار سربازان نشست تا ببیند بر سر عیسی چه می‌آید."},{"book":"متی","chapter":"26","verse":"59","text":"کاهنان اعظم، و در واقع، تمام اعضای شورای عالی یهود جمع شده بودند و به دنبال شاهدانی می‌گشتند که به دروغ به عیسی تهمت بزنند، تا بتوانند به مرگ محکومش کنند."},{"book":"متی","chapter":"26","verse":"60","text":"ولی با این که چند نفر را یافتند و آنان نیز شهادت دروغ دادند، ولی سخنان ایشان با هم یکی نبود. سرانجام دو نفر را پیدا کردند که"},{"book":"متی","chapter":"26","verse":"61","text":"می‌گفتند: «این مرد می‌گفت من می‌توانم معبد را خراب کنم، و آن را ظرف سه روز باز بنا نمایم.»"},{"book":"متی","chapter":"26","verse":"62","text":"آنگاه کاهن اعظم برخاست و به عیسی گفت: «خوب، چه می‌گویی؟ آیا آنچه می‌گویند صحت دارد؟»"},{"book":"متی","chapter":"26","verse":"63","text":"ولی عیسی خاموش ماند."},{"book":"متی","chapter":"26","verse":"64","text":"عیسی جواب داد: «تو خودت می‌گویی! و من هم به شما می‌گویم که از این پس پسر انسان را خواهید دید که به دست راست خدا نشسته، بر ابرهای آسمان می‌آید.»"},{"book":"متی","chapter":"26","verse":"65","text":"آنگاه کاهن اعظم یقۀ لباس خود را درید و فریاد زد: «کفر گفت! دیگر چه نیاز به شاهد داریم؟ خودتان شنیدید که کفر گفت."},{"book":"متی","chapter":"26","verse":"66","text":"چه رأی می‌دهید؟» همه فریاد زدند: «باید بمیرد!»"},{"book":"متی","chapter":"26","verse":"67","text":"آنگاه به صورتش آب دهان انداخته، او را زدند. بعضی نیز به او سیلی زده،"},{"book":"متی","chapter":"26","verse":"68","text":"با ریشخند می‌گفتند: «ای مسیح، نبوّت کن! بگو ببینیم چه کسی تو را زد؟»"},{"book":"متی","chapter":"26","verse":"69","text":"اما پطرس هنوز بیرون خانه، در حیاط نشسته بود که یکی از کنیزان کاهن اعظم نزد او آمد و گفت: «به گمانم تو نیز با عیسای جلیلی بودی!»"},{"book":"متی","chapter":"26","verse":"70","text":"ولی پطرس در حضور همه منکر شد و گفت: «نمی‌دانم چه می‌گویی!»"},{"book":"متی","chapter":"26","verse":"71","text":"اندکی بعد، در کنار در، کنیز دیگری به او برخورد و به آنانی که در آنجا بودند گفت: «این مرد نیز با عیسای ناصری بود.»"},{"book":"متی","chapter":"26","verse":"72","text":"پطرس دوباره انکار کرد، و حتی این بار قسم خورده، گفت: «من اصلاً این مرد را نمی‌شناسم.»"},{"book":"متی","chapter":"26","verse":"73","text":"ولی کمی بعد، کسانی که آنجا ایستاده بودند پیش پطرس آمده، به او گفتند: «تو حتماً یکی از شاگردان او هستی، چون لهجه‌ات جلیلی است!»"},{"book":"متی","chapter":"26","verse":"74","text":"پطرس این بار به لعنت کردن و قسم خوردن شروع کرد و گفت: «من اصلاً این مرد را نمی‌شناسم.»"},{"book":"متی","chapter":"26","verse":"75","text":"و پطرس گفتهٔ عیسی را به یاد آورد که گفته بود: «پیش از بانگ خروس، تو سه بار مرا انکار خواهی کرد.» پس بیرون رفت و به تلخی گریست."}]}