{"data":[{"book":"Vaifesu","chapter":"5","verse":"1","text":"Kwanongwa yumwi vana yimutamiliwili va Chapanga mwifwani na mweni."},{"book":"Vaifesu","chapter":"5","verse":"2","text":"Mwikali kwa kwitama, ngimu Kilistu watutamili na kusova kwanongwa ya yufwi kucha litambiku livelili na nyambulilu nofu na yimunowesha Chapanga."},{"book":"Vaifesu","chapter":"5","verse":"3","text":"Kwanongwa yumwi ndi vana va Chapanga, topi, uwoni na wafu wowosi wula na ubafu wukotoo kupikanika gati ya yumwi. kwanongwa findu afi finofu ha kwa vang'alili va Chapanga."},{"book":"Vaifesu","chapter":"5","verse":"4","text":"Mukotoo kudeta filongu fya chindipa, usiyisiyi awu malimbu fyosi afi fikujakwa ng'odu kwa yumwi. Ngiba mudeti filongu fya kumulumba Chapanga."},{"book":"Vaifesu","chapter":"5","verse":"5","text":"Mumanyi ngatu hela kucha muwoni yoyosi awu mwafu awu mfyangu akwifwana na mundu yajuma ling'omung'omu, awu mundu yoyonda ngimu ayu ahali ha wutwa wa Kilistu na Chapanga."},{"book":"Vaifesu","chapter":"5","verse":"6","text":"Mundu akotoo kujukila kujangiwa na mundu kwanongwa maya va Chapanga davesi kwa vandu vala vangajila kumpikana."},{"book":"Vaifesu","chapter":"5","verse":"7","text":"Topi, mukotoo kuva na lighanja pamu na veni."},{"book":"Vaifesu","chapter":"5","verse":"8","text":"Dahili yumwi mwaveli muchisi, lakini ponopa muva mulwengi kwa kuva pamu na Bambu. Muyikali kucha vana va lwengi,"},{"book":"Vaifesu","chapter":"5","verse":"9","text":"kwanongwa ngesha ayi yikuvayeghela vandu usangi na ugoleki na unakaka."},{"book":"Vaifesu","chapter":"5","verse":"10","text":"Mushawuli fila fimunowesha Bambu."},{"book":"Vaifesu","chapter":"5","verse":"11","text":"Mukotoo kugola findu fya wafu yififuma muchisi ila mufifisuli."},{"book":"Vaifesu","chapter":"5","verse":"12","text":"Filongu figoliwa kwa chifisu, fina chindipa hata kufitambula."},{"book":"Vaifesu","chapter":"5","verse":"13","text":"Lakini findu fyosi figoliwa mulwengi dafiwoneki,"},{"book":"Vaifesu","chapter":"5","verse":"14","text":"kwanongwa ngesha yikugola findu fyosi fiwoneki. Mayandiku Vang'alili vakudeta,"},{"book":"Vaifesu","chapter":"5","verse":"15","text":"Topi, muyivavali na ngalilu yimwikala. Mkotoo kuyikala kucha vapufi, ila kucha yimuvelili na luhunja."},{"book":"Vaifesu","chapter":"5","verse":"16","text":"Mgoli finofu muchipindi chimuveli nachu, nongwa majuva ava vava wafu."},{"book":"Vaifesu","chapter":"5","verse":"17","text":"Ponopa, mukotoo kuva vapufi, lakini mumanyi fila fyadayila Bambu."},{"book":"Vaifesu","chapter":"5","verse":"18","text":"Muleki kulovela difwayi nongwa difwayi dayivayanangi, ila mumemishiwi Mfuki Mng'alili."},{"book":"Vaifesu","chapter":"5","verse":"19","text":"Muwombani kwa filongu fya sabuli, misambu na mbombu sha chindima mumusomuleli na kumujuma Bambu mundima shenu."},{"book":"Vaifesu","chapter":"5","verse":"20","text":"Mumulumbi Chapanga Tati majuva vosi kwanongwa ya fyosi kwa litawa lya Bambu wetu Yesu Kilistu."},{"book":"Vaifesu","chapter":"5","verse":"21","text":"Kila mundu amutundamili muyaki ngimu wamutundamila Kilistu."},{"book":"Vaifesu","chapter":"5","verse":"22","text":"Yumwi vadala muvatundamili valumi venu kucha wumutundamila Bambu."},{"book":"Vaifesu","chapter":"5","verse":"23","text":"Nongwa mlumi ndi mutwi wa mwehi mundu, ngimu wula Kilistu yavelili Mlowola wa lipinga lya vandu yivamjumilili Kilistu livelili mweni ndi mvili waki."},{"book":"Vaifesu","chapter":"5","verse":"24","text":"Vehi vavatundamili valumi vawu ngimu wula lipinga lya vandu yivamjumilili Kilistu yivamtundamila Kilistu."},{"book":"Vaifesu","chapter":"5","verse":"25","text":"Yumwi valumi, muvatami vehi venu ngimu Kilistu walitamili lipinga lya vandu yivamjumilili Kilistu, mbaka kayitawula mweni kuva litambiku."},{"book":"Vaifesu","chapter":"5","verse":"26","text":"Agolili naha ili kwa chilongu chaki, alitawuli lipinga lya vandu yivamjumilili Kilistu kwa Chapanga, paling'alishili kala mumachi,"},{"book":"Vaifesu","chapter":"5","verse":"27","text":"ili ayipatili lipinga lya vandu yivamjumilili Kilistu livelili nyanyi na ling'alili nakamu, lipinga lya vandu yivamjumilili Kilistu lingajila uvifyi awu ufyangu awu wafu wumonga."},{"book":"Vaifesu","chapter":"5","verse":"28","text":"Topi, wuwula wula valulumi muvatami vehi venu kucha njimba shenu, mlulumi yamtama mwehi waki akwitama mweni."},{"book":"Vaifesu","chapter":"5","verse":"29","text":"Kwahela mundu yawunyekwa mvili waki, ila akuwupa filivi na kuulela ngimu Kilistu waligolela lipinga lya vandu yivamjumilili Kilistu,"},{"book":"Vaifesu","chapter":"5","verse":"30","text":"nongwa twavosi yufwi ndi fisingu fya mvili waki."},{"book":"Vaifesu","chapter":"5","verse":"31","text":"Ngimu wuvadeta Mayandiku Vang'alili, “Kwa nongwa ayi, mlumi davaleki valeli vaki na kwilumba na mwehi mundu na vosi vavili davavi mvili wumu.”"},{"book":"Vaifesu","chapter":"5","verse":"32","text":"Mbwepu ayi ngomi, ila nenga ngudeta milandu ya Kilistu na lipinga lyaki lya vandu yivamjumilili Kilistu."},{"book":"Vaifesu","chapter":"5","verse":"33","text":"Lakini kila mlulumi amutami mwehi mundu ngimu wayitama mweni na mwehi amtundamili mulumi waki."}]}