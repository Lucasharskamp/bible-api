{"data":[{"book":"Matayo","chapter":"21","verse":"1","text":"Yesu na akinapunji bakwe pababandakila Kuyelusalemu na kuika ku Betifage pi kitombi cha Mizeituni, ngabakinga akinapunji bakwe abele,"},{"book":"Matayo","chapter":"21","verse":"2","text":"ngabalengela, “Nnyendange mpaka kukijiji echikibi nnongi jinu na mamilikolela liponda litabigwe na mwana jwakwe magakulugule na magalete kwango."},{"book":"Matayo","chapter":"21","verse":"3","text":"Anda mundu ankonyangite, munnengela, bagapala Angwana, jwombe mannekelanga kingobucho.”"},{"book":"Matayo","chapter":"21","verse":"4","text":"Kile chenje kipitila kupala gaga agalengigwe na nnondoli jwa Nnoongo galenganile,"},{"book":"Matayo","chapter":"21","verse":"5","text":"“Mikilengele kilambo cha Sayuni,"},{"book":"Matayo","chapter":"21","verse":"6","text":"Yene, akinapunji bala ngabajabulanga ngabakamwa anda Yesu apabalagalinge."},{"book":"Matayo","chapter":"21","verse":"7","text":"Ngibilitola liponda lela na mwana jwakwe, ngabatandika ngobo yabe panani ji liponda na Yesu ngatama panani jakwe."},{"book":"Matayo","chapter":"21","verse":"8","text":"Nkenga nkolongwa gwa bandu ngabatandika ngobo yabe undela, na bandu bange ngabatema matutwe ngabagajanjaya undela."},{"book":"Matayo","chapter":"21","verse":"9","text":"Nkenga gwa bandu abakiba nnongi ja Yesu na abakiba unyuma ngabatumbu kutondabe lilobe kulenga,"},{"book":"Matayo","chapter":"21","verse":"10","text":"Yesu paika Kuyelusalemu, bandu boa ba kilambo chenie ngababe ni kijonga, ngaba konyana, “Ojo nga meneke?”"},{"book":"Matayo","chapter":"21","verse":"11","text":"“Bandu abakiba pankengeni gwenio ngabalenga, jwenio nga nnondoli Yesu kuboke ku Nazaleti kukilambo cha ku Galilaya.”"},{"book":"Matayo","chapter":"21","verse":"12","text":"Yesu ngajingi mu Nyumba ja Nnoongo, ngababenga bandu abakiba bakaucha nu kuemela ilebe mwenio. Ngapendangula mecha ya abajangangana uloi, na itebu ya abauchanga njeba,"},{"book":"Matayo","chapter":"21","verse":"13","text":"ngabalengelanga, “Iandikigwe mumajandiko Gachwapi, Nnoongo alengite Nyumba jango jikemigwa nyumba ja kugongalela. ‘Nambu mangweto mijibeka kube nyumba jakajibi.’ ”"},{"book":"Matayo","chapter":"21","verse":"14","text":"Bangalola na nangwaba ngaba nnyendelela Yesu ku Nyumba ja Nnoongo, Yesu ngabalamiya."},{"book":"Matayo","chapter":"21","verse":"15","text":"Akakung'i akolo na aboli ba Malagilo ga Musa ngabachimwanga apabagabona gukuomongwa agakamula Yesu na kabe ingota apainonoya malobe mu Nyumba ja Nnoongo balenga, “Alumbigwe Mwana jwa Daudi.”"},{"book":"Matayo","chapter":"21","verse":"16","text":"Nhyene ngabankonya Yesu, “Bo, nnyoaje echibalongela?”"},{"book":"Matayo","chapter":"21","verse":"17","text":"Yesu ngabaleka, ngapita panja ja kilambo nu kujenda ku Betania, ngagoloka kwenio."},{"book":"Matayo","chapter":"21","verse":"18","text":"Yesu apakiba akabuja ku nnyini kindabindabi, ngabe na njala."},{"book":"Matayo","chapter":"21","verse":"19","text":"Ngaubona nkongo ntini umbwega ja ndela ngaujendelela, nambu aukolela gwanga ngoko nambu maamba tu. Penia ngaulengela, “Makapambikaje kabe ngoko pangapela!” Kingobu ucho nkongo gwenio ngujoma."},{"book":"Matayo","chapter":"21","verse":"20","text":"Akinapunji apabaubona ngabaomongwa bakalenga, “Mboni nkongo ntini gola ujomite kukingobu tu?”"},{"book":"Matayo","chapter":"21","verse":"21","text":"Yesu ngabajanga, “Kweli nannengelanga, anda mmilingite ni imani panga mbwele, nhwotwile kutenda ngiti yene tuje, nambu ata mikikilengi kitombi chenje, ‘Nnyikuke mikikileke mubaali,’ Maiba uyo."},{"book":"Matayo","chapter":"21","verse":"22","text":"Na anda mmi kuamini, chochoa echimpakujopa kukugongalela, mampata.”"},{"book":"Matayo","chapter":"21","verse":"23","text":"Yesu ngajingi Munyumba ja Nnoongo, ngababolanga. Apakiba akabola, akakung'i akolo na akinanhota ngabankonya, “Nkamwa ile yenje kukinala gani? Bene abampi kinala chenie?”"},{"book":"Matayo","chapter":"21","verse":"24","text":"Yesu ngabajanga, “Na nenga mbakunkonya kilebe chimwe, anda unyangangite, na nenga nannyanga ndenda ikobo yenje kukinala gani."},{"book":"Matayo","chapter":"21","verse":"25","text":"Nankonyanga yene, bo, uwecho gwa Yohana gu kubaticha uboka kwa bene? Bo, uboka ku Nnoongo andaje kubandu?”"},{"book":"Matayo","chapter":"21","verse":"26","text":"Andatulengite, ‘Ubokita kubandu,’ Tujogopa nkengeni gwa bandu magambu boa bajeketalinge kube Yohana nga nnondoli.”"},{"book":"Matayo","chapter":"21","verse":"27","text":"Penia, ngabannyanga Yesu, “Tumanyije.”"},{"book":"Matayo","chapter":"21","verse":"28","text":"“Mangweto nnolangabo? Mundu jumwe akiba na ingota ibele. Ngannengelanga jwajo jwa kutumbula, ‘Manango, lele nnyende makakamu maengo kunng'onda gwa mizabibu.’"},{"book":"Matayo","chapter":"21","verse":"29","text":"Kakombo jwenio ngabalengela, ‘Ngana!’ Nambu mwenakandae ngagalambuya mawacho, ngajenda ukamu mahengo."},{"book":"Matayo","chapter":"21","verse":"30","text":"Awawa bala ngabannengela mwana jwabe jwa pili uyo, jwombe ngajanga, ‘Elo awawa manyabulage!’ Nambu ajeije kamu mahengo."},{"book":"Matayo","chapter":"21","verse":"31","text":"Bo, mene kati ja abele ojwakalenganakia gabapala awawa mundu?”"},{"book":"Matayo","chapter":"21","verse":"32","text":"Magambu Yohana ngaika kwinu kunnaya kutenda gapala Nnoongo, namangweto munhwaminije, nambu akajopa kodi na akangongola ngabannyeketela. Nambu magabweni genia goa, mangweto nng'ambwikeje mumyojo jinu, na nnyeketelingije.”"},{"book":"Matayo","chapter":"21","verse":"33","text":"Yesu ngalenga, “Mpenikiange kulandanakia konge. Mundu jumwe juna nyumba ngalema nng'onda gwa mizabibu, ngautindikia ubego na ngaemba liliba lya ukamangila zabibu na uyo ngachenga kilendo mwenio. Kubokapenia ngabajaika akalemi, ngajenda mwanja kujenda kilambo cha kutaali."},{"book":"Matayo","chapter":"21","verse":"34","text":"Kingobu cha mauno apachaika, ngabakinga akapakachi bakwe kwa akalemi bala, batolange lipungu lyabe lya mauno."},{"book":"Matayo","chapter":"21","verse":"35","text":"Akalemi bala ngabapukilanga akapakachi benia, jumwe ngabamputa na jonge ngabankoma na jonge ngabamputa mabwe."},{"book":"Matayo","chapter":"21","verse":"36","text":"Mundu jwenio ngabakinga kabe akabanda bange, bakiba nduu kupeta mwanja gwa kutumbula. Akalemi bala ngabatenda uyayela."},{"book":"Matayo","chapter":"21","verse":"37","text":"Pukujomolela ngankinga mwana jwakwe kongo akawacha, ‘Pangaje mabannyoa manango.’"},{"book":"Matayo","chapter":"21","verse":"38","text":"Nambu akalemi bala apabammona mwanajwabe ngabalengelana bombe ku bombe, ‘Jonjo nga nnichi, tankome ibe tutole ulichi gwakwe!’"},{"book":"Matayo","chapter":"21","verse":"39","text":"Penia, ngabampukila, ngabampia panja ja nng'onda gwenio gwa mizabibu, ngabankoma.”"},{"book":"Matayo","chapter":"21","verse":"40","text":"Yesu ngabalengela, “Ngoe, jwenio nkola nng'onda gwa mizabibu, apapakuika, apakakamwa ni akalemi?”"},{"book":"Matayo","chapter":"21","verse":"41","text":"Bombe ngabannyanga, “Apakakoma akabaja benia, na nng'onda gola apakape akalemi bange abapampe lipungu lya mauno kingobu cha mauno.”"},{"book":"Matayo","chapter":"21","verse":"42","text":"Penia Yesu ngabalengelanga, “Bo, nchomangitije kile chenje Mumajandiko Gachwapi?"},{"book":"Matayo","chapter":"21","verse":"43","text":"Yesu ngajendekea kulongela, “Ku yene nannengela, Kingwana cha Nnoongo makiboigwa kwinu na kape bandu ba ilambo yenge ina kupambika ngoko agapala Nnoongo.”"},{"book":"Matayo","chapter":"21","verse":"44","text":"Mundu anda agweli panani ja libwe lende apakutwekuka ipande, nambu ojulipakung'welela lipa kuntimba."},{"book":"Matayo","chapter":"21","verse":"45","text":"Akakung'i akolo na Mafalisayo apabajoa kulandanakia kwakwe ngabamanya kutenda balenga angweto."},{"book":"Matayo","chapter":"21","verse":"46","text":"Penia ngabapalapala ndela ja kumpukila, nambu bajogopanga bandu gambu angweto bamanyi kutenda jwenio akiba nnondoli jwa Nnoongo."}]}