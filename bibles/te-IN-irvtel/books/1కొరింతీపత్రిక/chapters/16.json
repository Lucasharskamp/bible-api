{"data":[{"book":"1 కొరింతీ పత్రిక","chapter":"16","verse":"1","text":"పరిశుద్ధుల కోసం చందా విషయంలో నేను గలతీయ సంఘాలకు నియమించిన ప్రకారమే మీరు కూడా చేయండి."},{"book":"1 కొరింతీ పత్రిక","chapter":"16","verse":"2","text":"నేను వచ్చినప్పుడే చందా పోగు చేయడం కాకుండా ప్రతి ఆదివారం మీలో ప్రతి ఒక్కడూ తాను అభివృద్ధి చెందిన కొద్దీ తన దగ్గర కొంత డబ్బు తీసి దాచి పెట్టాలి."},{"book":"1 కొరింతీ పత్రిక","chapter":"16","verse":"3","text":"నేను వచ్చినప్పుడు ఎవరిని ఈ పనికి మీరు నిర్ణయిస్తారో వారికి ఉత్తరాలిచ్చి, వారిచేత మీ చందాను యెరూషలేముకు పంపిస్తాను."},{"book":"1 కొరింతీ పత్రిక","chapter":"16","verse":"4","text":"నేను కూడా వెళ్ళడం మంచిదైతే వారు నాతో వస్తారు."},{"book":"1 కొరింతీ పత్రిక","chapter":"16","verse":"5","text":"నేను మాసిదోనియ మీదుగా వెళ్తున్నాను. కాబట్టి ఆ సమయంలో మీ దగ్గరికి వస్తాను."},{"book":"1 కొరింతీ పత్రిక","chapter":"16","verse":"6","text":"అప్పుడు మీ దగ్గర కొంతకాలం ఆగవచ్చు, ఒక వేళ శీతకాలమంతా గడుపుతానేమో. ఆ తర్వాత నా ముందు ప్రయాణం ఎక్కడికైతే అక్కడికి వెళ్ళటానికి మీరు సహాయపడవచ్చు."},{"book":"1 కొరింతీ పత్రిక","chapter":"16","verse":"7","text":"ప్రభువు అనుమతిస్తే మీ దగ్గర కొంతకాలం ఉండాలని ఎదురు చూస్తున్నాను. కాబట్టి ఇప్పుడు మార్గమధ్యంలో మిమ్మల్ని దర్శించడం నాకిష్టం లేదు."},{"book":"1 కొరింతీ పత్రిక","chapter":"16","verse":"8","text":"కానీ పెంతెకొస్తు వరకూ ఎఫెసులో ఉంటాను."},{"book":"1 కొరింతీ పత్రిక","chapter":"16","verse":"9","text":"ఎందుకంటే ఒక విశాలమైన ద్వారం నా ఎదుట తెరిచి ఉంది. ఎదిరించే వారు కూడా అనేకమంది ఉన్నారు."},{"book":"1 కొరింతీ పత్రిక","chapter":"16","verse":"10","text":"తిమోతి వచ్చినప్పుడు అతడు మీ దగ్గర నిశ్చింతగా నివసించేలా చూసుకోండి. నాలాగా అతడు కూడా ప్రభువు పని చేస్తున్నాడు."},{"book":"1 కొరింతీ పత్రిక","chapter":"16","verse":"11","text":"కాబట్టి ఎవరూ అతన్ని చిన్న చూపు చూడవద్దు. నా దగ్గరికి అతనిని శాంతితో సాగనంపండి. అతడు సోదరులతో కలిసి వస్తాడని ఎదురు చూస్తున్నాను."},{"book":"1 కొరింతీ పత్రిక","chapter":"16","verse":"12","text":"సోదరుడైన అపొల్లో విషయమేమంటే, అతనిని ఈ సోదరులతో కలిసి మీ దగ్గరికి వెళ్ళమని నేను చాలా బతిమాలాను గాని ఇప్పుడు రావడానికి అతనికి ఎంతమాత్రం ఇష్టం లేదు. అతనికి వీలైనప్పుడు వస్తాడు."},{"book":"1 కొరింతీ పత్రిక","chapter":"16","verse":"13","text":"మెలకువగా ఉండండి, విశ్వాసంలో నిలకడగా ఉండండి, ధైర్యం గలిగి, బలవంతులై ఉండండి."},{"book":"1 కొరింతీ పత్రిక","chapter":"16","verse":"14","text":"మీరు చేసే పనులన్నీ ప్రేమతో చేయండి."},{"book":"1 కొరింతీ పత్రిక","chapter":"16","verse":"15","text":"స్తెఫను ఇంటివారు అకయ ప్రాంతానికి ప్రథమ ఫలమనీ, వారు పరిశుద్ధులకు సేవ చేయడానికి తమను అంకితం చేసుకున్నారనీ మీకు తెలుసు."},{"book":"1 కొరింతీ పత్రిక","chapter":"16","verse":"16","text":"కాబట్టి సోదరులారా, అలాటి వారికి, పనిలో సహాయం చేసే వారికి, కష్టపడే వారికందరికీ లోబడి ఉండమని మిమ్మల్ని బతిమాలుతూ ఉన్నాను."},{"book":"1 కొరింతీ పత్రిక","chapter":"16","verse":"17","text":"స్తెఫను, ఫొర్మూనాతు, అకాయికు అనే వారు రావడం సంతోషంగా ఉంది. మీరు లేని కొరత నాకు వీరి వల్ల తీరింది."},{"book":"1 కొరింతీ పత్రిక","chapter":"16","verse":"18","text":"నా ఆత్మకు, మీ ఆత్మకు వీరు ఆదరణ కలిగించారు. అలాటి వారిని గుర్తించి గౌరవించండి."},{"book":"1 కొరింతీ పత్రిక","chapter":"16","verse":"19","text":"ఆసియలోని సంఘాల వారు మీకు అభివందనాలు చెబుతున్నారు. అకుల, ప్రిస్కిల్ల, వారి ఇంట్లో ఉన్న సంఘమూ ప్రభువులో మీకు అనేక అభివందనాలు చెబుతున్నారు."},{"book":"1 కొరింతీ పత్రిక","chapter":"16","verse":"20","text":"ఇక్కడి సోదరులంతా మీకు అభివందనాలు చెబుతున్నారు. పవిత్రమైన ముద్దుపెట్టుకుని, మీరు ఒకరికి ఒకరు అభివందనాలు చెప్పుకోండి."},{"book":"1 కొరింతీ పత్రిక","chapter":"16","verse":"21","text":"పౌలు అనే నేను నా స్వహస్తంతో ఈ అభివందనం రాస్తున్నాను."},{"book":"1 కొరింతీ పత్రిక","chapter":"16","verse":"22","text":"ఎవరైనా ప్రభువును ప్రేమించకుండా ఉంటే వారికి శాపం కలుగు గాక. ప్రభువు వస్తున్నాడు."},{"book":"1 కొరింతీ పత్రిక","chapter":"16","verse":"23","text":"ప్రభు యేసు క్రీస్తు కృప మీకు తోడుగా ఉండుగాక."},{"book":"1 కొరింతీ పత్రిక","chapter":"16","verse":"24","text":"క్రీస్తు యేసులో ఉన్న నా ప్రేమ మీ అందరితో ఉంటుంది. ఆమేన్‌."}]}