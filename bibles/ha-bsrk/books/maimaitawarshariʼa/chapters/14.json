{"data":[{"book":"Maimaitawar Shariʼa","chapter":"14","verse":"1","text":"Ku ’ya’yan Ubangiji Allahnku ne. Kada ku yi wa kanku zāne, ko ku yi wa kanku aski irin da akan bar sanƙo, saboda wanda ya mutu,"},{"book":"Maimaitawar Shariʼa","chapter":"14","verse":"2","text":"gama ku jama’a ce mai tsarki ga Ubangiji Allahnku. Daga dukan mutane a fuskar duniya, Ubangiji ya zaɓe ku, ku zama abin mallakarsa."},{"book":"Maimaitawar Shariʼa","chapter":"14","verse":"3","text":"Kada ku ci wani haramtaccen abu."},{"book":"Maimaitawar Shariʼa","chapter":"14","verse":"4","text":"Waɗannan su ne dabbobin da za ku iya ci, saniya, tunkiya, akuya,"},{"book":"Maimaitawar Shariʼa","chapter":"14","verse":"5","text":"mariri, barewa, mariya, makwarna, mazo, gada da kuma tunkiyar dutse.14.5 Ainihin irin waɗansu tsuntsaye da dabbobi a wannan surar ba tabbatattu ba ne."},{"book":"Maimaitawar Shariʼa","chapter":"14","verse":"6","text":"Za ku iya cin duk dabbar da take da rababben kofato, wadda kuma take sāke tona abin da suka riga suka haɗiye."},{"book":"Maimaitawar Shariʼa","chapter":"14","verse":"7","text":"Amma, cikin waɗanda suke sāke tona abin da suka riga suka haɗiye ɗin, ko suke da rababben kofato, ba za ku ci raƙumi, zomo ko rema ba. Ko da yake suna sāke tona abin da suka riga suka haɗiye, suna kuma da rababben kofato, su ɗin marar tsarki ne gare ku."},{"book":"Maimaitawar Shariʼa","chapter":"14","verse":"8","text":"Alade ma marar tsarki ne; ko da yake yana da rababben kofato, shi ba ya sāke tona abin da ya riga ya haɗiye. Ba za ku ci namansu ko ku taɓa gawarsu ba."},{"book":"Maimaitawar Shariʼa","chapter":"14","verse":"9","text":"Cikin dukan halittun da suke cikin ruwa, za ku iya cin duk wani da yake da ƙege da ɓamɓaroki."},{"book":"Maimaitawar Shariʼa","chapter":"14","verse":"10","text":"Amma duk wani abin da ba shi da ƙege da ɓamɓaroki, ba za ku ci ba; gama marar tsarki ne gare ku."},{"book":"Maimaitawar Shariʼa","chapter":"14","verse":"11","text":"Za ku iya cin kowane tsuntsu mai tsabta."},{"book":"Maimaitawar Shariʼa","chapter":"14","verse":"12","text":"Amma waɗannan ba za ku ci ba, gaggafa, ungulu, ungulun kwakwa,"},{"book":"Maimaitawar Shariʼa","chapter":"14","verse":"13","text":"duki, buga zaɓi, kowace irin shirwa,"},{"book":"Maimaitawar Shariʼa","chapter":"14","verse":"14","text":"kowane irin hankaka,"},{"book":"Maimaitawar Shariʼa","chapter":"14","verse":"15","text":"jimina, ƙururu, bubuƙuwa, kowane irin shaho,"},{"book":"Maimaitawar Shariʼa","chapter":"14","verse":"16","text":"da mujiya, da babbar mujiya, ɗuskwi,"},{"book":"Maimaitawar Shariʼa","chapter":"14","verse":"17","text":"kwasakwasa, ungulu, da babba da jaka,"},{"book":"Maimaitawar Shariʼa","chapter":"14","verse":"18","text":"zalɓe, kowane irin jinjimi, katutu, da kuma jamage."},{"book":"Maimaitawar Shariʼa","chapter":"14","verse":"19","text":"Dukan ’yan ƙwari masu fikafikai masu rarrafe, haram ne a gare ku, kada ku ci su."},{"book":"Maimaitawar Shariʼa","chapter":"14","verse":"20","text":"Amma duk wata halitta mai fikafikai mai tsabta ce, za ku iya ci."},{"book":"Maimaitawar Shariʼa","chapter":"14","verse":"21","text":"Kada ku ci abin da kun samu ya riga ya mutu. Za ku iya ba wa baren da yake zama a cikin wani daga biranenku, zai kuwa iya cinsa, ko kuwa za ku iya sayar da shi wa baƙo. Amma ku jama’a ce mai tsarki ga Ubangiji Allahnku."},{"book":"Maimaitawar Shariʼa","chapter":"14","verse":"22","text":"Ku tabbata kun keɓe kashi ɗaya bisa goma na amfanin gonakinku kowace shekara."},{"book":"Maimaitawar Shariʼa","chapter":"14","verse":"23","text":"Ku ci zakkar hatsinku, da na sabon ruwan inabinku, da na manku, da kuma na ’ya’yan fari na garkunanku na shanu da na tumaki a gaban Ubangiji Allahnku, a wurin da ya zaɓa a matsayin mazauni don Sunansa, don ku koyi girmama Ubangiji Allahnku kullum."},{"book":"Maimaitawar Shariʼa","chapter":"14","verse":"24","text":"Amma in wurin nan yana da nisa sosai, Ubangiji Allahnku kuma ya albarkace ku, ba za ku kuwa iya riƙe zakkarku ba (Saboda wurin da Ubangiji ya zaɓa yă sa Sunansa ya yi nisa sosai),"},{"book":"Maimaitawar Shariʼa","chapter":"14","verse":"25","text":"to, sai ku sayar da zakkar, ku tafi da kuɗin wurin da Ubangiji Allahnku ya zaɓa."},{"book":"Maimaitawar Shariʼa","chapter":"14","verse":"26","text":"Yi amfani da kuɗin ku saya duk abin da kuke so, ko shanu, ko tumaki, ko ruwan inabi, ko dai wani abin shan da ya yi tsami, ko kuwa duk abin da kuke so. Sai ku da gidanku, ku ci a can, a gaban Ubangiji Allahnku, ku kuma yi farin ciki."},{"book":"Maimaitawar Shariʼa","chapter":"14","verse":"27","text":"Kada dai ku manta da Lawiyawan da suke zama a biranenku, gama ba su da rabo, ko gādo na kansu."},{"book":"Maimaitawar Shariʼa","chapter":"14","verse":"28","text":"A ƙarshen kowace shekara uku, ku kawo dukan zakkarku na amfanin gona na wannan shekara, ku ajiye su a cikin birane,"},{"book":"Maimaitawar Shariʼa","chapter":"14","verse":"29","text":"saboda Lawiyawa (waɗanda ba su da rabo ko gādo na kansu) da baƙo, da marayu, da kuma gwauraye, waɗanda suke zama a biranenku, su zo su ci su ƙoshi, ta haka Ubangiji Allahnku zai albarkace ku cikin dukan ayyukan hannuwanku."}]}