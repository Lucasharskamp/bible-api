{"data":[{"book":"Sona","chapter":"3","verse":"1","text":"Siu a leo noi Huqe mo vumai lawe Jona vaga tuegi, mo veve vena,"},{"book":"Sona","chapter":"3","verse":"2","text":"“Go maraga go vano lo vanue renge lawoa Niniva. Siu goin toregi na nongu leo ngehinge neu nain vevea lawego.”"},{"book":"Sona","chapter":"3","verse":"3","text":"Me i Jona mo maraga mo vano Niniva mwerehi i Huqe u horae. Niniva a vanue renge lawoa nge mo lai na rani gaitolu dam dige ginie."},{"book":"Sona","chapter":"3","verse":"4","text":"Me i Jona mo tavuigi mo dige mo vano lo togagi venue hinge mo lai na rani gategale. Ngeie mo toretore mo veve vena, “Niniva vin veiana vohogi lolo rani ngavulugaivesi.”"},{"book":"Sona","chapter":"3","verse":"5","text":"Siu tangaloi ngere tau Niniva ramo ladohogo lui Huqe Mauri. Ngere ram toregi na valiveli. Me ram luqegi na luqe bagi, mo tavuigi lo tangaloi lalawoa mo dadari meire hinge rau biti."},{"book":"Sona","chapter":"3","verse":"6","text":"Me tavohe a leo mo bulusi na ratahigi lawoa tau Niniva, me ngeie mo labe aulu dena herena. Mo lai vohogi na luqana denie, me ngeie mo luqegi na luqe masuesue, me mo toga lolo qie."},{"book":"Sona","chapter":"3","verse":"7","text":"Me ngeie mo tau na nona leo mo vano turuturu na Niniva vena,"},{"book":"Sona","chapter":"3","verse":"8","text":"Siu ngeie mena kankarue ramo luqegi na lumqe masuesue. Rain ware hage lawe Huqe Mauri mena huire, ngere tangaloi gagategalegi rain tudori dena turegire ngere hinge rau esi, mwere na gilugilu, me a vai gagarasigi tangaloi gena dorire rau siaga."},{"book":"Sona","chapter":"3","verse":"9","text":"?Hine mo ilo? Vena vin tudori vin hahagavi me vin lado dori dena nona lologagasi, siu huri ginde dain mese mate.”"},{"book":"Sona","chapter":"3","verse":"10","text":"Huqe Mauri mo lehire vena rau lado mavagi nie me a doridorire u veie ramo tudori dena nora turegi rau esi me mo hagavire ngeie mo hahagavi huri na leo hinge u vevea lawera, siu ngeie he vaie tea."}]}