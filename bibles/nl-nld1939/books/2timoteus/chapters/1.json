{"data":[{"book":"2 Timoteus","chapter":"1","verse":"1","text":"Paulus, apostel van Christus Jesus, door de wil van God en ter wille der belofte van het leven, dat in Christus Jesus is:"},{"book":"2 Timoteus","chapter":"1","verse":"2","text":"aan Timóteus, zijn geliefd kind: Genade, barmhartigheid en vrede van God den Vader en van Christus Jesus onzen Heer."},{"book":"2 Timoteus","chapter":"1","verse":"3","text":"Ik breng dank aan God, dien ik van geslacht op geslacht met een rein geweten dien, wanneer ik onverpoosd nacht en dag u in mijn gebeden gedenk."},{"book":"2 Timoteus","chapter":"1","verse":"4","text":"En zo vaak ik terugdenk aan uw tranen, komt in mij het verlangen op, u weer te zien, om zelf met blijdschap te worden vervuld."},{"book":"2 Timoteus","chapter":"1","verse":"5","text":"Want ik draag de herinnering mee aan uw ongeveinsd geloof; vroeger heeft het in uw grootmoeder Loïs en in uw moeder Eunike gewoond; ik ben er dus zeker van, dat het ook in u verblijft."},{"book":"2 Timoteus","chapter":"1","verse":"6","text":"En daarom herinner ik u er aan, dat ge Gods genade moet doen opleven, die ge door mijn handoplegging verkregen hebt."},{"book":"2 Timoteus","chapter":"1","verse":"7","text":"Want God schonk ons niet een geest van vreesachtigheid, maar van kracht, van liefde en zelfbeheersing."},{"book":"2 Timoteus","chapter":"1","verse":"8","text":"Schaam u dus niet voor de belijdenis van onzen Heer, noch over mij, zijn geboeide; maar neem uw aandeel in het lijden voor het Evangelie door de kracht van God,"},{"book":"2 Timoteus","chapter":"1","verse":"9","text":"die ons gered heeft en tot een heilige roeping heeft uitverkoren, niet op grond van onze werken, maar door zijn eigen voorbeschikking en genade. Deze toch is ons van alle eeuwigheid in Christus Jesus verleend,"},{"book":"2 Timoteus","chapter":"1","verse":"10","text":"maar thans geopenbaard door de verschijning van onzen Zaligmaker Christus Jesus. Hij heeft de dood ten onder gebracht, doch leven en onsterfelijkheid aan het licht gebracht, door het Evangelie,"},{"book":"2 Timoteus","chapter":"1","verse":"11","text":"waartoe ik ben aangesteld als heraut, apostel en leraar."},{"book":"2 Timoteus","chapter":"1","verse":"12","text":"Daarom lijd ik dit alles wel, maar mij er over schamen doe ik niet. Want ik weet op wien ik mijn vertrouwen stel, en ik ben er zeker van, dat Hij machtig is, het mij toevertrouwde pand te bewaren tot die Dag."},{"book":"2 Timoteus","chapter":"1","verse":"13","text":"In geloof en in liefde tot Christus Jesus: houd vast aan wat ge van mij hebt gehoord, als aan een richtsnoer van gezonde lering;"},{"book":"2 Timoteus","chapter":"1","verse":"14","text":"bewaar dat kostelijk pand door den heiligen Geest, die in ons woont."},{"book":"2 Timoteus","chapter":"1","verse":"15","text":"Ge weet, dat al de Aziaten mij in de steek hebben gelaten, onder anderen Fúgelus en Hermógenes."},{"book":"2 Timoteus","chapter":"1","verse":"16","text":"De Heer bewijze barmhartigheid aan het huis van Onesiforus, omdat deze me vaak heeft opgemonterd, en zich mijn ketenen niet heeft geschaamd;"},{"book":"2 Timoteus","chapter":"1","verse":"17","text":"want toen hij te Rome was aangekomen, heeft hij ijverig naar me gezocht, en me dan ook gevonden."},{"book":"2 Timoteus","chapter":"1","verse":"18","text":"Geve de Heer, dat hij zelf barmhartigheid mag vinden bij den Heer op die Dag. En welke diensten hij in Éfese heeft bewezen, weet ge beter dan ik."}]}