{"data":[{"book":"Лука","chapter":"15","verse":"1","text":"Тэ шунэн э Исусес кидинэпэс алаи о кидимаря э налогенги тай авэра бэзялэ."},{"book":"Лука","chapter":"15","verse":"2","text":"О фарисея тай о сикляримаря э Тхэдимаски холяса зборизэнас андэ пэстэ:"},{"book":"Лука","chapter":"15","verse":"3","text":"Озаман о Исус пхукавдяс лэнги пхукаипэ:"},{"book":"Лука","chapter":"15","verse":"4","text":"— Кастэ-то андар тумэндэ тэ си шэл бакрэ, тай екх андар лэндэ тэ бирисаило. Та со, ов на кан ачявэл энядэша эня ки ливади тай на кан джял тэ родэл кай бирисаило, бискай на аракхел?"},{"book":"Лука","chapter":"15","verse":"5","text":"Тай кана ов кан аракхел лэс, лошаса кан лэл опэр пэ пхикендэ."},{"book":"Лука","chapter":"15","verse":"6","text":"Тай кана ов кан авэл кхерэ, кан дэл икос пэ амалэн тай э комшудэн тай кан пхэнэл лэнги: «Лошазэн манца, вай мэ аракхлём мэ нашавдэ бакрэс!»"},{"book":"Лука","chapter":"15","verse":"7","text":"Пхэнав тумэнги, кай опрэ кан овэл май бари лош екхе манушэски, саво ачявдяс пэ бэзя, ниш э энядэша энянги э чяченги, савэнги на камэл тэ ачявэн пумарэ бэзя."},{"book":"Лука","chapter":"15","verse":"8","text":"Я кана ки джювли си дэш рупунэ драхмэс тай ой екх андар лэндэ кан нашавэл, та со, ой на кан тхарэл э лампа тай на кан лэл тэ шулавэл алаи о кхер джи одолэ вахытески, бискай на кан аракхел ла?"},{"book":"Лука","chapter":"15","verse":"9","text":"Тай кана ой ла кан аракхел, ой кан дэл икос пэ амалинкен тай э комшуисэн, тай кан пхэнэл: «Лошазэн манца, мэ аракхлём ми нашавди драхма»."},{"book":"Лука","chapter":"15","verse":"10","text":"Акана, Мэ пхэнав тумэнги, кай аякха э Дэвлэски миляикя лошазэн э екхески, саво ачявдяс пэ бэзя!"},{"book":"Лука","chapter":"15","verse":"11","text":"О Исус пхукавдяс:"},{"book":"Лука","chapter":"15","verse":"12","text":"О тикно пхэнляс пэ дадэски: «Дадэ, дэ ман одова паи э мангинэско, саво кан овэл минро». Тай о дад паляшты о барвалипэ машкарэ ко чявэ."},{"book":"Лука","chapter":"15","verse":"13","text":"Набут десендар о тикно чяво кидиняс алаи, со лэстэ сас, тай гело андэ дур пху. Отхэ ов тхэдяс алаи по мангин, кай на дэласпэс годи, тхэлас ловэ."},{"book":"Лука","chapter":"15","verse":"14","text":"Кана лэстэ ништо на ачило, одолэ пхуятэ ули бари бокх, тай ов уло андэ чёримастэ."},{"book":"Лука","chapter":"15","verse":"15","text":"Дэчи ов гело тай тхэдяспэс бутятэ екхе манушэстэ андар одолэ пхуятэ, ай одова бичялдяс лэс пэ ливадяндэ тэ чярявэл э чёчкадэн."},{"book":"Лука","chapter":"15","verse":"16","text":"Ов аякха сас бокхало, кай мангляс тэ чялярэлпэс хамаса э чёчкадэнгерэса, ами ли одова лэс на дэнас."},{"book":"Лука","chapter":"15","verse":"17","text":"Тай галилопэс, ов пхэнляс: «Сокабор бутярнэ андэ кхер мэ дадэстэ, тай лэндэ хапэ бут, ай мэ атхэ мэрав э бокхатар!"},{"book":"Лука","chapter":"15","verse":"18","text":"Кан джяв, тэ болдавман мэ дадэстэ тай кан пхэнав лэски: \"Дадэ! Бэзя кердём мамуй ко Дэл, кай си опрэ, тай мамуй тутэ."},{"book":"Лука","chapter":"15","verse":"19","text":"Мэ на керав тэ бучяв то чяво, ов манца, сар екхеса андар тэ бутярнэндэ\"»."},{"book":"Лука","chapter":"15","verse":"20","text":"Тай ов ущино тай гело пэ дадэстэ."},{"book":"Лука","chapter":"15","verse":"21","text":"О чяво пхэнляс лэски: «Дадэ! Кердём бэзя мамуй ко Дэл, кай си опрэ, тай мамуй тутэ. Мэ на керав тэ бучяв то чяво»."},{"book":"Лука","chapter":"15","verse":"22","text":"Ай о дад пхэнляс пэ иргатенги: «Джян чяльти, анэн зиядэ савутя тай урявэн лэс. Тхэн ко най ангрусти тай урявэн лэс минидэс."},{"book":"Лука","chapter":"15","verse":"23","text":"Анэн хавдярдэ гуруворэс тай чинэн лэс, кан керас хабэ тай кан лошазас."},{"book":"Лука","chapter":"15","verse":"24","text":"Вай мо чяво сас муло, тай аки ов генэ дживиндило! Ов сас нашавдо тай аракхлило!» Тай он лилэ тэ лошазэн."},{"book":"Лука","chapter":"15","verse":"25","text":"Ай о баро чяво адава вахыти сас ки ливади. Кана ов пашолас ко кхер, тай шунляс, кай андэ кхер гиля тай кхелипэ."},{"book":"Лука","chapter":"15","verse":"26","text":"Ов диняс икос екхес андар иргатя тай пхучляс лэс, со овэлпэс."},{"book":"Лука","chapter":"15","verse":"27","text":"«То пхрал ало, — пхэнляс лэски одова, — тай то дад чиндяс хавдярдэ гуруворэс, кай лэско чяво ало дживиндо тай аиндимэ»."},{"book":"Лука","chapter":"15","verse":"28","text":"О баро чяво холясаило тай на мангляс тэ дэл андэ кхер. Дэчи о дад никлисто тай лиляс лэс тэ мангел."},{"book":"Лука","chapter":"15","verse":"29","text":"Ай о чяво пхэнляс пэ дадэски: «Алаи адала брэша мэ керавас бути опэр тутэ, сар иргати, тай екхараи керавас одова, со ту пхэнэсас. Ту били екхвар на динян ман джи бузнорэс, тай мэ тэ лошазав амалэнца."},{"book":"Лука","chapter":"15","verse":"30","text":"Ай кана адава то чяво, саво тхэдяс то мангин э кахпэисэнца, ало кхерэ, ту чиндян лэски хавдярдэ гуруворэс!»"},{"book":"Лука","chapter":"15","verse":"31","text":"«Чяворо, — пхэнляс дэчи о дад, — ту вай екхараи манца, тай алаи, со си мандэ, — алаи тинро."},{"book":"Лука","chapter":"15","verse":"32","text":"Ай амэ камэл тэ лошазас, вай то пхрал сас муло тай дживиндило, сас нашавдо тай аракхлило!»"}]}