{"data":[{"book":"1 Petulo","chapter":"1","verse":"1","text":"Nena Petulo nandundame ba Yesu Kilisto, nunhwandikilanga mangweto manchaguligwe na Nnoongo Awawa bito, mampwilikine nukube andi mageni kwenio kukilambo chuku Ponto na kukilambo chuku Galatia na kilambo cha Kapadokia na kilambo chuku Asia na chuku Betania."},{"book":"1 Petulo","chapter":"1","verse":"2","text":"Nnoongo Awawa bito banchagula mangwetumwe andi palongalela kummanya kuboka kalakala tela nu kukupala kwabe, na mmekigwe mmegange chwapi ku ndela ju Uhuke jwakwe, kupala munnyali Yesu Kilisto na nnyeleigwe kwa myai jakwe."},{"book":"1 Petulo","chapter":"1","verse":"3","text":"Talumbalile ana Nnoongo, Awawa ba Angwana bito ana Yesu Kilisto! Kwa kia jabe ngolongwa ngubutupe bwomi nhyono kukunhyoya Yesu. Butupi lihyobalelo lya bwomi gwangapela,"},{"book":"1 Petulo","chapter":"1","verse":"4","text":"na yene tulole kupata kindimba Nnoongo echibabeki bandu bakwe. Kindimba chenie kubolaje, kualabikaje nu kuchujukaje, chibammekile kumbengu magambu ginu."},{"book":"1 Petulo","chapter":"1","verse":"5","text":"Namangweto nnendeligwa na makakala ga Nnoongo kundela ja imani kupala mpatange ukoli ogupakuekuligwa kingobu chukupela."},{"book":"1 Petulo","chapter":"1","verse":"6","text":"Nhwalalange mwojo kunhwalo gwenio, iganukube ngoe mpakuechuka kukingobu kachoko nu kupotekigwa kundela ndu."},{"book":"1 Petulo","chapter":"1","verse":"7","text":"Kulondoigwa kwenio kupala kumanya imani jinu jibibole. Ata jaabu jiganukube ejialabika nambu mpaka jilondoigwe pamwoto, na imani jinu uyo kilebe chambone kupeta jaabu, mpakaoti nnondoigwe kupala nnimbe. Kupala kube lilumbo ni kibumo ni ichima lichoba elyapakuika Yesu Kilisto."},{"book":"1 Petulo","chapter":"1","verse":"8","text":"Iganukube manammonaje mmi kumpala, iganukube manammonaje mangweto mmi kunhwamini na mmi kuala mwojo, kukuala mwojo kukolongwa kwangalandulika,"},{"book":"1 Petulo","chapter":"1","verse":"9","text":"magambu mpokelanga hupo yi imani inu gwenio ngu ukoli gwa bwomi gwinu."},{"book":"1 Petulo","chapter":"1","verse":"10","text":"Akalondoli ngabapalapala nu kuingakia ukomboi gwenio, na ngabalondolanga nhwalo gwambone gwa Nnoongo gwenio kabi mpatangite mangweto."},{"book":"1 Petulo","chapter":"1","verse":"11","text":"Ngabapala kumanya kingobu gani ni ipakubebo pikipakupitila. Gambu Uhuke jwa Kilisto ojwakiba nkati jabe ngabalaya apabakiba bakalondola nhwalo gu kupotekigwa ogupakumpata Kilisto ni kibumo chikipakube."},{"book":"1 Petulo","chapter":"1","verse":"12","text":"Nnoongo akaekuli akalondoli benia ngiti kwa magambu gabe benije nambu ginu mangweto, pabantangachila nhwalo gongo gubannenge ngoeno na bandu baba abantangachila nhwalo gwambone kwa makakala ga kiuhuke jwa chwapi jwakingigwa kuboka kumbengu. Akapakachi bukumbengu bapala kumanya ile yenie."},{"book":"1 Petulo","chapter":"1","verse":"13","text":"Penia malango ginu gabe tela kukamwa maengo, mma maha. Ni milibeke lihyobalelo linu mu kindimba champakupata kingobu Yesu Kilisto papakuika kabena!"},{"book":"1 Petulo","chapter":"1","verse":"14","text":"Mmaganga ingota einnyoa Nnoongo, makajeketeje kabe kengama tama mbaja andi pamakibanga tango kujimanyaje kweli ja Nnoongo."},{"book":"1 Petulo","chapter":"1","verse":"15","text":"Andi Nnoongo ojwankemangite pabi chwapi na mangweto mpaligwa kube chwapi mumajendo ginu goa."},{"book":"1 Petulo","chapter":"1","verse":"16","text":"Gambu Majandiko ga chwapi galenga, “Mmaganga machwapi gambu nenga nachwapi.”"},{"book":"1 Petulo","chapter":"1","verse":"17","text":"Pamannyopa Nnoongo, munkema Awawa. Yene mmanyanga kutenda jwenio anhwukumula kila mundu kengama itendwa yakwe wala kubaguje. Yene ntamanga padunia andi makageni kukunnyali Nnoongo."},{"book":"1 Petulo","chapter":"1","verse":"18","text":"Gambu mmanyi kutenda makomboligwa mumajendo ginu gangambone agaboke kakahokobinu nambu makomboligwa kuilebe yanga alabika, andi ela andaje jaabu,"},{"book":"1 Petulo","chapter":"1","verse":"19","text":"nambu kwa myai jambone muno ja Kilisto, ojwakiba andi Mwana Limbelele jwangalemala andaje lilelalela."},{"book":"1 Petulo","chapter":"1","verse":"20","text":"Jwenio akiba apambuligwe na Nnoongo tango dunia nu kupanganigwaje, nambu ngaekuligwa machoba gukupela gano kwa magambu ginu mangweto."},{"book":"1 Petulo","chapter":"1","verse":"21","text":"Kundela jakwe, mangweto muhyobale Nnoongo ojwanhyoya kuboka kwa abawile nu kumpe kibumo, yene kuhyobalela kwinu nu kuamini kubi ku Nnoongo."},{"book":"1 Petulo","chapter":"1","verse":"22","text":"Magambu ngoe nnyeguigwe ihuke inu kukujijali kweli kupala mapale akajinu panga undendemundu, mpalane kwa mwojo chwapi."},{"book":"1 Petulo","chapter":"1","verse":"23","text":"Gambu mmelwikinge kabele ku lilobe lya Nnoongo lina bwomi elilama machoba goa pangapela, ngiti ku mbeju eialabikaje nambu ku mbeju eilama."},{"book":"1 Petulo","chapter":"1","verse":"24","text":"Andi Majandiko Gachwapi pagalenga,"},{"book":"1 Petulo","chapter":"1","verse":"25","text":"nambu lilobe lya Ngwana kulama machoba goa pangapela.”"}]}