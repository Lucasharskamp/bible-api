{"data":[{"book":"GENESI","chapter":"7","verse":"1","text":"Poi il Signore disse a Noè: Entra tu, e tutta la tua famiglia dentro l'Arca; perciocchè in questa età io ti ho veduto giusto davanti a me."},{"book":"GENESI","chapter":"7","verse":"2","text":"Di ciascuna specie di animali mondi, prendine sette paia, maschio e femmina; e degli animali immondi, un paio, un maschio e la sua femmina7.2 femmina Lev. cap. 11.."},{"book":"GENESI","chapter":"7","verse":"3","text":"Degli uccelli del cielo, prendine parimente di ciascuna specie sette paia, maschio e femmina; per conservarne in vita la generazione sopra la terra."},{"book":"GENESI","chapter":"7","verse":"4","text":"Perciocchè fra qui e sette dì, io farò piovere in su la terra per lo spazio di quaranta giorni e di quaranta notti, e sterminerò d'in su la terra ogni cosa sussistente che io ho fatta."},{"book":"GENESI","chapter":"7","verse":"5","text":"E Noè fece secondo tutto ciò che il Signore gli avea comandato."},{"book":"GENESI","chapter":"7","verse":"6","text":"Or Noè era di età di seicent'anni, quando il diluvio fu, e le acque vennero sopra la terra."},{"book":"GENESI","chapter":"7","verse":"7","text":"E Noè, insieme co' suoi figliuoli, e con la sua moglie, e con le mogli de' suoi figliuoli, entrò nell'Arca d'innanzi alle acque del diluvio."},{"book":"GENESI","chapter":"7","verse":"8","text":"Degli animali mondi, e degli animali immondi, e degli uccelli, e di tutto ciò che serpe in su la terra,"},{"book":"GENESI","chapter":"7","verse":"9","text":"ne vennero delle paia, maschio e femmina, a Noè, dentro l'Arca; come Iddio avea comandato a Noè."},{"book":"GENESI","chapter":"7","verse":"10","text":"Ed avvenne, al termine de' sette giorni, che le acque del diluvio vennero sopra la terra."},{"book":"GENESI","chapter":"7","verse":"11","text":"L'anno seicentesimo della vita di Noè, nel secondo mese, nel decimosettimo giorno del mese, in quel giorno tutte le fonti del grande abisso scoppiarono, e le cateratte del cielo furono aperte."},{"book":"GENESI","chapter":"7","verse":"12","text":"E la pioggia fu in su la terra, per lo spazio di quaranta giorni e di quaranta notti."},{"book":"GENESI","chapter":"7","verse":"13","text":"In quel giorno stesso Noè entrò nell'Arca, insieme con Sem, Cam e Iafet, suoi figliuoli, e con la sua moglie, e con le tre mogli de' suoi figliuoli."},{"book":"GENESI","chapter":"7","verse":"14","text":"Essi vi entrarono, ed anche fiere de ogni specie, ed animali domestici di ogni specie, e rettili che serpono sopra la terra di ogni specie, ed uccelli di ogni specie, ed uccelletti di ogni sorta di qualunque ala."},{"book":"GENESI","chapter":"7","verse":"15","text":"In somma, di ogni carne, in cui è alito di vita, ne venne un paio a Noè dentro l'Arca."},{"book":"GENESI","chapter":"7","verse":"16","text":"E gli animali che vennero erano maschio e femmina, come Iddio avea comandato a Noè. Poi il Signore serrò l'Arca sopra esso."},{"book":"GENESI","chapter":"7","verse":"17","text":"E il diluvio venne sopra la terra, per lo spazio di quaranta giorni; e le acque crebbero, e sollevarono l'Arca, ed ella fu alzata d'in su la terra."},{"book":"GENESI","chapter":"7","verse":"18","text":"E le acque si rinforzarono, e crebbero grandemente sopra la terra; e l'Arca notava sopra le acque."},{"book":"GENESI","chapter":"7","verse":"19","text":"E le acque si rinforzarono grandissimamente sopra la terra; e tutti gli alti monti, che son sotto tutti i cieli, furono coperti7.19 coperti Sal. 104.6. Ger. 3.23.."},{"book":"GENESI","chapter":"7","verse":"20","text":"Le acque avanzarono essi monti, dell'altezza di quindici cubiti. Così i monti furono coperti."},{"book":"GENESI","chapter":"7","verse":"21","text":"Ed ogni carne che si muove sopra la terra, degli uccelli, degli animali domestici, delle fiere e di tutti i rettili che serpono sopra la terra, morì, insieme con tutti gli uomini7.21 uomini Mat. 24.39. Luc. 17.27.."},{"book":"GENESI","chapter":"7","verse":"22","text":"Tutto ciò che ha fiato d'alito di vita nelle sue nari, d'infra tutto ciò ch'era nell'asciutto, morì7.22 morì Gen. 6.13,17. 2 Piet. 3.6.."},{"book":"GENESI","chapter":"7","verse":"23","text":"E fu sterminata ogni cosa sussistente, che era sopra la faccia della terra, dagli uommi fino alle bestie, e i rettili, e gli uccelli del cielo; furono, dico, sterminati d'in su la terra; e Noè solo scampò, con quelli ch'erano con lui nell'Arca."},{"book":"GENESI","chapter":"7","verse":"24","text":"E le acque furono alte sopra la terra, per lo spazio di cencinquanta giorni."}]}