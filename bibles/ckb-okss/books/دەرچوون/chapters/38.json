{"data":[{"book":"دەرچوون","chapter":"38","verse":"1","text":"قوربانگاکەی قوربانی سووتاندنیشیان لە داری ئەکاسیا دروستکرد، درێژییەکەی پێنج باڵ38‏:1 پێنج باڵ: نزیکەی 2,3 مەتر.‏ و پانییەکەی پێنج باڵ بوو، قوربانگاکە چوارگۆشە بوو، بەرزییەکەشی سێ باڵ38‏:1 سێ باڵ: نزیکەی 1,4 مەتر.‏ بوو."},{"book":"دەرچوون","chapter":"38","verse":"2","text":"قۆچەکانیشی لەسەر هەر چوار گۆشەکەی بوون، قۆچەکان لە خۆی بوون و بە بڕۆنز ڕووکەشیان کرد."},{"book":"دەرچوون","chapter":"38","verse":"3","text":"هەموو قاپوقاچاغی قوربانگاکەشیان دروستکرد، تەشت و خاکەناز و تاس و چەنگاڵ و مەقەڵییەکان، هەموو قاپوقاچاغەکەیان لە بڕۆنز دروستکرد."},{"book":"دەرچوون","chapter":"38","verse":"4","text":"کەتیبەیەکیشیان بۆ قوربانگاکە دروستکرد، وەک تۆڕێکی بڕۆنز، لەژێر لێوارەکە دایاننا، لە خوارەوە هەتا ناوەڕاست."},{"book":"دەرچوون","chapter":"38","verse":"5","text":"چوار ئەڵقەشیان لە هەر چوار لای کەتیبە بڕۆنزییەکە داڕشت، وەک گیرە بۆ دوو دار."},{"book":"دەرچوون","chapter":"38","verse":"6","text":"دوو دارەکەشیان لە داری ئەکاسیا دروستکرد و بە بڕۆنز ڕووکەشیان کردن."},{"book":"دەرچوون","chapter":"38","verse":"7","text":"دوو دارەکەیان خستە ناو ئەڵقەکانەوە، لە هەردوو لای قوربانگاکەوە، بۆ ئەوەی بەوان هەڵیبگرن، قوربانگاکەشیان لە تەختە دروستکرد و ناوەکەی بۆش بوو."},{"book":"دەرچوون","chapter":"38","verse":"8","text":"حەوزەکەشیان لە بڕۆنز دروستکرد و ژێرەکەشی لە بڕۆنز بوو، لە ئاوێنە بڕۆنزییەکانی ئەو ئافرەتە خزمەتکارانەی لەلای دەروازەکەی چادری چاوپێکەوتن خزمەتیان دەکرد."},{"book":"دەرچوون","chapter":"38","verse":"9","text":"حەوشەی چادرەکەی پەرستنیشیان لەلای باشوور دروستکرد، پەردەکانی حەوشەکەش لە کەتانی ڕستراو بوون بە درێژی سەد باڵ38‏:9 سەد باڵ: نزیکەی 46 مەتر.‏."},{"book":"دەرچوون","chapter":"38","verse":"10","text":"کۆڵەکەکانیشی بیست دانە و بیست بنکەی بڕۆنزیشی هەبوو. قولاپی کۆڵەکەکان و ئەڵقەکانیشی لە زیو بوون."},{"book":"دەرچوون","chapter":"38","verse":"11","text":"بەلای باکووریش سەد باڵ، کۆڵەکەکانیشی بیست دانە و بیست بنکەی بڕۆنزیشی هەبوو. قولاپی کۆڵەکەکان و ئەڵقەکانیشی لە زیو بوون."},{"book":"دەرچوون","chapter":"38","verse":"12","text":"بەلای ڕۆژئاواش پەردەکان پەنجا باڵ38‏:12 پەنجا باڵ: نزیکەی 23 مەتر.‏ بوون، کۆڵەکەکانیش دە دانە و بنکەکانیش دە، قولاپی کۆڵەکەکان و ئەڵقەکانی لە زیو بوون."},{"book":"دەرچوون","chapter":"38","verse":"13","text":"لەلای ڕۆژهەڵاتیش ڕووەو خۆر هەڵات پەنجا باڵ."},{"book":"دەرچوون","chapter":"38","verse":"14","text":"چەند پەردەیەکیش بۆ لایەکی جێگای چوونە ژوورەوەی حەوشەکە بە درێژی پازدە باڵ38‏:14 پازدە باڵ: نزیکەی 6,9 مەتر.‏، کۆڵەکەکانی سێ و بنکەکانیش سێ بوون."},{"book":"دەرچوون","chapter":"38","verse":"15","text":"بۆ لایەکەی دیکەی چوونە ژوورەوەی حەوشەکەش چەند پەردەیەک بە درێژایی پازدە باڵ، کۆڵەکەکانی سێ و بنکەکانیشی سێ بوون."},{"book":"دەرچوون","chapter":"38","verse":"16","text":"هەموو پەردەکانی حەوشەکەش بە چواردەوریدا لە کەتانی ڕستراو بوون."},{"book":"دەرچوون","chapter":"38","verse":"17","text":"هەموو بنکەکانی کۆڵەکەکانیش لە بڕۆنز بوون، قولاپی کۆڵەکە و ئەڵقەکانیان لە زیو بوون، سەرەکانیان بە زیو ڕووکەش کرابوون، هەموو کۆڵەکەکانی حەوشەکە بە ئەڵقەی زیو پێکەوە بەسترابوون."},{"book":"دەرچوون","chapter":"38","verse":"18","text":"پەردەی دەروازەش بۆ دەرگای حەوشەکە، لە ڕیسی مۆر و ئەرخەوانی و سووری ئاڵ و کەتانی ڕستراو بە دەستکردی جۆڵایەک چنرابوو، درێژییەکەی بیست باڵ38‏:18 بیست باڵ: نزیکەی 9 مەتر.‏ و بەرزییەکەی بە پانی پێنج باڵ38‏:18 پێنج باڵ: نزیکەی 2,3 مەتر.‏ هەروەک پەردەکانی حەوشەکە."},{"book":"دەرچوون","chapter":"38","verse":"19","text":"کۆڵەکەکانیشی چوار و بنکەکانیشی چوار بوون کە ئەوانیش لە بڕۆنز بوون، قولاپەکانی لە زیو بوون، سەرەکانی ڕووکەش کرابوون، ئەڵقەکانی لە زیو بوون."},{"book":"دەرچوون","chapter":"38","verse":"20","text":"هەموو سنگەکانی چادرەکەی پەرستن و حەوشەکە بە چواردەوریدا لە بڕۆنز بوون."},{"book":"دەرچوون","chapter":"38","verse":"21","text":"ئەمەش بڕی کانزاکانی چادرەکەی پەرستنە، چادری پەیمان، بەپێی فەرمانی موسا لەلایەن لێڤییەکان تۆمارکرا، بە سەرپەرشتی ئیتاماری کوڕی هارونی کاهین."},{"book":"دەرچوون","chapter":"38","verse":"22","text":"بەسەلئێلی کوڕی ئوری کوڕی حووریش کە لە هۆزی یەهودایە، هەموو ئەو شتانەی یەزدان فەرمانی بە موسا کرد جێبەجێی کرد،"},{"book":"دەرچوون","chapter":"38","verse":"23","text":"ئۆهۆلیئابی کوڕی ئەحیساماکی لەگەڵ بوو کە لە هۆزی دانە، نەخشێنەر و داهێنەر و جۆڵا لە ڕیسی مۆر و ئەرخەوانی و سووری ئاڵ و کەتانی ناسک."},{"book":"دەرچوون","chapter":"38","verse":"24","text":"هەموو ئەو زێڕەی بەکارهێنرا بۆ هەموو کارەکانی پیرۆزگا، زێڕی بەخشراو بوو وەک قوربانی بەرزکردنەوە، بیست و نۆ تالنت و حەوت سەد و سی شاقل38‏:24 بیست و نۆ تالنت و حەوت سەد و سی شاقل: نزیکەی تەنێکی زێڕ دەبوو.‏ بە شاقلی پیرۆزگا."},{"book":"دەرچوون","chapter":"38","verse":"25","text":"زیوی سەرژمێرکراوەکانی کۆمەڵەکەش، سەد تالنت و هەزار و حەوت سەد و حەفتا و پێنج شاقل38‏:25 کەمێک زیاتر لە 3,4 تەن زیو دەبوو.‏ بە شاقلی پیرۆزگا."},{"book":"دەرچوون","chapter":"38","verse":"26","text":"نیوە بۆ هەر سەرێک، نیو شاقل38‏:26 نیو شاقل: نزیکەی 5,5 گرام.‏ بە شاقلی پیرۆزگا بۆ هەرکەسێک لە گەنجی بیست ساڵ بەرەو سەرەوە سەرژمێر کرابێت، بۆ شەش سەد و سێ هەزار و پێنج سەد و پەنجا کەس."},{"book":"دەرچوون","chapter":"38","verse":"27","text":"سەد تالنتیش لە زیوەکە38‏:27 سەد تالنتیش لە زیوەکە: نزیکەی سێ هەزار و چوار سەد کیلۆگرامی زیو دەبوو.‏ بۆ داڕشتنی بنکەکانی پیرۆزگا و بنکەکانی پەردەکە38‏:27 پەردەکە: بڕوانە 26‏:31‏.‏ بەکارهات، سەد بنکە بۆ سەد کێش، کێشێک بۆ بنکەیەک."},{"book":"دەرچوون","chapter":"38","verse":"28","text":"هەزار و حەوت سەد و حەفتا و پێنج شاقلەکەش قولاپی لێ دروستکرا و سەری کۆڵەکەکانی پێ ڕووکەش کرا، هەروەها ئەڵقەی پێکەوە بەستنی لێ دروستکرا."},{"book":"دەرچوون","chapter":"38","verse":"29","text":"بڕۆنزە بەخشراوەکەش وەک قوربانی بەرزکردنەوە، حەفتا تالنت و دوو هەزار و چوار سەد شاقل38‏:29 حەفتا تالنت و دوو هەزار و چوار سەد شاقل: نزیکەی 2400 کیلۆگرام.‏ بوو،"},{"book":"دەرچوون","chapter":"38","verse":"30","text":"بەویش بنکەکانی دەروازەی چادری چاوپێکەوتن و قوربانگا بڕۆنزییەکە و کەتیبە بڕۆنزییەکەی و هەموو قاپوقاچاغەکانی قوربانگاکە دروستکران،"},{"book":"دەرچوون","chapter":"38","verse":"31","text":"هەروەها بنکەکانی حەوشەکە بە چواردەوریدا و بنکەکانی دەروازەی حەوشەکە و هەموو سنگەکانی چادرەکەی پەرستن و هەموو سنگەکانی حەوشەکە بە چواردەوریدا."}]}