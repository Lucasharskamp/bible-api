{"data":[{"book":"1. Tesalonickým","chapter":"5","verse":"1","text":"Kdy se to má stát? O tom skutečně nemusím nic říkat, milí bratři,"},{"book":"1. Tesalonickým","chapter":"5","verse":"2","text":"vždyť sami dobře víte, že to nikdo neví. Ta chvíle přijde nečekaně jako zloděj v noci."},{"book":"1. Tesalonickým","chapter":"5","verse":"3","text":"Až si lidé budou říkat „všechno je v pořádku, žádné nebezpečí nehrozí“, tehdy zčista jasna dopadne na ně zkáza, jako porodní bolesti přepadají rodičku. Nikdo neunikne, nikdo se neschová."},{"book":"1. Tesalonickým","chapter":"5","verse":"4","text":"Ale vy, bratři, netápejte ve tmách. Vás Kristův příchod nepřekvapí jako zloděj."},{"book":"1. Tesalonickým","chapter":"5","verse":"5","text":"Vy jste děti světla a dne, ne děti noci a temnoty."},{"book":"1. Tesalonickým","chapter":"5","verse":"6","text":"Buďte tedy bdělí a nespěte jako ostatní, čekejte a buďte střízliví."},{"book":"1. Tesalonickým","chapter":"5","verse":"7","text":"Noc je čas spáčů a opilců."},{"book":"1. Tesalonickým","chapter":"5","verse":"8","text":"Ale my, kdo žijeme ve světle, zůstaňme střízliví, chráněni pancířem víry a lásky a přilbou radostné naděje záchrany."},{"book":"1. Tesalonickým","chapter":"5","verse":"9","text":"Nás přece Bůh neurčil k tomu, abychom propadli jeho soudu, ale abychom byli zachráněni zásluhou našeho Pána, Ježíše Krista:"},{"book":"1. Tesalonickým","chapter":"5","verse":"10","text":"on za nás zemřel, abychom s ním mohli žít věčně, ať už se jeho příchodu dožijeme či nikoliv."},{"book":"1. Tesalonickým","chapter":"5","verse":"11","text":"Tak se vzájemně povzbuzujte a pomáhejte si, jak jste to dělali doposud."},{"book":"1. Tesalonickým","chapter":"5","verse":"12","text":"Milí bratři, važte si svých představených v církvi, kteří se pro vás namáhají a napomínají vás."},{"book":"1. Tesalonickým","chapter":"5","verse":"13","text":"Mějte je ve zvláštní úctě a lásce, vždyť vám slouží. A mezi sebou se nehádejte."},{"book":"1. Tesalonickým","chapter":"5","verse":"14","text":"Neukázněné a líné napomínejte, malomyslné povzbuzujte, ujímejte se slabých a se všemi mějte trpělivost."},{"book":"1. Tesalonickým","chapter":"5","verse":"15","text":"Křivdy neoplácejte, prokazujte dobro sobě navzájem i ostatním."},{"book":"1. Tesalonickým","chapter":"5","verse":"16","text":"Buďte radostnými lidmi."},{"book":"1. Tesalonickým","chapter":"5","verse":"17","text":"Neochabujte v modlitbách."},{"book":"1. Tesalonickým","chapter":"5","verse":"18","text":"Za všech okolností děkujte Bohu, neboť to očekává ode všech, kdo patří Ježíši Kristu."},{"book":"1. Tesalonickým","chapter":"5","verse":"19","text":"Nepřekážejte působení Božího Ducha"},{"book":"1. Tesalonickým","chapter":"5","verse":"20","text":"a nezlehčujte jeho poselství."},{"book":"1. Tesalonickým","chapter":"5","verse":"21-22","text":"Bedlivě však posuzujte vše, co se za Boží slovo vydává, a přijímejte jen to, co odpovídá Písmu. Co mu odporuje, není dobré a s tím nic nemějte."},{"book":"1. Tesalonickým","chapter":"5","verse":"23","text":"Prosíme Boha, který nám dává svůj pokoj, aby vás přivedl k dokonalosti a celou vaši bytost – ducha, duši i tělo – zachoval bez úhony až do dne, kdy přijde Pán Ježíš Kristus."},{"book":"1. Tesalonickým","chapter":"5","verse":"24","text":"Bůh, který vás přijal za své děti, to pro vás jistě učiní, jak sám slíbil."},{"book":"1. Tesalonickým","chapter":"5","verse":"25","text":"Bratři, i vy se za nás modlete."},{"book":"1. Tesalonickým","chapter":"5","verse":"26","text":"Obejměte za nás všechny spoluvěřící."},{"book":"1. Tesalonickým","chapter":"5","verse":"27","text":"A všem dejte tento dopis přečíst, je to mé přání a vaše povinnost před Pánem."},{"book":"1. Tesalonickým","chapter":"5","verse":"28","text":"Nechť vám Ježíš Kristus všem bohatě žehná."}]}