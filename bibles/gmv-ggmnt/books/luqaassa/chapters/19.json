{"data":[{"book":"Luqaassa","chapter":"19","verse":"1","text":"Yesussay Iyarko giza sora aadhdhi bishin"},{"book":"Luqaassa","chapter":"19","verse":"2","text":"Zakosa geetettiza issi assi he Yesussay biza oge bolla dees. Izikka dere qaraxa qanxisizaytas halaqqanne keehi dure asa."},{"book":"Luqaassa","chapter":"19","verse":"3","text":"Izikka Yesussa geetettizaysi awayssakkonne beyanas koyishin qaantha asa gidida gishinne daro derey Yesussa kaalliza gish Yesussa beyanas dandd7ibeynna."},{"book":"Luqaassa","chapter":"19","verse":"4","text":"Yesussay he ogera aadhdhishin sinthe qaxidi oge bolla diza issi etha miththa bolla kezides."},{"book":"Luqaassa","chapter":"19","verse":"5","text":"Yesussay etha gars gakidi dhoqqu histi xeellidi Zakosa hach ta ne keeththan pe7anaas besses elella wodha gides."},{"book":"Luqaassa","chapter":"19","verse":"6","text":"Izikka elle wodhidi ufaysan mokki ekkidees."},{"book":"Luqaassa","chapter":"19","verse":"7","text":"He wode heen izara diza asay hessa beyidi nagarancha asa keeththan imatistana gees giidi wurikka garsara zuzumettida."},{"book":"Luqaassa","chapter":"19","verse":"8","text":"Gido attin Zakosay eqqidi Godo tani taas diza miishshe wursofe baga shaakkada manqqotas immana tani oonappekka wordora bonqqa ekkidaazzi diikko oyddu kushe gujjada izades immanna gides."},{"book":"Luqaassa","chapter":"19","verse":"9","text":"Yesussaykka ha uraykka Abrame na gidida gish hach ha keethas paxatethi yides gides."},{"book":"Luqaassa","chapter":"19","verse":"10","text":"Haysas gaassoykka asa nay haa yidaysi dhayidayssa koyanasinne ashanassa."},{"book":"Luqaassa","chapter":"19","verse":"11","text":"Asay hayssa siyishin leemusora haasa7a oykkides gaassoykka izi Yerusaleme gakkanaas matida gishine asatas Xoossa kawotethi qonccanna hanza milattida gishassa."},{"book":"Luqaassa","chapter":"19","verse":"12","text":"Hessa gish issi kawo nay ba kawotetha shuumeteth ekki yanas haaho biitta biddes."},{"book":"Luqaassa","chapter":"19","verse":"13","text":"Be ashkarata giddofe tammata xeeygidi tamu minnane istas immidi, ta simadda yaana gakanas hayssa miishshan zal7ite gides."},{"book":"Luqaassa","chapter":"19","verse":"14","text":"He dere asati qasse iza ixxida gish haysi addezzi nu bolla kawotana mala koyokko giidi iza geedora aathi yedida."},{"book":"Luqaassa","chapter":"19","verse":"15","text":"Gido attin ha kawo naazi kawo gididi guye ba dere simmides. Kase bishe tamu minnane immida tamu ashkkarati izi immida biran zal7idi woysa tirfisidakkonne eranas ista xeeygidees."},{"book":"Luqaassa","chapter":"19","verse":"16","text":"Istafe koyroy shiiqidi Godo ne taas immida tamu minnaney hara tamu yelides gides."},{"book":"Luqaassa","chapter":"19","verse":"17","text":"Godazikka iza ne amanettida ashkkara, lo7o oothadassa, ne guutha miishshan amanettida gish tamu katamata ne haarana mala nees immadis gides."},{"book":"Luqaassa","chapter":"19","verse":"18","text":"Nam77anthozika izakko shiiqqidi Godo ne taas immida minnaneppe hara ichachu minnaney wodhides gides."},{"book":"Luqaassa","chapter":"19","verse":"19","text":"Iza Godazi izas zaaridi neni aysana mala tamu katamati nees imettida gides."},{"book":"Luqaassa","chapter":"19","verse":"20-21","text":"Qassekka hara oothanchay shiiqqidi Godo neni wothontasoppe ekkizadde zerontasoppe maxizaddenne menxxe iita asa gidida gish ta nees babbada curqan xaaxxa wothida ne minnaneyo hey ekka gides."},{"book":"Luqaassa","chapter":"19","verse":"22-23","text":"Iza Godazi zaaridi izas hayso iita oothanchazo ta ne qaalan nena zaara pirdays. Tani wothontasoppe ekkizaddenne zerontasoppe maxxiiza menxe iita asa gididaysa erasashin tani ta miishsha yelora ekkana mala he miishshan oothanna asatas aazas immabeyki gides."},{"book":"Luqaassa","chapter":"19","verse":"24","text":"Iza Godazikka heen eqqida asata iza kusheppe minnaneza ekkidine tamu minnaney dizaysas immite gides."},{"book":"Luqaassa","chapter":"19","verse":"25","text":"Istika zaaridi Godo izas tamu minnaney deesko gida."},{"book":"Luqaassa","chapter":"19","verse":"26-27","text":"Izikka zaaridi diza uras wursos haray gujjistana, bayndda uras kase dizaysi izappe eketti gidanna gido attin tani ista bolla kawotonta mala koyidayta hayta ta morketa taakko haa ehidi ta sinthan shukkite gides."},{"book":"Luqaassa","chapter":"19","verse":"28","text":"Hessa haasa7i simmidi Yesussay Yerusaleme kezanas istafe sintheti biddes."},{"book":"Luqaassa","chapter":"19","verse":"29-31","text":"Dabre zayite geetettiza zuma bolla diza Beettefaggenne Bittaanya geetettiza katamatakko matida wode bena kaallizaytappe nam77anta kiittishe heen inte sinthan diza qeeri katama biitte biiddi katama inte gelishin oonikka toggi eronta issi qachcheti diza hare gutte inte demmna iza birshidi haa taas ekki yite, intena oonikka aazas birsheti giidi oychchikko Godas koshes gite gides."},{"book":"Luqaassa","chapter":"19","verse":"32","text":"kiitetidaytikka biidi izi istas yoottida mala hare gutteza demmida."},{"book":"Luqaassa","chapter":"19","verse":"33","text":"Isti gutteza birshin gutteza Godati beyidi aazas birshetti giidi oychchida."},{"book":"Luqaassa","chapter":"19","verse":"34","text":"Istika Godas koshshees gida."},{"book":"Luqaassa","chapter":"19","verse":"35","text":"Hare gutteza Yesussako ehidi ba mayo wurissi gutteza bolla yegidi Yesussa hare gutteza togisida."},{"book":"Luqaassa","chapter":"19","verse":"36","text":"Asay wurikka ba afala Yesussay biza oge bolla miccidees."},{"book":"Luqaassa","chapter":"19","verse":"37-38","text":"Dabre zayite zuma bollara dugeth wothiza ogezakko matida wode qooday bayndda derey ba beydda malaata gish wurikka ufaysara ba qaala dhoqqu histtidi Goda sunthan yiza kawoy anjjettidaysa, saroy salon bonchoy saloppe bolla salon gido gides."},{"book":"Luqaassa","chapter":"19","verse":"39","text":"Deretappe issi issi Farsaweti Yesussa tamaarsizayso ha nena kaalliza asay gizaysa gonta mala hanqqa gides."},{"book":"Luqaassa","chapter":"19","verse":"40","text":"Izikka istas zaaridi hayti co7u gidakkonne shuuchchatikka waassana gides."},{"book":"Luqaassa","chapter":"19","verse":"41-43","text":"Yesussay Yerusaleme matishe katama beyidi izis yekides. nees saro gidizaz hach ne eridakko aazze dizayishin ha7i ne ayfeppe qotettida gish ne morkketi heera haara nena giddoothidi kun7isana wodey yaana gides."},{"book":"Luqaassa","chapter":"19","verse":"44","text":"Nenanne ne gibbe garsan nenara diza ne nayta wurssi biittara walakkana. Shuuchcha bolla shuuchchikka aggettenna. Hessi wurikka Xoossi nena koyishin neni eronta aggida gishassa."},{"book":"Luqaassa","chapter":"19","verse":"45","text":"Hessafe kaallidi Yesussay maqddase gelidi maqddase giddon zal7izayta kessides."},{"book":"Luqaassa","chapter":"19","verse":"46","text":"Qassekka ta keethay woossa keeththa gidanna geetettidi xaafettidees, inteni gidiko pangazi diza gonggollo histiddista gides."},{"book":"Luqaassa","chapter":"19","verse":"47","text":"Wontin wontin maqddasen izi tamaarishin Xaafetinne dere halaqqati iza wodhanaas koyida."},{"book":"Luqaassa","chapter":"19","verse":"48","text":"Gido attin derey wurikka izara oykettidi izi tamarsizaysa kaalliza gish oothanaazi istas kirq gides."}]}