{"data":[{"book":"Timɔte Firindena","chapter":"3","verse":"1","text":"A kolon fa fala a waxati dɔnxɛne xɔdɔxɔma ayi nɛn."},{"book":"Timɔte Firindena","chapter":"3","verse":"2","text":"Amasɔtɔ muxune findima nɛn wasodene nun gbeti xɔnxɔnne nun yɛtɛ matɔxɔne nun yandadene nun konbi tiine ra. E murutɛ e sɔtɔ muxune ma, e findi wali faɲi kolontarene nun dina kolontarene ra,"},{"book":"Timɔte Firindena","chapter":"3","verse":"3","text":"e nun hinantarene nun kininkinintarene nun muxu xili kalane nun yɛtɛ suxutarene nun muxu yɛɛ xɔdɛxɛne nun fe faɲi rabane yaxune"},{"book":"Timɔte Firindena","chapter":"3","verse":"4","text":"e nun yanfantenne nun kunfadene nun yɛtɛ yigboon naxanye waxɔn feene rafan e ma dangu Ala ra."},{"book":"Timɔte Firindena","chapter":"3","verse":"5","text":"E e yɛtɛ findi Ala kolonne ra, koni e e mɛma nɛn a sɛnbɛn na. I makuya na muxune ra."},{"book":"Timɔte Firindena","chapter":"3","verse":"6","text":"Ndee ɛ yɛ, ne e yɛtɛ rasoma nɛn banxine kui muxu rakunfa feen na, ɲaxanla naxanye sɛnbɛ mi gbo dinani, e yi ne masɔtɔ yulubin goron binyen naxanye xun ma naxanye mabandunxi kunfan sifan birin xɔn."},{"book":"Timɔte Firindena","chapter":"3","verse":"7","text":"Na ɲaxanle katama nɛn e xa xaran, koni e mi ɲɔndin kolonɲɛ mumɛ!"},{"book":"Timɔte Firindena","chapter":"3","verse":"8","text":"Na xɛmɛne luxi nɛn alo Yannɛsi nun Yanbɛrɛsi naxanye Musa matandi.3.8 Yahudiyane namunne xaranna kui, woyimɛɛn naxanye Musa matandi Misiran yamanani, ne yi xili na kiini. A mato Xɔrɔyaan 7.11 nun 7.22 kui. Xɛmɛni itoe fan ɲɔndin matandima na kii nin. E xaxinli fuxi, e dɛnkɛlɛyaan bata findi bɔnɔn na."},{"book":"Timɔte Firindena","chapter":"3","verse":"9","text":"Koni ne mi sigɛ yɛɛn na mumɛ amasɔtɔ muxun birin e xaxilitareyaan kolonma nɛn, alo Yannɛsi nun Yanbɛrɛsi liga kii naxan yi."},{"book":"Timɔte Firindena","chapter":"3","verse":"10","text":"Koni i tan bata n ma xaranna kolon, e nun n kɛwanle nun n ɲɛnigen nun n ma dɛnkɛlɛyaan nun n ma diɲan nun n ma xanuntenyaan nun n ma tunnafanna"},{"book":"Timɔte Firindena","chapter":"3","verse":"11","text":"e nun n ma bɛsɛnxɔnyaan nun n ma tɔrɔyana. Tɔrɔn sifan mundun na, n mi naxan toxi Antiyɔki nun Ikoniyon nun Lisitire taane yi? Bɛsɛnxɔnyaan sifan mundun na n mi naxan to? Koni Marigin yi n xunba ne birin yi."},{"book":"Timɔte Firindena","chapter":"3","verse":"12","text":"Naxanye birin waxi a xɔn ma, e xa sigan ti Ala kolonni Yesu Alaa Muxu Sugandixin barakani, ne bɛsɛnxɔnyama nɛn."},{"book":"Timɔte Firindena","chapter":"3","verse":"13","text":"Koni muxu ɲaxine nun naxanye e yɛtɛ findima dina muxune ra, ne yanfanma ɲaxuyaan nin tun, e bonne mayenden, e fan yi mayenden."},{"book":"Timɔte Firindena","chapter":"3","verse":"14","text":"Koni i tan, i xaranxi feen naxan ma, i dɛnkɛlɛyaxi naxan ma yati, lu na yi amasɔtɔ i i karamɔxɔne kolon."},{"book":"Timɔte Firindena","chapter":"3","verse":"15","text":"Xabu i dii ɲɔrɛ waxatini, i Kitabu Sariɲanxin yire sɛbɛxine kolon naxan nɔɛ xaxinla fiyɛ i ma lan kisi feen ma dɛnkɛlɛyaan xɔn Yesu Alaa Muxu Sugandixin ma."},{"book":"Timɔte Firindena","chapter":"3","verse":"16","text":"Amasɔtɔ Kitabun sɛbɛnla birin fataxi Ala nan na. A fan xaran ti seen nun tantanna yabi seen nun fe matinxin seen nun muxu xuru seen na tinxinna ma"},{"book":"Timɔte Firindena","chapter":"3","verse":"17","text":"alogo Alaa muxun xa kamali, waliseen yi lu a yii wali faɲin birin kɛ xinla ma."}]}