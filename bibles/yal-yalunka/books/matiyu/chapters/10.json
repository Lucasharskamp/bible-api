{"data":[{"book":"Matiyu","chapter":"10","verse":"1","text":"Yesu yi a xarandii fu nun firinne xili. A sɛnbɛn fi e ma a e xa yinna ɲaxine kedi, e mɔn yi furetɔɔn sifan birin nakɛndɛya."},{"book":"Matiyu","chapter":"10","verse":"2","text":"Na xɛra fu nun firinne xinle nan itoe ra."},{"book":"Matiyu","chapter":"10","verse":"3","text":"nun Filipi nun Barotolome nun Tomasi nun mudu maxinla Matiyu, e nun Alifaa dii xɛmɛn Yaki nun Tade"},{"book":"Matiyu","chapter":"10","verse":"4","text":"nun Simɔn, e naxan ma a “Yahudiya siya xanuna,”10.4 Yahudiya siya xanuna: Muxun nan yi ne ra naxanye yi Romi kaane yɛngɛma alogo Isirayila kaane xa mini e sɛnbɛn bun ma. e nun Yudasi Isakariyoti naxan Yesu yanfa, a a so yiini."},{"book":"Matiyu","chapter":"10","verse":"5","text":"Yesu yi yamarine fi muxu fu nun firinni itoe ma, a naxa, “Ɛ nama siga siya gbɛtɛne yamanani hanma Samariya taane yi."},{"book":"Matiyu","chapter":"10","verse":"6","text":"Koni ɛ siga Isirayila muxune fɛma naxanye lɔxi ayi alo yɛxɛɛne."},{"book":"Matiyu","chapter":"10","verse":"7","text":"Ɛ siga, ɛ sa e kawandi, ɛ naxa, ‘Ariyanna Mangayaan bata maso.’"},{"book":"Matiyu","chapter":"10","verse":"8","text":"Ɛ yi furetɔne rakɛndɛya, ɛ faxa muxune rakeli sayani, ɛ dogonfontɔne rakɛndɛya, ɛ ɲinanne kedi. Ɛ seen naxanye sɔtɔxi ɛ mi ne saraxi, nayi ɛ bonne ki hali ɛ mi se rasuxu."},{"book":"Matiyu","chapter":"10","verse":"9","text":"Ɛ nama xɛma xali, hanma gbeti fixɛna hanma wure gbeeli gbananne, ɛ naxanye singanma ɛ tagixidin na,"},{"book":"Matiyu","chapter":"10","verse":"10","text":"hanma bɔndunla ɛ sigatini, hanma doma firin, hanma sankidina, hanma dunganna. Amasɔtɔ walikɛɛn lan a yi a balon sɔtɔ.”"},{"book":"Matiyu","chapter":"10","verse":"11","text":"“Awa, ɛ na taan li hanma banxidɛna, ɛ muxu kɛndɛna nde fen, ɛ yi yigiya a konni han ɛ kelin waxatin naxan yi."},{"book":"Matiyu","chapter":"10","verse":"12","text":"Ɛ na so banxini, ɛ naxa, ‘Ala xa bɔɲɛ xunbenla lu banxini ito kui.’"},{"book":"Matiyu","chapter":"10","verse":"13","text":"Xa na falan lanxi na banxi kui kaane ma, na duban xa lu e xɔn. Koni xa na mi a ra, na duban mɔn xa xɛtɛ ɛ ma."},{"book":"Matiyu","chapter":"10","verse":"14","text":"Xa muxune mi ɛ yisuxu, e mi e tuli mati ɛ falane ra banxina nde yi hanma taana nde yi, ɛ sanne rakunkun, ɛ kenla.10.14 E sanne rakunkun feen findixi taxamasenna nan na naxan a yitama fa fala na taan goron yo mi luxi e xun ma hali e gbangbanna mi luxi e sanna ra."},{"book":"Matiyu","chapter":"10","verse":"15","text":"N xa ɲɔndin fala ɛ xa, kiti sa lɔxɔni, Ala kininkininma nɛn Sodoma taan nun Gomora taan10.15 Sodoma nun Gomora findi taa ɲaxine nan na Ala naxanye halagi Iburahima waxatini. A mato Dunuɲa Fɔlɔn sora 19 kui. ma dangu na taan na!”"},{"book":"Matiyu","chapter":"10","verse":"16","text":"Yesu naxa, “Ɛ tuli mati, n bata ɛ xɛ alo yɛxɛɛne kankone tagi. Nayi, ɛ kɔta ayi alo saɲine, ɛ findi sɔntarene ra alo ganbane."},{"book":"Matiyu","chapter":"10","verse":"17","text":"Ɛ a liga ɛ yeren ma amasɔtɔ muxune ɛ suxuma nɛn, e siga ɛ ra e taan fonne fɛma ɛ makitideni, e yi ɛ bɔnbɔ e salide banxine yi."},{"book":"Matiyu","chapter":"10","verse":"18","text":"E sigama ɛ ra nɛn mangane nun kuntigine fɛma n tan ma fe ra, ɛ yi findi n serene ra e xa e nun siya gbɛtɛne xa."},{"book":"Matiyu","chapter":"10","verse":"19","text":"E na ɛ suxu waxatin naxan yi, ɛ naxan falama ɛ nama xamin na fe ra. A waxatin na a li, ɛ naxan falama Ala na fima ɛ ma nɛn."},{"book":"Matiyu","chapter":"10","verse":"20","text":"Amasɔtɔ a mi findima ɛ tan ma fala ra. Ɛ falan tima ɛ Fafe Alaa Nii Sariɲanxin nan xɔn.”"},{"book":"Matiyu","chapter":"10","verse":"21","text":"“Muxune e ngaxakedenne yanfama nɛn, e yi faxa, fafane fan na ligama nɛn e diine ra. Diine fan murutɛma nɛn e sɔtɔ muxune xili ma, e yi findi e faxa sabun na."},{"book":"Matiyu","chapter":"10","verse":"22","text":"Muxune birin ɛ raɲaxuma nɛn n tan ma fe ra. Koni naxan na a yixɔdɔxɔ han a raɲanna, na kisima nɛn."},{"book":"Matiyu","chapter":"10","verse":"23","text":"E na ɛ bɛsɛnxɔnya taana nde yi, ɛ ɛ gi mɛnni, ɛ siga yire gbɛtɛ yi. N xa ɲɔndin fala ɛ xa, ɛ mi ɛ wanla raɲanɲɛ Isirayila taane birin yi benun n tan Muxuna Dii Xɛmɛn xa fa.”"},{"book":"Matiyu","chapter":"10","verse":"24","text":"“Xarandiin mi dangu a karamɔxɔn na, konyin mi dangu a kanna ra."},{"book":"Matiyu","chapter":"10","verse":"25","text":"Xarandiin na liga alo a karamɔxɔna, na bata lan. Konyin fan xa liga alo a kanna. Xa e bata denbaya kanna xili ba yinna mangan Bɛlɛsɛbu, e nde falama nɛn denbayaan fan ma dangu na ra!”"},{"book":"Matiyu","chapter":"10","verse":"26","text":"Yesu naxa, “Na ma, ɛ nama gaxu yamaan yɛɛ ra. Fe luxunxine minima nɛn kɛnɛnni, wundo feen birin kolonma nɛn."},{"book":"Matiyu","chapter":"10","verse":"27","text":"N naxan falama ɛ xa dimini, ɛ na fala kɛnɛnna ma. N na naxan kɔyɛkɔyɛn ɛ xa, ɛ na rawanga banxine xuntagi."},{"book":"Matiyu","chapter":"10","verse":"28","text":"Muxun naxanye fati bɛndɛn faxama, koni e mi nɔɛ ɛ niin halagɛ, ɛ nama gaxu ne yɛɛ ra. Koni ɛ gaxu Ala yɛɛ ra naxan fati bɛndɛn nun niin halagima yahannama yi."},{"book":"Matiyu","chapter":"10","verse":"29","text":"Xɔlidi firin mi sarɛ gbanan firinna ra ba? Koni hali na xɔlidi keden pe mi birɛ bɔxɔni xa i Fafe Ala mi tin."},{"book":"Matiyu","chapter":"10","verse":"30","text":"Hali ɛ xun sɛxɛ keden kedenne, Ala e birin xasabin kolon."},{"book":"Matiyu","chapter":"10","verse":"31","text":"Nanara, ɛ nama gaxu, ɛ tan fisa xɔlidi wuyaxi xa!”"},{"book":"Matiyu","chapter":"10","verse":"32","text":"Yesu naxa, “Naxan yo na a ti n ma fe ra yamaan yɛtagi, n fan na ɲɔxɔnna ligama a xa nɛn n Fafe Ala yɛtagi ariyanna yi."},{"book":"Matiyu","chapter":"10","verse":"33","text":"Koni naxan yo na a mɛ n na yamaan yɛtagi, n tan fan n mɛma a ra nɛn n Fafe Ala yɛtagi ariyanna yi.”"},{"book":"Matiyu","chapter":"10","verse":"34","text":"Yesu naxa, “Ɛ nama ɛ miri fa fala n faxi bɔɲɛ xunbenla nan na dunuɲa yi. N mi faxi bɔɲɛ xunbenla xan na koni fɔ silanfanna.10.34 Silanfanna: Sofane yɛngɛso dɛgɛmana."},{"book":"Matiyu","chapter":"10","verse":"35","text":"N bata fa alogo dii xɛmɛne xa keli e fafane xili ma, dii tɛmɛne yi keli e ngane xili ma, ɲaxanle fan yi keli e mamene xili ma."},{"book":"Matiyu","chapter":"10","verse":"36","text":"Muxune yaxune kelima e denbayane yɛtɛɛn nin."},{"book":"Matiyu","chapter":"10","verse":"37","text":"Naxan yo a nga hanma a fafe xanu dangu n tan na, na kanna mi findɛ n gbeen na. Naxan yo a dii xɛmɛna hanma a dii tɛmɛn xanu dangu n tan na, na kanna mi findɛ n gbeen na."},{"book":"Matiyu","chapter":"10","verse":"38","text":"Naxan mi a faxa wudin10.38 Romi kaane yi muxune gbangbanma wudin nan ma, e yi e faxa. Ito bunna nɛɛn, fa fala fɔ Yesu a xarandiine xa e wɛkilɛ sayaan na Yesu fɔxɔ ra. tongoma, a bira n fɔxɔ ra, na kanna mi findɛ n gbeen na."},{"book":"Matiyu","chapter":"10","verse":"39","text":"Naxan na a niin makantan, na bɔnɔma ayi nɛn. Koni naxan na bɔnɔ a niini n ma fe ra, na kisima nɛn.”"},{"book":"Matiyu","chapter":"10","verse":"40","text":"Yesu naxa, “Naxan na ɛ tan yisuxu, na bata n fan yisuxu. Naxan na n tan yisuxu, na bata na kanni suxu naxan n xɛxi."},{"book":"Matiyu","chapter":"10","verse":"41","text":"Naxan na Alaa xɛrana nde yisuxu bayo Alaa xɛraan to a ra, na kanna barayin sɔtɔma nɛn naxan nagidixi Alaa xɛrane ma. Naxan na tinxin muxuni suxu bayo a tinxin, na kanna barayin sɔtɔma nɛn naxan nagidixi tinxin muxune ma."},{"book":"Matiyu","chapter":"10","verse":"42","text":"N xa ɲɔndin fala ɛ xa, naxan na ige xunbenla gbansanna fi muxudina nde ma bayo n fɔxɔrabirana nde to a ra, na mi fulama a barayin na.”"}]}