{"data":[{"book":"1Wakolinso","chapter":"16","verse":"1","text":"Mwe yadya muwandike mwe nchango yo kuwambiza want'hu wamhuwile Kilisito uko Uyahudi, damanyeni enga viya niwalagize wahuwila wa Galatia."},{"book":"1Wakolinso","chapter":"16","verse":"2","text":"Mwe kila jumapili, kila yumwenga ywenyu aungwa kuika hank'handa matundu, vileke kusekunda na n'chango umwo heza kwiza."},{"book":"1Wakolinso","chapter":"16","verse":"3","text":"Heza kwiza kwenyu neni wenk'heni baluwa zo utambalisi wa wadya muwasagule, na kuwatuma kwigala mageleko yenyu Yelusalemu."},{"book":"1Wakolinso","chapter":"16","verse":"4","text":"Uneva nevinde vedi name niite, basi, nekiitanye."},{"book":"1Wakolinso","chapter":"16","verse":"5","text":"Nenize uuko halaila Makedonia, kwaviya naungwa nombokele Makedonia."},{"book":"1Wakolinso","chapter":"16","verse":"6","text":"Mafani neninde hamwenga na nyuwe kwa lupisi, vadahika kikandanya mwe miyezi yose ye mp'heho, vileke mwize mnambize mwo kugendeela ne nt'hambo yangu, kokose kudya huunga nnaite."},{"book":"1Wakolinso","chapter":"16","verse":"7","text":"Naunga kunda na nyuwe lupisi lutali, hiyo kwomboka du. Nakawiila kwikala kwenyu kwa lupisi, uneva Zumbe anaunga nitende ivo."},{"book":"1Wakolinso","chapter":"16","verse":"8","text":"Mna nenikale aaha Efeso mpaka mwe dizuwa dye Pent'hekosite."},{"book":"1Wakolinso","chapter":"16","verse":"9","text":"Mnango wo kudamanya ndima ya Mnungu aha ukomoka, hamwenga no kugamba wakunihiga wabinda ingi."},{"book":"1Wakolinso","chapter":"16","verse":"10","text":"Uneva Timoseo aneza kwenyu, mhokeleni vedi, kwaviya adamanya ndima ya Zumbe enga viya miye nili."},{"book":"1Wakolinso","chapter":"16","verse":"11","text":"Kusekunda na yumwenga akuunga ambele, ila mwambizeni mwe zint'hambo zakwe kwa utondowazi, vileke auye kwangu, naivo miye na wahuwila wambuyazangu chamgoja."},{"book":"1Wakolinso","chapter":"16","verse":"12","text":"Uyu ndugu ywetu Apolo, nk'hanana nyingi hilonga naye eze kwenyu hamwenga na want'hu watuhu wa Mnungu, mna haungise kwiza ivi haluse, mna neeze aho naapatile luneka."},{"book":"1Wakolinso","chapter":"16","verse":"13","text":"Indeni meso, mkimale ngungulu mwo mhuwi, mnde wahumi, na wata nguvu."},{"book":"1Wakolinso","chapter":"16","verse":"14","text":"Damanyeni ndima zenyu zose kwa lukunde."},{"book":"1Wakolinso","chapter":"16","verse":"15","text":"Mummanya Sitefano, ne mp'huga yakwe, woho ni want'hu wa nk'hongo kuuhokela mhuwi wa Kilisito uko Akaya, naho wakelavya woho wenye kuwadamanyila ndima want'hu wa Mnungu. Nawalombezani nyuwe wandugu zangu,"},{"book":"1Wakolinso","chapter":"16","verse":"16","text":"weveni want'hu enga awo, naho utimileni ulongozi wa kila mnt'hu akudamanya ndima hamwenga nawo."},{"book":"1Wakolinso","chapter":"16","verse":"17","text":"Nna kinyemi kwo ukwiza kwawe Sitefano, Fotunatusi, hamwenga na Akaiko, woho wasita mp'hengo idya mwayasile nyuwe."},{"book":"1Wakolinso","chapter":"16","verse":"18","text":"Awo wanisangalaza moyo wangu miye na nyuwe hamwenga, want'hu enga awo ni wa kuwatunya."},{"book":"1Wakolinso","chapter":"16","verse":"19","text":"Want'hu wamhuwile Kilisito uko Asia yawalamsani. Akula na Pilisika hamwenga na want'hu wose wa Mnungu we mwe zikaya zawe wawalamsisani mwe kulunganywa na Zumbe."},{"book":"1Wakolinso","chapter":"16","verse":"20","text":"Wahuwila wose aha wawalamsani."},{"book":"1Wakolinso","chapter":"16","verse":"21","text":"Miye Paulo, nawalamsani hawandika kwa mkono wangu mwenye."},{"book":"1Wakolinso","chapter":"16","verse":"22","text":"Yeyose heekumuunga Zumbe, naaligitwe!"},{"book":"1Wakolinso","chapter":"16","verse":"23","text":"Uwedi wa Zumbe Yesu unde na nyuwe."},{"book":"1Wakolinso","chapter":"16","verse":"24","text":"Lukunde lwangu nolunde hamwenga na nyuwe nyose kwa kukelunga na Yesu Kilisito."}]}