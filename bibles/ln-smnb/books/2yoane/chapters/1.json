{"data":[{"book":"2 Yoane","chapter":"1","verse":"1","text":"Ngai mpaka ;"},{"book":"2 Yoane","chapter":"1","verse":"2","text":"Tolingaka bino mpo na solo oyo ezali kati na biso mpe ekozalaka elongo na biso tango nyonso."},{"book":"2 Yoane","chapter":"1","verse":"3","text":"Ngolu, boboto mpe kimia kowuta na Nzambe Tata mpe na Yesu-Klisto, Mwana ya Tata, ekozala elongo na biso kati na solo mpe bolingo."},{"book":"2 Yoane","chapter":"1","verse":"4","text":"Nazalaki na esengo makasi ya komona ndambo ya bana na yo kotambola kati na solo, kolanda mobeko oyo tozwaki kowuta na Tata."},{"book":"2 Yoane","chapter":"1","verse":"5","text":"Mpe sik’oyo, mama molingami na ngai, nazali kokomela yo mobeko ya sika te, kaka mobeko oyo tozwaki wuta na ebandeli : Tolinganaka biso na biso."},{"book":"2 Yoane","chapter":"1","verse":"6","text":"Mpe tala makambo oyo bolingo esengaka : kobika kolanda mibeko ya Nzambe. Yango nde mobeko oyo tosengeli kotosa, ndenge boyokaki yango wuta na ebandeli, mpo ete bobika kati na bolingo."},{"book":"2 Yoane","chapter":"1","verse":"7","text":"Bato ebele ya lokuta basili kopanzana na mokili, bazali kobungisa bato mingi nzela ; bandimaka te ete Yesu-Klisto akomaki penza moto. Moto nyonso oyo alobaka ndenge wana azali moto ya lokuta mpe monguna ya Klisto."},{"book":"2 Yoane","chapter":"1","verse":"8","text":"Boye, bosala keba mpo ete bobungisa te mbuma ya mosala na biso, kasi mpo ete bozwa lifuti ya kokoka."},{"book":"2 Yoane","chapter":"1","verse":"9","text":"Moto nyonso oyo azali kowumela te kati na mateya ya Klisto, kasi abimi libanda na yango, azali moko te na Nzambe ; nzokande moto oyo azali kowumela kati na mateya yango azali moko na Tata mpe na Mwana."},{"book":"2 Yoane","chapter":"1","verse":"10","text":"Soki moto moko ayei epai na bino mpe amemeli bino mateya mosusu, boyamba ye te kati na bandako na bino, mpe bopesa ye ata mbote te,"},{"book":"2 Yoane","chapter":"1","verse":"11","text":"pamba te moto oyo apesi ye mbote asangani na misala na ye ya mabe."},{"book":"2 Yoane","chapter":"1","verse":"12","text":"Nazali lisusu na makambo ebele ya kokomela bino, kasi naboyi kosala yango na nzela ya lokasa mpe ya mayi ya ekomeli. Nazali na elikya ya koya kotala bino mpe ya kosolola malamu na bino, mpo ete esengo na biso ezala ya kokoka."},{"book":"2 Yoane","chapter":"1","verse":"13","text":"Bana ya ndeko na yo ya mwasi, moponami ya Nzambe, batindeli yo mbote."}]}