{"data":[{"book":"Luuka","chapter":"11","verse":"1","text":"Kord oli Jeesus ühes kohas palvetamas. Kui ta lõpetas, küsis üks ta jüngritest temalt: „Issand, palun õpeta meid palvetama, nagu Johannes õpetas oma jüngreid.“"},{"book":"Luuka","chapter":"11","verse":"2","text":"Jeesus ütles neile: „Kui te palvetate, siis öelge: „Isa, olgu su nimi pühana austatud. Sinu riik tulgu."},{"book":"Luuka","chapter":"11","verse":"3","text":"Anna meile iga päev toitu, mida vajame."},{"book":"Luuka","chapter":"11","verse":"4","text":"Anna andeks meie patud, nagu meie andestame kõigile, kes meie vastu patustavad. Hoia meid kiusatuse eest.““"},{"book":"Luuka","chapter":"11","verse":"5","text":"Jeesus rääkis neile veel: „Oletame, et sul on sõber ja sa lähed keset ööd tema juurde ja küsid: „Mu sõber, laena mulle kolm pätsi leiba,"},{"book":"Luuka","chapter":"11","verse":"6","text":"sest mu sõber tuli mulle külla ja mul pole talle midagi süüa anda.“"},{"book":"Luuka","chapter":"11","verse":"7","text":"Su sõber majas võib vastasta: „Ära tüüta mind, uks on juba lukus ning mina ja mu lapsed oleme juba voodis. Ma ei saa praegu üles tõusta, et sulle midagi anda.“"},{"book":"Luuka","chapter":"11","verse":"8","text":"Ma ütlen teile, isegi kui ta keeldub tõusmast ja sulle midagi andmast sellepärast, et oled tema sõber, siis tõuseb ta ometi ja annab sulle kõik, mida vajad, kui sa talle peale käid."},{"book":"Luuka","chapter":"11","verse":"9","text":"Ma ütlen teile: paluge, ja te saate; otsige, ja te leiate; koputage, ja uks avatakse teile."},{"book":"Luuka","chapter":"11","verse":"10","text":"Sest igaüks, kes palub, see saab, kes otsib, see leiab, ja kes koputab, sellele avatakse uks."},{"book":"Luuka","chapter":"11","verse":"11","text":"Kui su poeg palub kala, kes teist, isadest, annaks talle selle asemel mao?"},{"book":"Luuka","chapter":"11","verse":"12","text":"Või kui ta palub muna, annaks talle skorpioni?"},{"book":"Luuka","chapter":"11","verse":"13","text":"Niisiis, kui teie, kuigi te olete kurjad, oskate oma lastele häid ande anda, kui palju enam annab taevane isa Püha Vaimu neile, kes temalt paluvad?“"},{"book":"Luuka","chapter":"11","verse":"14","text":"Jeesus ajas välja kurja vaimu, kes muutis mehe tummaks. Kui kuri vaim oli lahkunud, siis mees, kes oli tumm, kõneles, ja rahvas oli hämmastunud."},{"book":"Luuka","chapter":"11","verse":"15","text":"Aga mõned neist ütlesid: „Ta ajab kurje vaime välja Peltsebuli, kurjade vaimude valitseja väe abil.“"},{"book":"Luuka","chapter":"11","verse":"16","text":"Teised üritasid Jeesuse proovile panna, nõudes imelisi märke taevast."},{"book":"Luuka","chapter":"11","verse":"17","text":"Jeesus teadis, mida nad mõtlevad, ning ütles: „Iga kuningriik, mis on iseendaga riius, variseb kokku. Iga perekond,11:17. Sõna-sõnalt „maja“. mis on iseendaga riius, langeb."},{"book":"Luuka","chapter":"11","verse":"18","text":"Kui Saatan on iseendaga riius, kuidas saab tema riik püsida? Te ütlete, et ma ajan kurje vaime välja Peltsebuli väge kasutades."},{"book":"Luuka","chapter":"11","verse":"19","text":"Aga kui mina ajan kurje vaime välja Peltsebuli väe abil, kelle väega ajavad teie inimesed11:19. Sõna-sõnalt „pojad“. neid välja? Nad ise tunnistavad, et te eksite!"},{"book":"Luuka","chapter":"11","verse":"20","text":"Aga kui mina ajan kurje vaime välja Jumala väe abil, siis tõestab see, et Jumala riik on saabunud. See on siinsamas, teie keskel!"},{"book":"Luuka","chapter":"11","verse":"21","text":"Kui tugev, täies relvastuses mees valvab oma maja, siis on kogu tema omand kaitstud."},{"book":"Luuka","chapter":"11","verse":"22","text":"Aga kui tuleb tugevam mees ja saab temast jagu ning võtab talt ära kõik relvad, millele ta lootis, siis saab ta ära viia kogu tema vara."},{"book":"Luuka","chapter":"11","verse":"23","text":"Igaüks, kes ei ole minu poolt, on minu vastu, ja igaüks, kes koos minuga ei ehita, see lammutab kõik maha."},{"book":"Luuka","chapter":"11","verse":"24","text":"Kui kuri vaim lahkub kellestki, käib ta läbi kõnnumaa, otsides kohta, kuhu jääda. Kui ta seda kusagilt ei leia, ütleb ta: „Ma lähen tagasi majja, kust ma lahkusin.“"},{"book":"Luuka","chapter":"11","verse":"25","text":"Kui ta tagasi tuleb, leiab ta, et tema endine kodu on puhtaks pühitud ja korras."},{"book":"Luuka","chapter":"11","verse":"26","text":"Seega läheb ta ja otsib veel seitse vaimu, kes on temast kurjemad, ning nad lähevad ja elavad seal. Lõpuks on see mees hullem kui enne.“"},{"book":"Luuka","chapter":"11","verse":"27","text":"Kui ta kõneles, hüüdis üks naine rahva hulgast: „Õnnistatud on üsk, kust sa välja tulid, ja rinnad, mis sind imetasid!“"},{"book":"Luuka","chapter":"11","verse":"28","text":"Aga Jeesus ütles: „Veel rohkem on õnnistatud need, kes kuulevad Jumala sõna ja toimivad selle järgi.“"},{"book":"Luuka","chapter":"11","verse":"29","text":"Kui rahvas Jeesuse ümber kogunes, hakkas ta neile kõnelema: „See on üks kuri põlvkond, sest otsib mõnd imelist tunnustähte, kuid neile ei anta ühtki muud tunnustähte peale Joona tunnustähe."},{"book":"Luuka","chapter":"11","verse":"30","text":"Samamoodi nagu Joona oli Niineve rahva jaoks tunnustäht, on ka inimese Poeg tunnustäht selle põlvkonna jaoks."},{"book":"Luuka","chapter":"11","verse":"31","text":"Lõunamaa kuninganna tõuseb kohtupäeval üles koos selle põlvkonna rahvaga ning mõistab nad hukka, sest tema tuli maailma otsast kuulama Saalomoni tarkust, aga siin on praegu keegi, kes on suurem kui Saalomon!"},{"book":"Luuka","chapter":"11","verse":"32","text":"Niineve elanikud tõusevad kohtupäeval üles koos selle põlvkonnaga ja mõistab nad hukka, sest nemad kahetsesid, kui kuulsid Joona sõnumit, aga siin on praegu keegi, kes on suurem kui Joona!"},{"book":"Luuka","chapter":"11","verse":"33","text":"Keegi ei süüta lampi ega peida siis seda ega aseta vaagna alla. Ei, lamp asetatakse lambijalale, et need, kes majja sisenevad, näeksid valgust."},{"book":"Luuka","chapter":"11","verse":"34","text":"Silm on ihule valguseks. Kui silm on hea, on kogu ihu valgust täis. Aga kui silm on halb, on kogu ihu pimeduses."},{"book":"Luuka","chapter":"11","verse":"35","text":"Hoolitsege siis selle eest, et teis olev valgus ei oleks tegelikult pimedus."},{"book":"Luuka","chapter":"11","verse":"36","text":"Kui kogu ihu on valgust täis ja pimedusel ei ole ruumi, siis on ihu täielikult valgustatud, samamoodi nagu särav lamp annab valgust.“"},{"book":"Luuka","chapter":"11","verse":"37","text":"Pärast seda kui Jeesus oli kõnelemise lõpetanud, kutsus üks variser ta enda juurde sööma. Nõnda siis Jeesus läks ja istus maha sööma."},{"book":"Luuka","chapter":"11","verse":"38","text":"Variser oli üllatunud, et Jeesus ei pesnud enne söömist käsi, nagu tseremoniaalselt oli nõutud."},{"book":"Luuka","chapter":"11","verse":"39","text":"Seepärast ütles Issand talle: „Teie, variserid, puhastate karika ja vaagna väljastpoolt, kuid seestpoolt olete täis ahnust ja õelust."},{"book":"Luuka","chapter":"11","verse":"40","text":"Te olete nii rumalad! Kas te ei arva, et see, kes tegi välise, tegi ka sisemise?"},{"book":"Luuka","chapter":"11","verse":"41","text":"Kui te seesmiselt ajendatuna tegutsedes teete teistele head, siis on teie jaoks kõik puhas."},{"book":"Luuka","chapter":"11","verse":"42","text":"Häbi teil olgu, variserid! Te maksate kümnist ürtidest11:42. Sõna-sõnalt „mündist ja ruudist“. ja taimedest, kuid jätate hooletusse Jumala õigluse ja armastuse. Esimest ei tohi tegemata jätta, kuid samas peate tähelepanu pöörama ka viimasele."},{"book":"Luuka","chapter":"11","verse":"43","text":"Häbi teil olgu, variserid! Te armastate parimaid istekohti sünagoogides ja austavat tervitamist turuplatsil."},{"book":"Luuka","chapter":"11","verse":"44","text":"Häbi teil olgu! Te olete nagu tähistamata hauad, millest inimesed üle kõnnivad, ise seda teadmata.“"},{"book":"Luuka","chapter":"11","verse":"45","text":"Üks vaimuliku seaduse tundjatest vastas, öeldes: „Õpetaja, kui sa niimoodi räägid, siis sa solvad ka meid!“"},{"book":"Luuka","chapter":"11","verse":"46","text":"Jeesus kostis: „Häbi olgu ka teil, seadusetundjad! Te asetate inimestele koormad, mis on kandmiseks liiga rasked, kuid ise ei liiguta sõrmegi, et neid aidata."},{"book":"Luuka","chapter":"11","verse":"47","text":"Häbi teil olgu! Te ehitate hauamonumente prohvetite auks, kuid teie enda isad tapsid nad!"},{"book":"Luuka","chapter":"11","verse":"48","text":"Nii tehes olete tunnistajad, kes näitavad, et on nõus sellega, mida teie isad tegid. Nad tapsid prohvetid ja teie ehitate monumendid!"},{"book":"Luuka","chapter":"11","verse":"49","text":"Sellepärast on Jumal oma tarkuses öelnud: „Ma saadan neile prohveteid ja apostleid; mõned neist nad tapavad ja teisi kiusavad nad taga.“"},{"book":"Luuka","chapter":"11","verse":"50","text":"Järelikult peetakse seda põlvkonda vastutavaks kõigi prohvetite vere eest, mis on valatud maailma algusest peale,"},{"book":"Luuka","chapter":"11","verse":"51","text":"alates Aabeli verest kuni Sakarja vereni, kes tapeti altari ja pühamu vahel. Jah, ma ütlen teile, see põlvkond peab kõige selle eest vastutama."},{"book":"Luuka","chapter":"11","verse":"52","text":"Häbi teil olgu, seadusetundjad! Te olete teadmiste võtme ära võtnud. Ise te sisse ei läinud ja teistel ei lasknud te ka sisse minna.“"},{"book":"Luuka","chapter":"11","verse":"53","text":"Kui Jeesus oli lahkumas, hakkasid vaimulikud õpetajad ja variserid teda agressiivselt ründama, esitades tema provotseerimiseks küsimusi."},{"book":"Luuka","chapter":"11","verse":"54","text":"Nad lootsid ta tabada, üritades sundida teda ütlema midagi, mida saaks tema vastu kasutada."}]}