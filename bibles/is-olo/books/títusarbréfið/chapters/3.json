{"data":[{"book":"Títusarbréfið","chapter":"3","verse":"1","text":"Minntu hina kristnu á að hlýða yfirvöldum og embættismönnum, og vinna fúslega öll heiðarleg störf."},{"book":"Títusarbréfið","chapter":"3","verse":"2","text":"Þeir eiga ekki að tala illa um nokkurn mann, heldur vera friðsamir, sanngjarnir og hógværir við alla."},{"book":"Títusarbréfið","chapter":"3","verse":"3","text":"Eitt sinn vorum við líka óskynsöm, óhlýðin og létum leiða okkur í villu og þrældóm margs konar illra fýsna og girnda. Líf okkar var fullt af vonsku og öfund, og við hötuðum hvert annað."},{"book":"Títusarbréfið","chapter":"3","verse":"4","text":"En þegar gæska og kærleiki Guðs og frelsara okkar birtist,"},{"book":"Títusarbréfið","chapter":"3","verse":"5","text":"þá frelsaði hann okkur, ekki vegna þess hve góð við vorum, heldur vegna kærleika síns og miskunnar. Hann þvoði burt syndir okkar og endurfæddi okkur með heilögum anda."},{"book":"Títusarbréfið","chapter":"3","verse":"6","text":"Hann úthellti anda sínum yfir okkur, og það ríkulega, vegna Jesú Krists, frelsara okkar."},{"book":"Títusarbréfið","chapter":"3","verse":"7","text":"Þetta gerði hann til að geta úrskurðað okkur hrein og syndlaus í augum Guðs og gert okkur að erfingjum eilífs lífs."},{"book":"Títusarbréfið","chapter":"3","verse":"8","text":"Þetta er sannleikur og þú skalt leggja áherslu á það allt, svo að kristnir menn kappkosti að stunda góð verk, því að það er ekki aðeins rétt, heldur einnig gagnlegt."},{"book":"Títusarbréfið","chapter":"3","verse":"9","text":"Láttu engan leiða þig út í heimskulegar rökræður um einskisnýta hluti. Forðastu deilur og þras um lög Gyðinga, slíkt borgar sig ekki og er aðeins til tjóns."},{"book":"Títusarbréfið","chapter":"3","verse":"10","text":"Sá sem veldur deilum og klofningi á meðal ykkar, skal áminntur einu sinni eða tvisvar ef þörf er á. Ef það dugar ekki, skuluð þið slíta sambandi við hann,"},{"book":"Títusarbréfið","chapter":"3","verse":"11","text":"því að sá maður metur hlutina ranglega og syndgar af ásettu ráði. Hann er sjálfdæmdur."},{"book":"Títusarbréfið","chapter":"3","verse":"12","text":"Ég er að hugsa um að senda til þín Artemas eða Týkíkus, og þegar annar hvor þeirra kemur, skaltu reyna að hitta mig í Nikópólis, því að þar ætla ég að vera í vetur."},{"book":"Títusarbréfið","chapter":"3","verse":"13","text":"Gerðu allt sem þú getur til að aðstoða Senas lögfræðing og Apollós á ferð þeirra, og gættu þess að þá vanti ekki neitt."},{"book":"Títusarbréfið","chapter":"3","verse":"14","text":"Okkar menn verða að læra að gera öðrum gott, svo að líf þeirra skili árangri."},{"book":"Títusarbréfið","chapter":"3","verse":"15","text":"Allir sem hér eru, biðja að heilsa. Skilaðu kveðju til allra kristnu vinanna sem hjá þér eru. Blessun Guðs sé með ykkur öllum."}]}