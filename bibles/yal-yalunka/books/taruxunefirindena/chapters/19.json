{"data":[{"book":"Taruxune Firindena","chapter":"19","verse":"1","text":"Yuda mangan Yosafati yi xɛtɛ bɔɲɛ xunbenli Yerusalɛn yi."},{"book":"Taruxune Firindena","chapter":"19","verse":"2","text":"Fe toon Yehu, Xanani a dii xɛmɛn yi mini a ralandeni. A yi a fala Yosafati xa, a naxa, “I muxu ɲaxin maliin nanfera? Alatala yaxune rafan i tan ma ba? Na ma, Alatala bata xɔlɔ i ma."},{"book":"Taruxune Firindena","chapter":"19","verse":"3","text":"Koni hali na, fe faɲina nde mɔn i yi, bayo, i bata Asera kide gbindonne raxɔri i ya yamanani, i yi Alaa falan suxu.”"},{"book":"Taruxune Firindena","chapter":"19","verse":"4","text":"Manga Yosafati yi lu Yerusalɛn yi. Na waxatini, a yi lu yamanani sigɛ, keli Bɛriseba taan ma siga han Efirami geya yirena, a falama Isirayila kaane xa, a e xa fa Alatala ma, e benbane Ala."},{"book":"Taruxune Firindena","chapter":"19","verse":"5","text":"A yi kitisane dɔxɔ Yuda yamanan taa rakantanxine birin yi."},{"book":"Taruxune Firindena","chapter":"19","verse":"6","text":"A yi a fala kitisane xa, a naxa, “Ɛ a liga ɛ yeren ma, amasɔtɔ ɛ mi kitin sama muxune xan xili yi, koni ɛ a sama Alatala nan xili yi. A tan yɛtɛɛn luma nɛn ɛ xɔn ɛ nɛma kitin bolonɲɛ waxatin naxan yi."},{"book":"Taruxune Firindena","chapter":"19","verse":"7","text":"Nayi, Alatala yɛɛragaxun xa lu ɛ yii, ɛ a liga ɛ yeren ma feene yi, bayo Alatala, en ma Ala mi tinɲɛ tinxintareyaan ma kitini, a mi tinɲɛ muxune xa rafisa e bode xa, a mi tinɲɛ ɛ dimi yi seene rasuxu mayifuni.”"},{"book":"Taruxune Firindena","chapter":"19","verse":"8","text":"Na kiini, Yosafati mɔn yi Lewi bɔnsɔnna muxune nun saraxaraline nun Isirayila bɔnsɔn xunne dɔxɔ Yerusalɛn yi, alogo e xa kitin sa Alatala xinli, e yi yɛngɛne ɲan yamaan tagi."},{"book":"Taruxune Firindena","chapter":"19","verse":"9","text":"A yi e yamari, a naxa, “Ɛ kitin sa Alatala yɛɛragaxun nun tinxinni."},{"book":"Taruxune Firindena","chapter":"19","verse":"10","text":"Ɛ ngaxakedenna naxanye taa gbɛtɛne yi, ne na fa kiti yo ra ɛ xɔn, xa a findi faxa feen na, hanma yɛngɛna, hanma sariyana fe, hanma yamarina fe, ɛ e rakolon alogo e nama bira Alatala ra, a yi xɔlɔ ɛ nun ɛ ngaxakedenne ma. Ɛ na nan ligama alogo ɛ tan yɛtɛɛn nama bira Alatala ra."},{"book":"Taruxune Firindena","chapter":"19","verse":"11","text":"Saraxaraline kuntigina Amari ɛ xun na Alatalaa feene yi. Yuda bɔnsɔn kuntigin Sebadiya, Yisimayɛli a dii xɛmɛna ɛ xun na mangana feene birin yi. Lewine fan ɛ fɛma sɛbɛli tiine ra. Ɛ ɛ yixɔdɔxɔ, ɛ wali, Alatala xa lu na kanna xɔn naxan walima a faɲin na.”"}]}