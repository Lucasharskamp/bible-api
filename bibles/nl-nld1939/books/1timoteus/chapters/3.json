{"data":[{"book":"1 Timoteus","chapter":"3","verse":"1","text":"Dit woord is waarachtig! Streeft iemand naar het bisschopsambt, dan begeert hij een voortreffelijke taak."},{"book":"1 Timoteus","chapter":"3","verse":"2","text":"De bisschop dan moet onberispelijk zijn, slechts éénmaal gehuwd; gematigd, bezonnen, zedig, gastvrij, geschikt voor het onderricht;"},{"book":"1 Timoteus","chapter":"3","verse":"3","text":"geen drinker, geen vechter, maar zachtzinnig, vredelievend, onbaatzuchtig."},{"book":"1 Timoteus","chapter":"3","verse":"4","text":"Iemand, die zijn eigen huis goed bestiert, en zijn kinderen onder tucht heeft met behoud zijner waardigheid;"},{"book":"1 Timoteus","chapter":"3","verse":"5","text":"zo iemand toch zijn eigen huis niet weet te besturen, hoe zal hij zorg kunnen dragen voor Gods Kerk?"},{"book":"1 Timoteus","chapter":"3","verse":"6","text":"Hij mag geen pasbekeerde zijn, opdat hij niet door trots beneveld in het vonnis van den duivel valt."},{"book":"1 Timoteus","chapter":"3","verse":"7","text":"Ook te goeder faam moet hij bekend zijn bij hen, die buiten staan, opdat hij niet in schande valt en in de strik van den duivel."},{"book":"1 Timoteus","chapter":"3","verse":"8","text":"Ook diakens moeten eerbaar zijn; geen dubbele tong, niet verslaafd aan de wijn, op schandelijk gewin niet bedacht;"},{"book":"1 Timoteus","chapter":"3","verse":"9","text":"in een rein geweten moeten ze ronddragen het geheim des geloofs."},{"book":"1 Timoteus","chapter":"3","verse":"10","text":"Ook zij moeten eerst worden waardig gekeurd, en slechts wanneer ze onberispelijk zijn, als diaken worden aangesteld."},{"book":"1 Timoteus","chapter":"3","verse":"11","text":"Ook hun vrouwen moeten eerbaar zijn, geen lastertongen; maar gematigd en betrouwbaar in alles."},{"book":"1 Timoteus","chapter":"3","verse":"12","text":"Diakens mogen slechts éénmaal gehuwd zijn, en moeten hun kinderen en gezinnen goed besturen."},{"book":"1 Timoteus","chapter":"3","verse":"13","text":"Zij, die het ambt van diaken goed hebben bekleed, verwerven zich een ereplaats en groot aanzien door het geloof in Christus Jesus."},{"book":"1 Timoteus","chapter":"3","verse":"14","text":"Dit alles schrijf ik u, ofschoon ik hoop, spoedig bij u te komen;"},{"book":"1 Timoteus","chapter":"3","verse":"15","text":"opdat, mocht ik vertraging hebben, ge toch weten zoudt, hoe ge u gedragen moet in het huis van God, de Kerk van den levenden God, zuil en grondslag der waarheid."},{"book":"1 Timoteus","chapter":"3","verse":"16","text":"Groot is het geheim van de godsdienst, zoals het eensgezind wordt beleden: Hij verscheen in het Vlees, Werd gerechtvaardigd door den Geest; Hij werd door de Engelen aanschouwd, Onder de heidenen gepreekt; Hij werd in de wereld gelovig aanvaard, En opgenomen in de heerlijkheid."}]}