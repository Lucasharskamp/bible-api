{"data":[{"book":"زبور","chapter":"116","verse":"1","text":"مَیں رب سے محبت رکھتا ہوں، کیونکہ اُس نے میری آواز اور میری التجا سنی ہے۔"},{"book":"زبور","chapter":"116","verse":"2","text":"اُس نے اپنا کان میری طرف جھکایا ہے، اِس لئے مَیں عمر بھر اُسے پکاروں گا۔"},{"book":"زبور","chapter":"116","verse":"3","text":"موت نے مجھے اپنی زنجیروں میں جکڑ لیا، اور پاتال کی پریشانیاں مجھ پر غالب آئیں۔ مَیں مصیبت اور دُکھ میں پھنس گیا۔"},{"book":"زبور","chapter":"116","verse":"4","text":"تب مَیں نے رب کا نام پکارا، ”اے رب، مہربانی کر کے مجھے بچا!“"},{"book":"زبور","chapter":"116","verse":"5","text":"رب مہربان اور راست ہے، ہمارا خدا رحیم ہے۔"},{"book":"زبور","chapter":"116","verse":"6","text":"رب سادہ لوگوں کی حفاظت کرتا ہے۔ جب مَیں پست حال تھا تو اُس نے مجھے بچایا۔"},{"book":"زبور","chapter":"116","verse":"7","text":"اے میری جان، اپنی آرام گاہ کے پاس واپس آ، کیونکہ رب نے تیرے ساتھ بھلائی کی ہے۔"},{"book":"زبور","chapter":"116","verse":"8","text":"کیونکہ اے رب، تُو نے میری جان کو موت سے، میری آنکھوں کو آنسو بہانے سے اور میرے پاؤں کو پھسلنے سے بچایا ہے۔"},{"book":"زبور","chapter":"116","verse":"9","text":"اب مَیں زندوں کی زمین میں رہ کر رب کے حضور چلوں گا۔"},{"book":"زبور","chapter":"116","verse":"10","text":"مَیں ایمان لایا اور اِس لئے بولا، ”مَیں شدید مصیبت میں پھنس گیا ہوں۔“"},{"book":"زبور","chapter":"116","verse":"11","text":"مَیں سخت گھبرا گیا اور بولا، ”تمام انسان دروغ گو ہیں۔“"},{"book":"زبور","chapter":"116","verse":"12","text":"جو بھلائیاں رب نے میرے ساتھ کی ہیں اُن سب کے عوض مَیں کیا دوں؟"},{"book":"زبور","chapter":"116","verse":"13","text":"مَیں نجات کا پیالہ اُٹھا کر رب کا نام پکاروں گا۔"},{"book":"زبور","chapter":"116","verse":"14","text":"مَیں رب کے حضور اُس کی ساری قوم کے سامنے ہی اپنی مَنتیں پوری کروں گا۔"},{"book":"زبور","chapter":"116","verse":"15","text":"رب کی نگاہ میں اُس کے ایمان داروں کی موت گراں قدر ہے۔"},{"book":"زبور","chapter":"116","verse":"16","text":"اے رب، یقیناً مَیں تیرا خادم، ہاں تیرا خادم اور تیری خادمہ کا بیٹا ہوں۔ تُو نے میری زنجیروں کو توڑ ڈالا ہے۔"},{"book":"زبور","chapter":"116","verse":"17","text":"مَیں تجھے شکرگزاری کی قربانی پیش کر کے تیرا نام پکاروں گا۔"},{"book":"زبور","chapter":"116","verse":"18","text":"مَیں رب کے حضور اُس کی ساری قوم کے سامنے ہی اپنی مَنتیں پوری کروں گا۔"},{"book":"زبور","chapter":"116","verse":"19","text":"مَیں رب کے گھر کی بارگاہوں میں، اے یروشلم تیرے بیچ میں ہی اُنہیں پورا کروں گا۔ رب کی حمد ہو۔"}]}