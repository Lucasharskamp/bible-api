{"data":[{"book":"Pakhonchatpa","chapter":"18","verse":"1","text":"Masigi matungda Paul-na Athens thadoklaga Corinth-ta chatlammi."},{"book":"Pakhonchatpa","chapter":"18","verse":"2","text":"Pontus-ta pokpa Aquila kouba Jihudi nupa ama mahakna thengnarammi. Ningthourel Claudius-na Jihudi pumnamak Rome thadoktuna chatnaba yathang pibagi maramna mahak amadi mahakki nupi Priscilla-ga loinana Italy-dagi ikui kuidana mapham aduda lakpani. Paul-na makhoibu unaba chatlammi."},{"book":"Pakhonchatpa","chapter":"18","verse":"3","text":"Makhoiga sinpham manaba maramna mahakna makhoiga leiminnaduna thabak suminnarammi. Makhoigi sinphamdi phiyum sabani."},{"book":"Pakhonchatpa","chapter":"18","verse":"4","text":"Potthaba numit khudinggi mahakna synagogue-ta chattuna khanna neinarammi aduga Jihudising amadi Greek-ki misingbu thajahannaba hotnarammi."},{"book":"Pakhonchatpa","chapter":"18","verse":"5","text":"Silas amadi Timothy-na Macedonia-dagi thunglarabada, Paul-na mahakki matam pumnamak pao sandokpada pirammi, mahakna Jisudi Christta aduni haiduna Jihudisingda sakhi pirammi."},{"book":"Pakhonchatpa","chapter":"18","verse":"6","text":"Adubu makhoina mahakki maiyokta leptuna ikaiba piraklabada mahakna mahakki maphi kanthoktuna makhoida hairak-i, “Nakhoigi ee nasagi kokthakta tasanu! Eigidi iran leitre. Houjiktagi houna eihak Jihudi nattaba phurupsinggi maphamda chatlagani.”"},{"book":"Pakhonchatpa","chapter":"18","verse":"7","text":"Maram aduna mahakna makhoibu thadoklamlaga Jihudi phurupki mi nattaba Titius Justus kouba Tengban Mapu ningba nupa adugi yumda leinaba chatlammi. Mahakki yum adu synagogue-ka thangnana leirammi."},{"book":"Pakhonchatpa","chapter":"18","verse":"8","text":"Synagogue adugi luchingba Crispus amadi mahakki imung manung pumnamak Mapu Ibungobu thajarammi. Aduga Corinth-ki mi mayam amanasu Paul-na sandokpa adu tabadagi thajaduna baptize lourammi."},{"book":"Pakhonchatpa","chapter":"18","verse":"9","text":"Nongma ahing amada uhanbiba amada Mapu Ibungona Paul-da hairammi: “Kiganu, haiba lepkanu, tuminna leiganu,"},{"book":"Pakhonchatpa","chapter":"18","verse":"10","text":"Maramdi eina nahakka loinari. Aduga mi kana amatana nangbu sok palhanba ngamloi, maramdi sahar asida eigi mi yamna lei.”"},{"book":"Pakhonchatpa","chapter":"18","verse":"11","text":"Maram aduna Paul-na mapham aduda chahi amaga makhai leiduna misingda Tengban Mapugi wa tambirammi."},{"book":"Pakhonchatpa","chapter":"18","verse":"12","text":"Gallio-na Achaia-gi leingak mapu oiringeida Jihudisingna makhoi amata oina pullaga Paul-bu phaduna wayel sangda puraklammi."},{"book":"Pakhonchatpa","chapter":"18","verse":"13","text":"Maduda makhoina hairak-i. “Eikhoigi wayel yathanggi onna teinabada Tengban Mapubu khurumgadabani haina nupa asina misingbu themmi.”"},{"book":"Pakhonchatpa","chapter":"18","verse":"14","text":"Paul-na wa ngangge hek toubaga Gallio-na Jihudisingda hairak-i, “Masi karigumba aranba nattraga yamna phattaba thabak tourambagi oiramlabadi nakhoina hairiba adu eina tabagi maram charamgadabani."},{"book":"Pakhonchatpa","chapter":"18","verse":"15","text":"Adubu masi waheigi amasung ming amadi nakhoi Jihudisinggi wayel yathanggi maramda yetnaba oibanina nakhoi nasel yanaba punajarak-u. Asigumba hiramsing asigi wayenba ei oiroi.”"},{"book":"Pakhonchatpa","chapter":"18","verse":"16","text":"Adudagi mahakna makhoibu wayel sangdagi tanthokkhre."},{"book":"Pakhonchatpa","chapter":"18","verse":"17","text":"Adudagi makhoi pumnamakna synagogue-ki luchingba Sosthenes-pu pharaga wayel sang adugi mamangda phurammi. Adubu Gallio-na maduda karisu thousaramde."},{"book":"Pakhonchatpa","chapter":"18","verse":"18","text":"Matam khara Paul-na thajabasingga loinana Corinth-ta leirammi adudagi mahakna Priscilla amadi Aquila-ga loinana Syria-da hi tongduna chatlammi. Mahakna hi tongduna Cenchreae thadoktringeida mahakna sakkhiba wasak amagidamak mahakki maru kokthoklammi."},{"book":"Pakhonchatpa","chapter":"18","verse":"19","text":"Makhoina Ephesus-ta thunglabada mapham aduda Paul-na Priscilla amadi Aquila thanamlaga mahakna synagogue-ta changduna Jihudisingga khanna neinarammi."},{"book":"Pakhonchatpa","chapter":"18","verse":"20","text":"Mising aduna mahakpu makhoiga matam kharaga makha tana leithabinaba haijarammi adubu mahakna yaramde."},{"book":"Pakhonchatpa","chapter":"18","verse":"21","text":"Adubu mahakna chatlamdaida makhoida hai, “Tengban Mapugi aningba oirabadi ei nakhoigi nanakta amuk lakkani.” Adudagi mahakna Ephesus-tagi hi tongduna chatkhre."},{"book":"Pakhonchatpa","chapter":"18","verse":"22","text":"Mahakna Caesarea-da thunglabada mahakna Jerusalem-da chattuna singluppu unaruraga Antioch-ta chatlammi."},{"book":"Pakhonchatpa","chapter":"18","verse":"23","text":"Mapham aduda matam khara leiramlaga mahakna Galatia amadi Phrygia-gi lamsingda mathang mathang chattuna thajaba pumnamakpu panggal kankhat-hanbirammi."},{"book":"Pakhonchatpa","chapter":"18","verse":"24","text":"Matam aduda Alexandria-da pokpa Apollos kouba Jihudi nupa ama Ephesus-ta laklammi. Mahak wa ngangba heiba amadi Mapugi puyabu ningthina khangba nupa ama oirammi."},{"book":"Pakhonchatpa","chapter":"18","verse":"25","text":"Mahak Mapu Ibungogi lambigi maramda tambiraklaba amani aduga mahakna misingda thawai yaona amadi chumna Jisugi maramda nganglammi amadi tambirammi. Adubu mahak John-na baptize touba aduta khanglammi."},{"book":"Pakhonchatpa","chapter":"18","verse":"26","text":"Synagogue-ta mahakna thouna phana ngangba hourammi. Mahakna ngangba adu Priscilla amadi Aquila-na tarabada mahakpu makhoigi yumda purammi aduga makhoina mangonda Tengban Mapugi Lambi adugi maramda henna chumna sandokna takpirammi."},{"book":"Pakhonchatpa","chapter":"18","verse":"27","text":"Adudagi Apollos-na Achaia-da chatnaba leplammi, maram aduna mahakpu mateng pangba oina Ephesus-ta leiba thajabasing aduna Achaia-da leiba thajabasingda mahakpu taramna okpinaba irammi. Mahakna mapham aduda thungbada Tengban Mapugi thoujalgi mapanna thajakhraba makhoising aduda mahak yamna mateng oirammi."},{"book":"Pakhonchatpa","chapter":"18","verse":"28","text":"Maramdi miyam mamangda yetnabada Jisudi Christtani haina mahakna Mapugi puyadagi uttuna Jihudisingbu maithiba pirammi."}]}