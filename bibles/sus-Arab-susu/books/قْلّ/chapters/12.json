{"data":[{"book":"قْلّ","chapter":"12","verse":"1","text":"عَلَتَلَ نَشَ عَ مَسٍن عِبُرَ مَ بّ، «عِ شَ بْشِ بّحِن، عِ شَ مِشِيٍ بّحِن، عِ شَبِلّ بّحِن. عِ شَ سِفَ بْشِ مَ ﭑ دّننَشّ مَسٍنمَ عِ بّ."},{"book":"قْلّ","chapter":"12","verse":"2","text":"ﭑ عِ قِندِ مَ نّ سِ بٍلٍبٍلٍ رَ. ﭑ بَرَكّ سَمَ نّ عِ شَ قٍ. ﭑ عِ شِلِ فبٌمَ نّ. مِشِيٍ قَن بَرَكّ سْتْمَ عِ تَن نَن سَابُي رَ."},{"book":"قْلّ","chapter":"12","verse":"3","text":"مِشِ نَشَن دُبَمَ عِ بّ، ﭑ قَن بَرَكّ سَمَ نّ نَ كَنيِ مَ. مِشِ نَشَن عِ دَنكَمَ، ﭑ قَن نَ كَنيِ دَنكَمَ نّ. دُنِحَ بِرِن بَرَكّ سْتْمَ عِ تَن نَن سَابُي رَ.»"},{"book":"قْلّ","chapter":"12","verse":"4","text":"نَ تّمُي عِبُرَ مَ نَشَ كٍلِ شَرَنِ عَلْ عَلَتَلَ عَ مَسٍنشِ عَ بّ كِ نَشّ. لٌتِ قَن نَشَ بِرَ عَ قْشْ رَ."},{"book":"قْلّ","chapter":"12","verse":"5","text":"عِبُرَ مَ تٌ كٍلِ شَرَنِ، عَ شَ سِمَيَ نُ بَرَ حّ تٌنفٌ سٌلٌقٍرٍ نُن سُولِ لِ. عَ نَشَ عَ شَ فِنّ سَرَيِ، عَ شُنيَ شَ دِ لٌتِ، عَ هَرِفٍ بِرِن، نُن مِشِيٍ عَ نَشٍيٍ سْتْ شَرَنِ، عَ نَشَ عٍ بِرِن شَنِن كَنَان بْشِ مَ."},{"book":"قْلّ","chapter":"12","verse":"6","text":"عِبُرَ مَ نَشَ حّرّ هَن عَ نَشَ وُرِ بِلِ بٍلٍبٍلٍ ندٍ لِ دّننَشّ شِلِ مٌرٍ، سِكٍمِ مَبِرِ. كَنَانكَيٍ نُ سَبَتِشِ مّننِ نّ."},{"book":"قْلّ","chapter":"12","verse":"7","text":"عَلَتَلَ نَشَ عَ يّتّ مَسٍن عِبُرَ مَ بّ. عَ نَشَ عَ قَلَ، «ﭑ يِ بْشِ نَن قِمَ عِ بْنسْي مَ.» نَ كُي عِبُرَ مَ نَشَ سّرّشّبَدٍ يَءِلَن عَلَتَلَ بّ نَشَن مِنِشِ عَ مَ."},{"book":"قْلّ","chapter":"12","verse":"8","text":"عَ نَشَ سِفَ فٍيَ مَ بٍتٍلِ قُفٍ رَ. عَ نَشَ كِرِ بَنشِ تِ مّننِ، بٍتٍلِ نَ عَ سٌفٍفٌرٌدٍ، عَيِ نَ عَ سٌفٍتٍدٍ. عَ نَشَ سّرّشّبَدٍ يَءِلَن عَلَتَلَ بّ، عَ قَ عَ مَشَندِ عَ شِلِ رَ."},{"book":"قْلّ","chapter":"12","verse":"9","text":"نَ شَنبِ عَ نَشَ سِفَ نٍفٍوِ فبٍنفبٍرٍن يِرٍ بِرِ."},{"book":"قْلّ","chapter":"12","verse":"10","text":"نَ تّمُي، كَامّ نُ بَرَ دِن كَنَان بْشِ رَ. عِبُرَ مَ نَشَ سِفَ مِسِرَ."},{"book":"قْلّ","chapter":"12","verse":"11","text":"بٍينُ عٍ شَ سٌ مِسِرَ بْشِ مَ، عِبُرَ مَ نَشَ عَ قَلَ عَ شَ فِنّ سَرَيِ بّ، «ﭑ عَ كٌلٌن، فِنّ تٌقَنيِ نَن عِ رَ."},{"book":"قْلّ","chapter":"12","verse":"12","text":"مِسِرَكَيٍ نَ عِ تٌ يَ، عٍ عَ قَلَمَ نّ ﭑ مَ فِنّ نَن عِ رَ. نَ شَنبِ، عٍ ﭑ قَشَمَ نّ، عَلَكٌ عٍ شَ عِ تٌنفٌ."},{"book":"قْلّ","chapter":"12","verse":"13","text":"عِ شَ عَ قَلَ عٍ بّ ﭑ شُنيَ نَن لَنشِ عِ مَ، عَلَكٌ عٍ شَ مّينِ ﭑ مَ عِ شَ قٍ رَ. نَ كُي، ﭑ مُ قَشَمَ عِ تَن سَابُي رَ.»"},{"book":"قْلّ","chapter":"12","verse":"14","text":"عِبُرَ مَ تٌ مِسِرَ لِ، مِسِرَكَيٍ نَشَ عَ تٌ، سَرَيِ فِنّ تٌقَنيِ نَن عَ رَ."},{"book":"قْلّ","chapter":"12","verse":"15","text":"مِسِرَ مَنفّ شَ سَنسَلَيٍ تٌ سَرَيِ مَتْشْ عَ بّ، عَ نَشَ عَ شَنِن عَ شْنيِ."},{"book":"قْلّ","chapter":"12","verse":"16","text":"مَنفّ نَشَ مّينِ عِبُرَ مَ مَ سَرَيِ سَابُي رَ. عَ نَشَ شُرُ سٍ لَنمَيٍ، شُرُ سٍ شُنفبٍيٍ، سٌقَلٍيٍ، كٌنيِيٍ، نُن حْشْمّيٍ قِ عَ مَ."},{"book":"قْلّ","chapter":"12","verse":"17","text":"كْنْ عَلَتَلَ نَشَ قُرٍ حَاشِ سَ مِسِرَ مَنفّ نُن عَ شَ دٍنبَيَ مَ، عِبُرَ مَ شَ فِنّ سَرَيِ شَ قٍ رَ."},{"book":"قْلّ","chapter":"12","verse":"18","text":"مِسِرَ مَنفّ نَشَ عِبُرَ مَ شِلِ. عَ نَشَ عَ قَلَ عَ بّ، «عِ مُنسٍ رَبَشِ ﭑ نَ؟ مُنقٍ رَ عِ مُ عَ قَلَ ﭑ بّ عِ شَ فِنّ نَن عَ رَ."},{"book":"قْلّ","chapter":"12","verse":"19","text":"مُنقٍ رَ عِ عَ قَلَشِ عِ شُنيَ نَ عَ رَ، هَن ﭑ تَن بَرَ عَ قِندِ ﭑ مَ فِنّ رَ؟ عَوَ، ﭑ كٌ، عِ شَ فِنّ نَن يَ. وٌ سِفَ!»"},{"book":"قْلّ","chapter":"12","verse":"20","text":"نَ شَنبِ، مِسِرَ مَنفّ نَشَ عِبُرَ مَ شَ قٍ قَلَ عَ شَ كٌرٌفبَيٍ بّ. عٍ نَشَ عَ رَفبّنفبّن، عَ تَن، عَ شَ فِنّ، نُن عَ هَرِفٍ بِرِن."}]}