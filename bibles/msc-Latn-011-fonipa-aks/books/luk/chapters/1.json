{"data":[{"book":"LUK","chapter":"1","verse":"1","text":"Ko ba doilu dafanin an tɛma yan. Wo bolo ma, mɔɔ siyaman da wuli ka wo kibaro mafɛnɛ ka a sɛbɛ damira."},{"book":"LUK","chapter":"1","verse":"2","text":"Mɛnilu ka wo bɛɛ kɛni yen ii ɲa la ka sereya kɛbi a damira waati la, a ni mɛnilu kelayani wo kibaro lasela, woilu ka a bɛɛ lase an ma. Ii ka a lase ɲa mɛn ma, a sɛbɛbailu ye a sɛbɛla wo ɲa le ma."},{"book":"LUK","chapter":"1","verse":"3","text":"N tericɛ ɲuma Teyofili, n fanan da ko wo bɛɛ fɛsɛfɛsɛ kɛbi a damira waati. Wo le rɔ, n da a yen ko n ka kan ka a bɛɛ sɛbɛ koɲuma ka a lawa i ma,"},{"book":"LUK","chapter":"1","verse":"4","text":"kosa i ri a lɔn ko i karanni ko mɛn na, wo ye tuɲa jɛrɛ jɛrɛ le ri."},{"book":"LUK","chapter":"1","verse":"5","text":"Waati wo rɔ, Herodi tɛrɛ ye Jude maratiiyala. Wo tuma, sarakalasela do tɛrɛ ye, mɛn tɔɔ ko Sakariya. A tɛrɛ ye Abiya la sarakalasela dɛkuru le rɔ. A muso, Elisabɛti, fanan tɛrɛ sarakalasela kuntiiba Haruna bɔnsɔn de ri."},{"book":"LUK","chapter":"1","verse":"6","text":"Sakariya ni a muso, ii fila tɛrɛ ye mɔɔ telennin de ri Alla ɲakɔrɔ. Ii tɛrɛ ye Maari Alla la sariyailu ni jamari bɛɛ bonyala."},{"book":"LUK","chapter":"1","verse":"7","text":"Kɔni den tun tɛ ii bolo, baa Elisabɛti tɛrɛ ye densɔrɔnbali le ri. Ii fila tun da kɔrɔya."},{"book":"LUK","chapter":"1","verse":"8","text":"Lon do rɔ, dakun sera Sakariya la sarakalasela dɛkuru ma ko ii ye wa sarakalase diya Allabatobonba la."},{"book":"LUK","chapter":"1","verse":"9","text":"Ka bɛn ii la namun ma, Sakariya suwandira ko a ye don Allabatobonba la ka wusulan janin yɔrɔ sɛniman kɔndɔ."},{"book":"LUK","chapter":"1","verse":"10","text":"Wusulan wa kɛ janinna waati mɛn na, jama ba ye Alla matarala kɛnɛ ma Allabatobonba kɔma."},{"book":"LUK","chapter":"1","verse":"11","text":"Wo tuma, Maari Alla la mɛlɛka nara i lɛnkɛnɛmaya Sakariya ɲakɔrɔ. Mɛlɛka wo ka i lɔ wusulan saraka janin diya bolokinin fɛ."},{"book":"LUK","chapter":"1","verse":"12","text":"Sakariya ka mɛlɛka yen tuma mɛn na ka a magban. A silanda kojuuya."},{"book":"LUK","chapter":"1","verse":"13","text":"Kɔni mɛlɛka ka a fɔ a yɛ ko: «Sakariya, i kana silan. I ra mɛn ɲinin matarali rɔ, Alla ra wo mɛn. I muso Elisabɛti ri dencɛ sɔrɔn i yɛ. I ye den tɔɔ la ko Yaya."},{"book":"LUK","chapter":"1","verse":"14","text":"Den wo ri i diya kosɛbɛ. A wa sɔrɔn, mɔɔ siyaman di sɛwa bakɛ wo,"},{"book":"LUK","chapter":"1","verse":"15","text":"baa den wo kɛtɔ mɔɔ ba le ri Maari ɲakɔrɔ. A tɛ rɛsɛnji wala dɔlɔ su su min habadan. Kɛbi a na kɔnɔ ma ye a la Alla la Nii Sɛniman ye a fɛ."},{"book":"LUK","chapter":"1","verse":"16","text":"A ri kɛ sababu ɲuma ri, mɛn di Isirayɛlikailu siyaman lasɛ Maari Alla ma."},{"book":"LUK","chapter":"1","verse":"17","text":"A ri wa Maari ɲɛfɛ, ka Alla la baara kɛ. A la hankili ni a la sebaya ye ikomin Nabi Eli fanan tɛrɛ ye ɲa mɛn ma. Wo rɔ, a ri deni ni ii failu tɛ rabɛn, ka mɔɔ muruntini yɛlɛman ka kɛ mɔɔ sɛbɛ ri, ka Alla la mɔɔilu rabɛn ka ii bila sila bɛrɛ kan.»"},{"book":"LUK","chapter":"1","verse":"18","text":"Sakariya ka mɛlɛka maɲininka ko: «N di la wo la ɲa ɲuman de ma? I ma a lɔn ko n da kɔrɔya wa? N muso fanan da kɔrɔya.»"},{"book":"LUK","chapter":"1","verse":"19","text":"Mɛlɛka ka Sakariya jabi: «Jibirila ye nde ri. N ye n lɔla Alla dafɛ. Ale jɛrɛ ra n kelaya i ma ko n ye na kibaro ɲuma ɲin lase i ma."},{"book":"LUK","chapter":"1","verse":"20","text":"Awa n da kelaya mɛn fɔ i yɛ, i ma la wo la. Wo rɔ, i kɛtɔ bobo ri fo n na kela wa ban dafala lon mɛn na. Wo lon wa se, kela wo ri dafa fewu!»"},{"book":"LUK","chapter":"1","verse":"21","text":"Nba, mɔɔilu tɛrɛ ye Sakariya makɔnɔ la kɛnɛ ma. Ii kɔndafilira ka a masɔrɔn a tun da mɛn yɔrɔ sɛniman kɔndɔ."},{"book":"LUK","chapter":"1","verse":"22","text":"Sakariya bɔ mɛn kɛni kɛnɛ ma, a ma se kumala ii yɛ. Ii ka a yen ko Sakariya ra fen do yen yɔrɔ sɛniman kɔndɔ, baa a tɛrɛ ye kuma tɔɔmasereyala a bolo le la jama ɲana, kɔni a mɛnda boboya rɔ."},{"book":"LUK","chapter":"1","verse":"23","text":"Sakariya la baara waati banda tuma mɛn na, a ka kɔsɛ a wara."},{"book":"LUK","chapter":"1","verse":"24","text":"A ma mɛn bakɛ wo kɔ, a muso ka kɔnɔ ta. Wo kɔ, Elisabɛti ka karo loolu kɛ a ma bɔ a la wara."},{"book":"LUK","chapter":"1","verse":"25","text":"A ko: «A ragbɛ! Maari ka ko mɛn kɛ n yɛ waati mɛnna, a ka miriya ta ka maloya bɔ n na mɔɔilu ɲana.»"},{"book":"LUK","chapter":"1","verse":"26","text":"Elisabɛti la kɔnɔmaya karo wɔɔrɔna, Alla ka mɛlɛka Jibirila kelaya Nasarɛti so la, Kalile mara rɔ."},{"book":"LUK","chapter":"1","verse":"27","text":"A wara se sunkurun do ma ye, mɛn tɔɔ ko Mariyamu. Mariyamu wo tun ma cɛɛ lɔn fɔlɔ. A mamirani tɛrɛ ye cɛɛ do bolo la, mɛn tɔɔ ko Yusufu. Yusufu tɛrɛ ye Mansa Dawuda bɔnsɔn de ri."},{"book":"LUK","chapter":"1","verse":"28","text":"Mɛlɛka donda Mariyamu kan ka a fɔ a yɛ ko: «N na tuwali ye i yɛ, ile, barakaden. Alla ye ile fɛ.»"},{"book":"LUK","chapter":"1","verse":"29","text":"Tuwali kan wo ka Mariyamu kɔndafili kosɛbɛ. A ma a kɔrɔ lɔn."},{"book":"LUK","chapter":"1","verse":"30","text":"Mɛlɛka ka a fɔ a yɛ ko: «Mariyamu, i kana silan. I la ko ra diya Alla yɛ."},{"book":"LUK","chapter":"1","verse":"31","text":"Awa i ri kɔnɔ ta ka dencɛ sɔrɔn. I ye a tɔɔ la ko Isa."},{"book":"LUK","chapter":"1","verse":"32","text":"A ri kɛ mɔɔba ri. Mɔɔilu ri a fɔ ale ma ko Alla Kɔrɔtaninba Dencɛ. Maari Alla ri a benba Mansa Dawuda la mansaya di a ma."},{"book":"LUK","chapter":"1","verse":"33","text":"A ri i sii Yakuba bɔnsɔn kun na fɔɔ habadan. A la mansaya ti ban fewu!»"},{"book":"LUK","chapter":"1","verse":"34","text":"Mariyamu ka mɛlɛka maɲininka wo ma ko: «Wo ri se kɛla di, baa cɛɛ si ma se n ma fɔlɔ?»"},{"book":"LUK","chapter":"1","verse":"35","text":"Mɛlɛka ka a jabi: «Alla la Nii Sɛniman di jii i ma. Alla Kɔrɔtaninba sebaya ri birin i kun na. Wo bolo ma, i ye dencɛ mɛn sɔrɔnna a ye den sɛniman de ri, a ri kili ko Alla Dencɛ."},{"book":"LUK","chapter":"1","verse":"36","text":"I badenma muso Elisabɛti ra harijee dencɛ la a la musokɔrɔbaya waati rɔ. Ale tun da jate densɔrɔnbali le ri, kɔni a kɔnɔ karɔ wɔɔrɔna le ten."},{"book":"LUK","chapter":"1","verse":"37","text":"Alla bali ko sa ye.»"},{"book":"LUK","chapter":"1","verse":"38","text":"Mariyamu ka jabili kɛ ko: «N ye Maari la jɔn de ri. Alla ye a kɛ ka bɛn i kumakan ma.» Mɛlɛka bɔra Mariyamu wo ɲana le ma ka wa."},{"book":"LUK","chapter":"1","verse":"39","text":"A ma mɛn bakɛ wo kɔ, Mariyamu ka a rabɛn ka a kaliya ka wa so do la Jude mara koyinkɛ yɔrɔ rɔ."},{"book":"LUK","chapter":"1","verse":"40","text":"A se mɛn kɛni ye, a donda Sakariya la bon na ka Elisabɛti tuwa."},{"book":"LUK","chapter":"1","verse":"41","text":"Elisabɛti ka Mariyamu tuwali kan mɛn tuma mɛn na, a den ka a lamaa bakɛ a kɔnɔ rɔ. Wo tuma, Alla la Nii Sɛniman jiira Elisabɛti rɔ."},{"book":"LUK","chapter":"1","verse":"42","text":"Elisabɛti ka a kan nabɔ wo baraka rɔ ka a fɔ Mariyamu yɛ ko: «Alla ra ɲumaya kɛ i yɛ ka tamin muso bɛɛ la. I harijeene den mɛn na, Alla ra ɲumaya kɛ wo fanan yɛ!»"},{"book":"LUK","chapter":"1","verse":"43","text":"Elisabɛti ka a fɔ ikɔ tuun ko: «Nde ye mɔɔ su ɲuman de ri fo n Maari na jɛrɛ ra nabɔ n fɛ yan?"},{"book":"LUK","chapter":"1","verse":"44","text":"I ma a yen? N ka i tuwali kan mɛn tuma mɛn na, n den sɛwara ka a lamaa bakɛ n kɔnɔ rɔ."},{"book":"LUK","chapter":"1","verse":"45","text":"Maari Alla ka mɛn fɔ i yɛ wo lon, i lani a la ko wo ri dafa. Wo bolo ma, muso barakanin de ile ri.»"},{"book":"LUK","chapter":"1","verse":"46","text":"Mariyamu ka a ko:"},{"book":"LUK","chapter":"1","verse":"47","text":"N nii da sɛwa ka ɲaalen n Kisiba Alla ko rɔ."},{"book":"LUK","chapter":"1","verse":"48","text":"A sɔnda ka a janto n dɔ, a la jɔnmuso fanmajiini."},{"book":"LUK","chapter":"1","verse":"49","text":"baa Alla Sebɛɛtii ra ko ba kɛ n yɛ."},{"book":"LUK","chapter":"1","verse":"50","text":"Alla ri kininkinin mɔɔilu ma mɛnilu ka a bonya,"},{"book":"LUK","chapter":"1","verse":"51","text":"A ra ko ba siyaman kɛ a la fanka rɔ."},{"book":"LUK","chapter":"1","verse":"52","text":"A ra mansaya bɔ mansailu bolo,"},{"book":"LUK","chapter":"1","verse":"53","text":"A ra kɔnkɔtoilu sɔ dɔɔnnin ɲuma rɔ fɔɔ ka iwasa,"},{"book":"LUK","chapter":"1","verse":"54","text":"A ma ɲina a la kininkinin mɔɔilu kɔ."},{"book":"LUK","chapter":"1","verse":"55","text":"A tun ka wo lahidi ta an benba Iburahima ni a bɔnsɔn yɛ fɔɔ ka wa kadawu.»"},{"book":"LUK","chapter":"1","verse":"56","text":"Nba, Mariyamu mɛnda Elisabɛti tɔrɔfɛ ye. A ka karo sawa ɲɔɔn kɛ, ka ban ka wa a wara."},{"book":"LUK","chapter":"1","verse":"57","text":"Nba, Elisabɛti moyi lon sera. A moyira dencɛ la."},{"book":"LUK","chapter":"1","verse":"58","text":"A siiɲɔɔilu ni a badenmailu ka a mɛn ko Maari Alla ra kininkinin a ma ka ko ba kɛ a yɛ. Ii bɛɛ sɛwara."},{"book":"LUK","chapter":"1","verse":"59","text":"A sɔrɔn tele seyin, ii bɛɛ nara ka den kojiiya kɛ. Ii tɛrɛ ye a fɛ ka a tɔɔ la a fa Sakariya la."},{"book":"LUK","chapter":"1","verse":"60","text":"Kɔni a na ka ii jabi: «Wo tɛ bɛn. A tɔɔ le ko Yaya.»"},{"book":"LUK","chapter":"1","verse":"61","text":"Ii ka a sɔsɔ ko: «Ai badenmailu rɔ mɔɔ si tɔɔ tɛ Yaya.»"},{"book":"LUK","chapter":"1","verse":"62","text":"Ii ka kuma Sakariya yɛ ii bolo la, ka a maɲininka den tɔɔ ma."},{"book":"LUK","chapter":"1","verse":"63","text":"Sakariya ka ii jabi a la kuma la a bolo la ko ii ye walan do don a bolo. Ii ka do don a bolo. A ka a ta ka sɛbɛli kɛ a ka a fɔ ko: «Den tɔɔ le Yaya.» Ii bɛɛ ka wo yen ka kabannakoya."},{"book":"LUK","chapter":"1","verse":"64","text":"I kɔrɔ ye, Sakariya da lakara. A sera kumala ikɔ tuun. A ka Alla tando bakɛ."},{"book":"LUK","chapter":"1","verse":"65","text":"Wo ka ye mɔɔilu bɛɛ masilan. Mɔɔilu bɛɛ tɛrɛ ye a barola ko ɲinilu kan Jude koyinkɛ yɔrɔ wo fan bɛɛ rɔ."},{"book":"LUK","chapter":"1","verse":"66","text":"Mɛnilu ka kibaro wo lamɛn, woilu tɛrɛ ye i mirila ko: «Den wo ri kɛ mɔɔ su ɲuman di?» Baa, ii ka Alla la baraka yen den kan."},{"book":"LUK","chapter":"1","verse":"67","text":"Alla la Nii Sɛniman jiira Sakariya rɔ, ka kelaya ko:"},{"book":"LUK","chapter":"1","verse":"68","text":"«Tandoli ye Isirayɛlikailu Maari Alla yɛ,"},{"book":"LUK","chapter":"1","verse":"69","text":"A ra Kisiba di an ma"},{"book":"LUK","chapter":"1","verse":"70","text":"A ra wo kɛ ikomin a la nabi sɛnimanilu"},{"book":"LUK","chapter":"1","verse":"71","text":"Kisiba wo ri an kisi an juuilu ma,"},{"book":"LUK","chapter":"1","verse":"72","text":"A ra hina an failu la,"},{"book":"LUK","chapter":"1","verse":"73","text":"a ka mɛn sidi an benba Iburahima yɛ kɔnin."},{"book":"LUK","chapter":"1","verse":"74","text":"A ko: ko a ri an kisi an juuilu fanka ma."},{"book":"LUK","chapter":"1","verse":"75","text":"sɛninya rɔ, a ni telenbaya rɔ."},{"book":"LUK","chapter":"1","verse":"76","text":"«N den, mɔɔilu ri i kili ko:"},{"book":"LUK","chapter":"1","verse":"77","text":"A ri kisi ko lɔnninya di a la mɔɔilu ma,"},{"book":"LUK","chapter":"1","verse":"78","text":"baa an na Maari Alla ye hina tii le ri."},{"book":"LUK","chapter":"1","verse":"79","text":"Sa mɛnilu ye Alla lɔnbaliya dibi rɔ, a ni mɛnilu silanni saya dibi yɛ,"},{"book":"LUK","chapter":"1","verse":"80","text":"Nba, den wo bonyara ka kɛ mɔɔ ri, ka sɛɛbɛ sɔrɔn a nii dɔ. A wara to wula kɔndɔ fɔɔ a ka a jɛrɛ yiraka Isirayɛlikailu la lon mɛn."}]}