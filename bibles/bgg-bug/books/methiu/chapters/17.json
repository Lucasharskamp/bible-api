{"data":[{"book":"Methiu","chapter":"17","verse":"1","text":"Dariig pha idoh Isu è Phithar nane khuiinothek nyi Jems nane Jon de noh srane phiing giu jia hà wuii dun, thiisa hà ne awaithek ji bie ro"},{"book":"Methiu","chapter":"17","verse":"2","text":"ithek è riig dang phiichiih shii Isu ne laidun: Ai mizia ne hasiang duiine khliengchuang pha doh ruii. Chiih-è, airo yung ne khijen imo ne wud dun."},{"book":"Methiu","chapter":"17","verse":"3","text":"Chiihphado ji pha samoy uom è Moses nane Elija ne Isu rog mulo pha doh."},{"book":"Methiu","chapter":"17","verse":"4","text":"Phithar è ji doh ne Isu shii yao, “Ithong wo! Gathek ne ichiih um iang pha ji ne bajo wie ara! Na è yang arone, gu ne ichiih shii haliig uom rab phi; jia ne na ro; jia ne Moses ro, jia ne Elija ro.”"},{"book":"Methiu","chapter":"17","verse":"5","text":"Ai è yao ramuii shii khliengchuang pha sakhamiing è ithek shii thab ne jiangdun, chiih-è ji pha sakhamiing è goh jia è yao ruii, “Hì ne guro bushun pha Dufuii ro, aishii ne gu bajo sang muii ro, ai miyao yoi bo!”"},{"book":"Methiu","chapter":"17","verse":"6","text":"Samoythek è ji è goh yoi mage shii, ithek ne bajo rum dun ne awaithek miziathek ne nyiak hà jiingdun."},{"book":"Methiu","chapter":"17","verse":"7","text":"Isu è ithek moe shii dun thog srane awai wad è khoh, “Arum chid rabo, jai sha mage bo.”"},{"book":"Methiu","chapter":"17","verse":"8","text":"Ji-è, ithek è hù ne riig shii thiichiih shii hanyie de oi pha Isu awai jijia um bie."},{"book":"Methiu","chapter":"17","verse":"9","text":"Ithek phiing ji è thazam dun thog shii, Isu è samoythek shii gak ne yao, “Nathek è nyie doh pha ji ne Bran Dufuii iy ne dinne ahòi sapho shii ne hanyie shii de ayao bi rabo.”"},{"book":"Methiu","chapter":"17","verse":"10","text":"Chiihphado samoythek è Isu shii sai, “Nyierek ne Iphey yua pha masdothek è Elija ne igobi wuii ruii phro è yao phlei?”"},{"book":"Methiu","chapter":"17","verse":"11","text":"Isu è ithek shii chang, “Ji ne izai chak ro, Elija ne ibi wuii ruii ro, ai ne zab khriig saro iang phro."},{"book":"Methiu","chapter":"17","verse":"12","text":"17:12: Mth 11:14Jishii gu ne nathek shii yao Elija ne wuii thog jong ro, branthek è aishii athieg phi ro, aishii ne nathek è khi è yang pha ji rek phi ro. Aishii duiine Bran Dufuii shii de buii rek ruii phro.”"},{"book":"Methiu","chapter":"17","verse":"13","text":"Chiihphado samoythek de ji pha miyao ne Jon Khowo pha chiang è yao ramuii rone gao dun."},{"book":"Methiu","chapter":"17","verse":"14","text":"Ithek è bran ibrog um pha ji shii thog din shii, bran jia è Isu shii wuii srane lagiungniing,"},{"book":"Methiu","chapter":"17","verse":"15","text":"ne yao, “Masdo! Gu dufuii shii bushun now phi bo! Aishii ne siug pha miiriie um ro. Jipha miiriie è bajo sam srane aishii bai kho hà blebbleb chiih yi ro."},{"book":"Methiu","chapter":"17","verse":"16","text":"Gu è na samoythek shii noh ne wuii shii, ithek è aishii gang arek mua phi ro.”"},{"book":"Methiu","chapter":"17","verse":"17","text":"Isu è chang, “Nathek ne migi oì pho nane adunmey pha bran ara! Gu ne nathek rog shii khama chia ne rai gieng phlei? Gu ne nathek rog shii khama khan dam? Jipha bufuii ne ichiih gu moe shii noh mage bo!”"},{"book":"Methiu","chapter":"17","verse":"18","text":"Isu è ibuii ragung shii giung mage, ibuii ragung de bufuii ji è fuang khiadun. Chiih-è ji pha ishak dang shii bufuii ji de gangdun."},{"book":"Methiu","chapter":"17","verse":"19","text":"Ji-è, samoythek ne Isu shii ug ne wuii srane sai, “Gathek ne nyie rek ne ibuii ragung ji agieng mua lei?”"},{"book":"Methiu","chapter":"17","verse":"20","text":"Isu è chang, “Hì ne nyieliieshii nathek migi ne acho ba ne ji mirey ro. Gu è nathek shii izai yao dang phro, nathek migi ne danaro pha iriie jia duiine um arone, ithek è phiingduii hì shii thiisa hà dun bo è yao nede ji ne nyadun dun phro. Nathek ne nyie magunde nyarek mua phro!”"},{"book":"Methiu","chapter":"17","verse":"21","text":"Jishii hì è rek ne khia mua pha ji è misia nane minyie è rek mua bie phro; gai è ne arek mua phro."},{"book":"Methiu","chapter":"17","verse":"22","text":"Samoythek è zab Galili shii khrab ne dun thog mage shii, Isu è ithek shii yao, “Bran Dufuii shii ne branthek shii phi pha rek mua phro,"},{"book":"Methiu","chapter":"17","verse":"23","text":"ithek è aishii ne ua mua phro; Jishii da-um pha idoh shii ai ne chai hòi ruii phro.”"},{"book":"Methiu","chapter":"17","verse":"24","text":"Isu nane airo samoythek Khaphernaum shii wuii thog mage shii, Misiahò pha mijin thanpho è Phithar shii wuii ne sai, “Na ro masdo de Misiahò pha mijin phi chak ne bey?”"},{"book":"Methiu","chapter":"17","verse":"25","text":"Phithar è chang, “Than chak.”"},{"book":"Methiu","chapter":"17","verse":"26","text":"Phithar è chang, “Ji ne gai sohphothek mijin ro.”"},{"book":"Methiu","chapter":"17","verse":"27","text":"Jishii, gethek ne hì pha bran shii lijieg yi pha ayang ro. Ji-è khabang shii wuii srane akhiiriie ria mage bo. Naro akhiiriie shii igobi fog ruii pha ù yie ne chiih-è ai sem shii sikhi jia doh ruii ne gu chiang nane na chiang pha Misiahò pha mijin ji cho yi phro. Yie srane gethek ro muthanthek mijin ishak shii phi."}]}