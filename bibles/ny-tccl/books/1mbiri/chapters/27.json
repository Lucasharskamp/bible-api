{"data":[{"book":"1 Mbiri","chapter":"27","verse":"1","text":"Uwu ndi mndandanda wa Aisraeli, atsogoleri a mabanja, olamulira asilikali 1,000, olamulira asilikali 100 ndi akuluakulu awo, amene ankatumikira mfumu mʼzonse zokhudza magulu a ankhondo, amene amagwira ntchito mwezi ndi mwezi chaka chonse. Gulu lililonse linali ndi anthu 24,000."},{"book":"1 Mbiri","chapter":"27","verse":"2","text":"Amene amalamulira gulu loyamba pa mwezi woyamba anali Yasobeamu mwana wa Zabidieli. Pa gulu lake panali asilikali 24,000."},{"book":"1 Mbiri","chapter":"27","verse":"3","text":"Iyeyu anali chidzukulu cha Perezi ndipo anali mkulu wa atsogoleri onse a ankhondo mwezi woyamba."},{"book":"1 Mbiri","chapter":"27","verse":"4","text":"Amene amalamulira gulu lachiwiri pa mwezi wachiwiri anali Dodai Mwahohi; Mikiloti ndiye anali mtsogoleri wa gulu lake. Pa gulu lake panali asilikali 24,000."},{"book":"1 Mbiri","chapter":"27","verse":"5","text":"Wolamulira ankhondo wachitatu, pa mwezi wachitatu anali Benaya, mwana wa wansembe Yehoyada. Iye anali mtsogoleri ndipo pa gulu lake panali ankhondo 24,000."},{"book":"1 Mbiri","chapter":"27","verse":"6","text":"Uyu ndi Benaya uja amene anali wamphamvu pa gulu la anthu makumi atatu ndipo ndiye amatsogolera anthu makumi atatu aja. Mwana wake Amizabadi ndiye amatsogolera gulu lake."},{"book":"1 Mbiri","chapter":"27","verse":"7","text":"Wachinayi pa mwezi wachinayi anali Asaheli mʼbale wake wa Yowabu; ndipo mwana wake Zebadiya ndiye analowa mʼmalo mwake. Pa gulu lake panali asilikali 24,000."},{"book":"1 Mbiri","chapter":"27","verse":"8","text":"Wachisanu pa mwezi wachisanu anali Samihuti, mdzukulu wa Izira. Pa gulu lake panali asilikali 24,000."},{"book":"1 Mbiri","chapter":"27","verse":"9","text":"Wa 6 pa mwezi wa 6 anali Ira mwana wa Ikesi wa ku Tekowa. Pa gulu lake panali asilikali 24,000."},{"book":"1 Mbiri","chapter":"27","verse":"10","text":"Wa 7 pa mwezi wa 7 anali Helezi Mpeloni wa fuko la Efereimu. Pa gulu lake panali asilikali 24,000."},{"book":"1 Mbiri","chapter":"27","verse":"11","text":"Wa 8 pa mwezi wa 8 anali Sibekai Mhusati, wa mbumba ya Zera. Pa gulu lake panali asilikali 24,000"},{"book":"1 Mbiri","chapter":"27","verse":"12","text":"Wa 9 pa mwezi wa 9 anali Abiezeri wa banja la Anatoti, wa fuko la Benjamini. Pa gulu lake panali asilikali 24,000."},{"book":"1 Mbiri","chapter":"27","verse":"13","text":"Wa khumi pa mwezi wa khumi anali Mahazayi wa ku Netofa, wa mbumba ya Zera. Pa gulu lake panali asilikali 24,000."},{"book":"1 Mbiri","chapter":"27","verse":"14","text":"Mtsogoleri wa 11, pa mwezi wa 11 anali Benaya wa ku Piratoni, wa fuko la Efereimu. Pa gulu lake panali asilikali 24,000."},{"book":"1 Mbiri","chapter":"27","verse":"15","text":"Mtsogoleri wa 12, pa mwezi wa 12 anali Helidai Mnetofa, wa banja la Otanieli. Pa gulu lake panali asilikali 24,000."},{"book":"1 Mbiri","chapter":"27","verse":"16","text":"Akuluakulu amene amatsogolera mafuko a Israeli ndi awa:"},{"book":"1 Mbiri","chapter":"27","verse":"17","text":"mtsogoleri wa fuko la Levi: Hasabiya mwana wa Kemueli,"},{"book":"1 Mbiri","chapter":"27","verse":"18","text":"mtsogoleri wa fuko la Yuda: Elihu, mʼbale wake wa Davide;"},{"book":"1 Mbiri","chapter":"27","verse":"19","text":"mtsogoleri wa fuko la Zebuloni: Isimaiya mwana wa Obadiya;"},{"book":"1 Mbiri","chapter":"27","verse":"20","text":"mtsogoleri wa fuko la Efereimu: Hoseya mwana wa Azaziya;"},{"book":"1 Mbiri","chapter":"27","verse":"21","text":"mtsogoleri wa fuko la theka la Manase limene linali ku Giliyadi: Ido mwana wa Zekariya;"},{"book":"1 Mbiri","chapter":"27","verse":"22","text":"mtsogoleri wa fuko la Dani: Azareli mwana wa Yerohamu."},{"book":"1 Mbiri","chapter":"27","verse":"23","text":"Davide sanawerenge amuna amene anali ndi zaka makumi awiri kapena kucheperapo, chifukwa Yehova analonjeza kuti adzachulukitsa Aisraeli ngati nyenyezi zamumlengalenga."},{"book":"1 Mbiri","chapter":"27","verse":"24","text":"Yowabu mwana wa Zeruya anayamba kuwerenga amuna koma sanamalize. Mkwiyo unagwera Aisraeli chifukwa cha zimenezi ndipo chiwerengerochi sanachilowetse mʼbuku la mbiri ya mfumu Davide."},{"book":"1 Mbiri","chapter":"27","verse":"25","text":"Azimaveti mwana wa Adieli ankayangʼanira nyumba zosungiramo katundu wa mfumu."},{"book":"1 Mbiri","chapter":"27","verse":"26","text":"Eziri mwana wa Kelubi ankayangʼanira anthu ogwira ntchito yolima ku munda."},{"book":"1 Mbiri","chapter":"27","verse":"27","text":"Simei wa ku Rama ankayangʼanira minda ya mpesa."},{"book":"1 Mbiri","chapter":"27","verse":"28","text":"Baala-Hanani wa ku Gederi ankayangʼanira mitengo ya olivi ndi ya mikuyu ya ku Sefela."},{"book":"1 Mbiri","chapter":"27","verse":"29","text":"Sitirayi wa ku Saroni ankayangʼanira ziweto zimene amaweta ku Saroni."},{"book":"1 Mbiri","chapter":"27","verse":"30","text":"Obili Mwismaeli ankayangʼanira ngamira."},{"book":"1 Mbiri","chapter":"27","verse":"31","text":"Yazizi Mhagiri akayangʼanira nkhosa ndi mbuzi."},{"book":"1 Mbiri","chapter":"27","verse":"32","text":"Yonatani, malume wake wa Davide, anali phungu wake ndipo anali munthu wanzeru komanso analinso mlembi. Yehieli mwana wa Hakimoni ankasamalira ana a mfumu."},{"book":"1 Mbiri","chapter":"27","verse":"33","text":"Ahitofele anali phungu wa mfumu."},{"book":"1 Mbiri","chapter":"27","verse":"34","text":"Ahitofele atamwalira mʼmalo mwake munalowa Yehoyada mwana wa Benaya ndi Abiatara."}]}