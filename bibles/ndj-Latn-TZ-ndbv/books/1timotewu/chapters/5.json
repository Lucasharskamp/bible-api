{"data":[{"book":"1 Timotewu","chapter":"5","verse":"1","text":"Ukotoo kumlakalila mundu mvaha, muwombeli kwa kusika ngimu wula angaveli tati waku na wuvagoleli fijana kucha valongu vaku,"},{"book":"1 Timotewu","chapter":"5","verse":"2","text":"vadadala vagogolu kucha mawaku na vakavali kucha vahaja vaku wuvagoleli ngajila hoshu wafu."},{"book":"1 Timotewu","chapter":"5","verse":"3","text":"Wuvatundamili vangalimlyangu vangajila utangi wowonda."},{"book":"1 Timotewu","chapter":"5","verse":"4","text":"Lakini ngalimlyangu yavelili na vana awu vayisukulu, ava vakudayiliwa kwiwula ndambu ya kugola chivadayiliwa muujumilwa wa Chapanga, kwa valongu vawu veni nahawu ndi kuvahomba valeli vawu na vavaha vawu, nongwa achi ndi chikumunowesha Chapanga."},{"book":"1 Timotewu","chapter":"5","verse":"5","text":"Ngalimlyangu yavelihela mundu wa kumtanga nakaka, kavika shuvililu yaki kwa Chapanga na akuyendilela kudadava na kuluva utangi wa Chapanga majuva vosi."},{"book":"1 Timotewu","chapter":"5","verse":"6","text":"Lakini ngalimlyangu yayikala ngalilu ya kufwama, kava kucha kasova, hata leki mnofu."},{"book":"1 Timotewu","chapter":"5","verse":"7","text":"Wuvagayili lulayilayi alu, ili kwa vandu vakotoo kuwoneka vavifyi."},{"book":"1 Timotewu","chapter":"5","verse":"8","text":"Lakini leki mundu akuvalela ng'odu valongu vaki, chamunu vala va kayaki, topi, mundoyu kawulema ujumilwa nahawu ndi wafu munu pitu mundu yangajila kujumila."},{"book":"1 Timotewu","chapter":"5","verse":"9","text":"Ukotoo kumuvika mululalanda lwa vangalimlyangu, ngalimlyangu yoyonda yangajila kuva na myaka milongu sita. Na ghavi yahetiwili mwanja wumu hela,"},{"book":"1 Timotewu","chapter":"5","verse":"10","text":"na ghavi yamanyikili kwa jumu nofu, yavalelili vana vaki finofu na yavalibushilili vahenja kayaki na avawofuwili mawulu va vandu va Chapanga na yavakimbanikilili vandu va Chapanga na yavatangili vandu yivavelili na gobuleku na yayitawulili kwa nguvilishu mufindu finofu fitangalili."},{"book":"1 Timotewu","chapter":"5","verse":"11","text":"Vala vangalimlyangu yivaveli fijana kotoo kuvayandika, nongwa leki hujulu shawu sha njimba pasiva ngomi na kuleka kumukimbanikila Kilistu, davadayili kuhetiwa kandi,"},{"book":"1 Timotewu","chapter":"5","verse":"12","text":"Na davawoneki vana mbatiwa kwa kuwuleka ujumilwa wawu wa kwaa."},{"book":"1 Timotewu","chapter":"5","verse":"13","text":"Vangalimlyangu ngimu ava vakukanda kwiwula ugata na vakuyeleja nyumba mbaka nyumba yimonga, cha wafu munu ndi vakukanda kuvahegha vandu na kwitaya mufilongu fya vandu vengi, kunu pavadeta findu fingajila kudayiliwa veni kudeta."},{"book":"1 Timotewu","chapter":"5","verse":"14","text":"Topi, ngadayileyi vangalimlyangu fijana vahetiwi, vavi na vana na kudima nyumba shawu ili vachimdwama vetu vakotoo kugayiliwa fwasi ya kutung'ong'utekela yufwi."},{"book":"1 Timotewu","chapter":"5","verse":"15","text":"Kwanongwa vangalimlyangu vamonga valewuka kala na kumukovekela Lijangavandu."},{"book":"1 Timotewu","chapter":"5","verse":"16","text":"Lakini leki kwaveli mawu Mkilistu yaveli na vangalimlyangu gati ya valongu vaki, mweni akudayiliwa kuvalela, akotoo kuvalekela lipinga lya vandu yivamjumilili Kilistu msiwu awu, ili lipinga limjumila Kilistu livatangi vala yivavelili vangalimlyangu vangajila utangi."},{"book":"1 Timotewu","chapter":"5","verse":"17","text":"Vavaha filongosi muchipinga cha yivamjumilili Chapanga yivavalongosha vandu finofu vakudayiliwa kugayiliwa lipundawayi litangalili lya kuvatanga, munu vala yivayitawula mukulandula na kuwula."},{"book":"1 Timotewu","chapter":"5","verse":"18","text":"Nongwa yiyandikiwa Mumayandiku Mang'alili, “Ukotoo kumuwopa mlomu senga pawumugolela chichuku cha kututa filivi.” Na mgola fichuku akudayiliwa apati hombu yaki."},{"book":"1 Timotewu","chapter":"5","verse":"19","text":"Ukotoo kujumila kuvatema vavaha filongosi muchipinga cha yivamjumilili Kilistu, ila kwa utovileli wa vandu vavili awu vatatu."},{"book":"1 Timotewu","chapter":"5","verse":"20","text":"Vala yivayikala mu sambi wuvakayiki pawelu, ili vamonga vatili."},{"book":"1 Timotewu","chapter":"5","verse":"21","text":"Ngukuwombela pawulongolu ya Chapanga na pawulongolu ya Yesu Kilistu na pawulongolu ya vamakungu wa Chapanga yivashawuliwili, wuvakoli malaghililu ava pangajila lushawu wala kumlola mundu yoyonda kumesu kwa kila chindu chiwugola."},{"book":"1 Timotewu","chapter":"5","verse":"22","text":"Ukotoo kutuvilila kumvika mundu ghavi chilongosi kwanongwa ya chichuku cha kumukimbanikila Bambu. Pawugola naha yuwi wukwilumba pamu mu sambi shaki, wikali kwa kumunowesha Chapanga."},{"book":"1 Timotewu","chapter":"5","verse":"23","text":"Ukotoo kulanda machi weka, ila landi difwayi padokwa kwanongwa ya munda yaku, nongwa ukutamika teputepu."},{"book":"1 Timotewu","chapter":"5","verse":"24","text":"Sambi sha vandu vamonga sikumanyika lipala hela hata leki vakalihela kufika pachitemela, lakini sambi sha vamonga sikumanyika chipindi pavayeghiwa pachitemela."},{"book":"1 Timotewu","chapter":"5","verse":"25","text":"Wuwula wula, fila figoli fya nyanyi fikuwoneka lipala hela, hata fila fifisikili dafiyendileli ha kufisika."}]}