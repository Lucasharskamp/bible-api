{"data":[{"book":"Sálmarnir","chapter":"146","verse":"1","text":"Dýrð sé Guði! Já, ég vil vegsama hann!"},{"book":"Sálmarnir","chapter":"146","verse":"2","text":"Ég vil lofa hann á meðan ég lifi, vegsama hann fram á síðustu stund."},{"book":"Sálmarnir","chapter":"146","verse":"3","text":"Reiddu þig ekki á hjálp valdsmanna, því að þeir falla og ekkert verður úr aðstoð þeirra."},{"book":"Sálmarnir","chapter":"146","verse":"4","text":"Þeir munu deyja og andi þeirra líður burt, áform þeirra verða að engu."},{"book":"Sálmarnir","chapter":"146","verse":"5","text":"En sæll er sá maður sem reiðir sig á hjálp Guðs, Guðs Jakobs, sem vonar á Drottin, Guð sinn"},{"book":"Sálmarnir","chapter":"146","verse":"6","text":"– þann Guð sem skapaði himin og jörð og hafið og allt sem í því er. Hann er sá Guð sem óhætt er að treysta!"},{"book":"Sálmarnir","chapter":"146","verse":"7","text":"Hann leitar réttar fátækra og kúgaðra og gefur hungruðum brauð. Hann frelsar fanga,"},{"book":"Sálmarnir","chapter":"146","verse":"8","text":"opnar augu blindra, lyftir okinu af þeim sem eru að bugast. Drottinn elskar þá sem gera rétt."},{"book":"Sálmarnir","chapter":"146","verse":"9","text":"Hann verndar útlendingana sem sest hafa að í landinu og gætir réttinda ekkna og einstæðinga, en ónýtir ráðabrugg vondra manna."},{"book":"Sálmarnir","chapter":"146","verse":"10","text":"Drottinn mun ríkja að eilífu. Jerúsalem, veistu að Drottinn er konungur að eilífu?! Hallelúja!"}]}