{"data":[{"book":"1 Samweli","chapter":"30","verse":"1","text":"Siku da kadatu, Daudi na wanhu zake wavika Sikilagi. Waamaleki wakala wavamile Negebu ya Yuda hamoja na buga da Sikilagi na wadisoma moto buga da Sikilagi,"},{"book":"1 Samweli","chapter":"30","verse":"2","text":"na wakala wawasolile watwanzi na iwana wakalile kudibuga. Hawamkomile munhu yoyose, ila wawasola wang'hali wagima wasegela."},{"book":"1 Samweli","chapter":"30","verse":"3","text":"Daudi na wanhu zake viwavikile kudibuga wavika buga dinangigwa, watwanzi na iwana wasoligwa."},{"book":"1 Samweli","chapter":"30","verse":"4","text":"Baho Daudi na wanhu zake wasonga kulila, walila mbaka weshiligwa nguvu."},{"book":"1 Samweli","chapter":"30","verse":"5","text":"Wehe wabili wa Daudi, Ahinoamu kulawa Yezileeli na Abigaili yakalile mwehe wa Nabali kulawa Kalimeli, hewo vivija wakala wagogigwe."},{"book":"1 Samweli","chapter":"30","verse":"6","text":"Avo Daudi kakala na usungu kwavija wanhu zake wakala na ng'hasiliki ya kwagiza iwana, avo walonda kumtowa mabwe. Lakini Daudi, kaigela moyo kwa kumtamanila Mndewa Imulungu, Imulungu wake."},{"book":"1 Samweli","chapter":"30","verse":"7","text":"Daudi kamulongela mulava nhosa Abiatali mwanage Ahimeleki, “Ngalila kikoti cha mulava nhosa.” Abiatali kamgalila."},{"book":"1 Samweli","chapter":"30","verse":"8","text":"Daudi kamuuza Mndewa Imulungu, “Vino, nidikweleleze bumbila dino da iwabavi? Nahawakweleleza nowapata?”"},{"book":"1 Samweli","chapter":"30","verse":"9","text":"Avo Daudi kawakweleleza wanhu awo hamoja na wanhu magana sita yakalile nao. Viwavikile hana ikizanda cha Besoli, aho wanhu wayagwe walekigwa kukisogo."},{"book":"1 Samweli","chapter":"30","verse":"10","text":"Lakini Daudi kagendelela kuwakweleleza wanhu awo kuno kana wanhu magana mane, wanhu magana mabili wasigala aho hana ikizanda walemelwa kuloka kizanda cha Besoli, kwavija wakala wadonhile ng'hani."},{"book":"1 Samweli","chapter":"30","verse":"11","text":"Waja iwanhu wa Daudi wamting'hana Mmisili imoja kuluwala, wamgala kwa Daudi. Wamgwaa munhu ayo gate na mazi."},{"book":"1 Samweli","chapter":"30","verse":"12","text":"Vivija wamgwaa bumunda da tini zinyalile na mabumunda mabili ga zabibu zinyalile. Viyamambukize kuja kapata nguvu, kwavija kakala hanakuja hebu kung'wa kinhu chochose kwa siku ndatu, imisi na ikilo."},{"book":"1 Samweli","chapter":"30","verse":"13","text":"Daudi kamuuza, “Mkulu wako nani? Na kulawa kwahi?”"},{"book":"1 Samweli","chapter":"30","verse":"14","text":"Siye tuvamila Negebu ya Wakeleti na hanhu ha Yuda hamoja na Negebu ya Kalebu, vivija tudisoma moto buga da Sikilagi.”"},{"book":"1 Samweli","chapter":"30","verse":"15","text":"Daudi kamuuza, “Vino, kodaha kunigala kudibumbila dijo?”"},{"book":"1 Samweli","chapter":"30","verse":"16","text":"Ija imbwanga kamulongoza Daudi mbaka hadikalile bumbila dijo. Viwavikile wawavika wapwililike kila hanhu, wakala oja na kung'wa na kucheza, kwavija wakala wasolile vinhu vingi kulawa mwiisi ya Wafilisiti na isi ya Yuda."},{"book":"1 Samweli","chapter":"30","verse":"17","text":"Daudi kasonga kuwakoboza kulawa imitondo mbaka ichungulo. Haduhu munhu yoyose yahonyeke ila waja iwabwanga magana mane wakwelile ngamiya na kukimbila."},{"book":"1 Samweli","chapter":"30","verse":"18","text":"Daudi kagombola kila kinhu kisoligwe na Waamaleki, mbaka wehe zake wabili."},{"book":"1 Samweli","chapter":"30","verse":"19","text":"Chochose kikalile chao, kiwe kidodo hebu kikulu, mwana wa kitwanzi hebu wa kimbigalo, kigomboligwa na Daudi."},{"book":"1 Samweli","chapter":"30","verse":"20","text":"Vivija Daudi kagasola mabumbila gose ga ng'hondolo na ng'ombe, wanhu zake wawaswaga wanyama awo kuno olonga, “Wano wasoligwa kuing'hondo na Daudi.”"},{"book":"1 Samweli","chapter":"30","verse":"21","text":"Daudi kawabwelela iwanhu magana mabili walekigwe hana ikizanda cha Besoli, kwavija wakala wadonhile kumkweleleza. Viwamonile Daudi na waja yakalile nao, wachola kumbokela. Daudi viyavikile behi nao, kawalamusa."},{"book":"1 Samweli","chapter":"30","verse":"22","text":"Lakini wanhu wose wehile na wasede wailongoze na Daudi, walonga, “Hatuwagwaa kinhu chochose wanhu wano kigomboligwe na siye, kwavija hawacholile hamoja na siye. Na wasole wehe zao na wanao walawanye.”"},{"book":"1 Samweli","chapter":"30","verse":"23","text":"Daudi kawalongela, “Ndugu zangu haiwaga avo bule. Sikumtende avo kwa kija kitugweleligwe na Mndewa Imulungu. Katwika goya, na kadigela mmakono getu bumbila dizile kutuvamila."},{"book":"1 Samweli","chapter":"30","verse":"24","text":"Haduhu munhu yonda yatogole magesa genu! Ija yacholile kuing'hondo na ija yasigale na mizigo yetu, kila munhu kolondigwa yapate sawa na miyage.”"},{"book":"1 Samweli","chapter":"30","verse":"25","text":"Siku dijo Daudi keka lagizo mwiisi ya Izilaeli na kumwande na mbaka lelo."},{"book":"1 Samweli","chapter":"30","verse":"26","text":"Daudi viyabwelile Sikilagi, kalagiza hanhu ha vinhu visoligwe kuna ing'hondo wagweleligwe mbwiga zake, waja iwavele wa Yuda, kuno kamulongela ija imsenga yawalongele, “Niwagalila nhunza ya vinhu visoligwe kwa iwanhu omwihila Mndewa Imulungu.”"},{"book":"1 Samweli","chapter":"30","verse":"27","text":"Nhunza azo zikala za iwavele okala Beteli, Lama ya Negebu, Yatili,"},{"book":"1 Samweli","chapter":"30","verse":"28","text":"Aloeli, Sifimoti, Eshitemoa,"},{"book":"1 Samweli","chapter":"30","verse":"29","text":"Lakali, na mabuga ga Wayelameeli, na mabuga ga Wakeni,"},{"book":"1 Samweli","chapter":"30","verse":"30","text":"Holima, Bolashani, Ataki,"},{"book":"1 Samweli","chapter":"30","verse":"31","text":"na Hebuloni. Vivija wagaliligwa nhunza iwavele okala kila hanhu Daudi na wanhu zake kuwatembelele."}]}