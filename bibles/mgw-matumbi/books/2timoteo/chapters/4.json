{"data":[{"book":"2 Timoteo","chapter":"4","verse":"1","text":"Nikulagya nnu'ngi' ya Nnu'ngu' na Kilisitu Yesu ywaalu'a kwaukumu akoti na awi'li, na ngaywaalu'a isa tawala abile nkulungwa."},{"book":"2 Timoteo","chapter":"4","verse":"2","text":"Uale liyi'gi'yo lya Nnu'ngu'. Utame wiso munsimu waupwaika na wangali pwaika. Ukalipi, ukwi'li'ke na wakangamaye bandu. Upange nyo ku'no kauyi'gana kwa ukomeyi woti."},{"book":"2 Timoteo","chapter":"4","verse":"3","text":"Nikubakia panga ulu'a isa nsimu wa bandu kugakana mayi'gano ga kakape, kabapala gabapendi bene no sawa balimu baingi bo yi'gana gabagapendi kugapi'kania mumakutu gabe."},{"book":"2 Timoteo","chapter":"4","verse":"4","text":"Baakana pi'kania ukakape no koleya u'mo ya ubu'su'."},{"book":"2 Timoteo","chapter":"4","verse":"5","text":"Lakini wenga utame kwo li'ngi'lya mumakowe goti. Ukomeye ngu'su'mbu', uale Abali Inannoga, na upange kinannoga muutumisi wako woti."},{"book":"2 Timoteo","chapter":"4","verse":"6","text":"Kwa mwanjaa nibi'ki'lwa wiso kati salaka, no yomoka kwangu' kuegelile."},{"book":"2 Timoteo","chapter":"4","verse":"7","text":"Nitekasana mumasindano, mwanja niuyomolile na imani yangu' niikotike."},{"book":"2 Timoteo","chapter":"4","verse":"8","text":"Na nambi'yambi' nipi'kanilya peyelwa taji ya aki. Bwana, nga akimu wa aki, aanipeya lisu'ba lyo buya kwake. Ayo napeyelwa nenga bai lili, ila na boti babamwu'bi'lya kwa kilu'lu' paabuya."},{"book":"2 Timoteo","chapter":"4","verse":"9","text":"Ukasane isa kasangu' kiyu'ngu'ya."},{"book":"2 Timoteo","chapter":"4","verse":"10","text":"Kwa mwanjaa Dema agapendi makowe ga padunia, nganileka no yenda ku Tesalonike. Kreske aayi'i Galatia, na Tito aayi'i Dalmatia."},{"book":"2 Timoteo","chapter":"4","verse":"11","text":"Luka kisake ngaywaaigali nanenga pano. Pawisa ku'no ulongwane na Maluko kwa mwanjaa endapwaika kwa kuniyangatia mulyengo lya Nnu'ngu'."},{"book":"2 Timoteo","chapter":"4","verse":"12","text":"Naantumike Tikiko yenda ku Efeso."},{"book":"2 Timoteo","chapter":"4","verse":"13","text":"Pawalu'a isa wanipu'tu'li likoti lyanalilei Tiloa kwa Kalpo, na itabu, munomuno itabu yi'lu' ya maki'ngo."},{"book":"2 Timoteo","chapter":"4","verse":"14","text":"Alekisanda pundi kipala aanipangi maakau gambone. Bwana alu'a kunni'pa bu'kana na mwapangite."},{"book":"2 Timoteo","chapter":"4","verse":"15","text":"Wili'ndi'le bu'kana na ywembe, kwa mwanjaa aatigataukya muno mayi'gano gitu."},{"book":"2 Timoteo","chapter":"4","verse":"16","text":"Panitumbwi kwikengya ntu'pu' mundu ywaaniyi'mile, boti baatinileka. Ninnu'ba Nnu'ngu' kaneabalangili likosa lyo!"},{"book":"2 Timoteo","chapter":"4","verse":"17","text":"Lakini Bwana Yesu aabile na nenga. Aanipei makakala go ala Abali Inannoga li'nga bandu bangali Ayahudi wapate kwiyu'wa. Aanikosopoli mukiwo, kwa mwanjaa naai kati nibile pankano wa imba."},{"book":"2 Timoteo","chapter":"4","verse":"18","text":"Bwana aalu'a yendelya kunikosopolya mumaakau goti na kunili'ndi'la mpaka panaaika muukulungwa wake wa kunani. Bwana Yesu akwi'yi'lwe milele na milele. Amina."},{"book":"2 Timoteo","chapter":"4","verse":"19","text":"Wapei salamu ki Priska, Akula na alongo ba Onesiforo."},{"book":"2 Timoteo","chapter":"4","verse":"20","text":"Elasito aaigali Kolinto, Tilofimo naanei Mileto kwa mwanjaa aai ntamwe."},{"book":"2 Timoteo","chapter":"4","verse":"21","text":"Uyu'mbi'ti'ke isa kipepwe kibile balo. Eubulo, Pude, Linusi, Klaudia na aumini boti bakupei salamu."},{"book":"2 Timoteo","chapter":"4","verse":"22","text":"Bwana Yesu abe na wenga. Ngu'ngu' ya Nnu'ngu' ibe namwe."}]}