{"data":[{"book":"Dɨboboniba","chapter":"21","verse":"1","text":"Kenanian gumazir mam, an Aratɨn nguibar ekiamɨn atrivim, a Kenanɨn nguazimɨn aven sautɨn amadaghan ikia orazima, Israelia Atarim bagha zuir tuavim moghɨn izi. Egha a dɨkavigha ghua me korogha men marazir suigha me inigha ghue."},{"book":"Dɨboboniba","chapter":"21","verse":"2","text":"Ezɨ Israelia akar dɨkɨrɨzir mam Ikiavɨra Itir God gamua ghaze, “Nɨ e ateghtɨ, e mɨdorozimɨn gumazir kaba abɨragham, kamaghɨn, e ofan nɨ danɨngamimɨn mɨn, men gumazamiziba ko nguibar ekiaba bar dagh asɨghasigham.”"},{"book":"Dɨboboniba","chapter":"21","verse":"3","text":"Ezɨ Ikiavɨra Itir God me baregha men akurazɨ, me bar me kuavaremegha bar men nguibar ekiabagh asɨghasɨki. Kamaghɨn amizɨ, me nguibar kam, ziam “Horma,” a gatɨ.21:3 Hibrun akamɨn, ziam Horma, kamaghɨn ghu, “Bar asɨghasɨki.”"},{"book":"Dɨboboniba","chapter":"21","verse":"4","text":"Ezɨ Israelia, Horɨn Mɨghsɨam ategha Idomɨn nguazim gitavɨraghasa, Ongarir Aghevimɨn tuavimɨn zui. Me ghua ghua, bar amɨra."},{"book":"Dɨboboniba","chapter":"21","verse":"5","text":"21:5-6 1 Korin 10:9Egha me Godɨn atara, uaghan Moses saram atara ghaze, “Gua ghaze, e gumazamiziba puvatɨzir danganir kamɨn arɨmɨghirasa, gua Isipɨn nguazimɨn e inigha kagh ize? Dagheba danganir kamɨn puvatɨ, ezɨ dɨpaba uaghan puvatɨ. E dagher kurar kam bar an aghua.”"},{"book":"Dɨboboniba","chapter":"21","verse":"6","text":"Ezɨ Ikiavɨra Itir God, kuruzir imezir kuram itiba amangizɨ, da Israelian gumazamizibar tongɨn otivigha me givima men avɨrim ariaghire."},{"book":"Dɨboboniba","chapter":"21","verse":"7","text":"Ezɨ gumazamiziba Moses bagha iza ghaze, “E arazir kuram gamua egha Ikiavɨra Itir God, ko nɨn atari. Kamaghɨn, nɨ e bagh Ikiavɨra Itir God ko mɨkɨmtɨ, an e da kuruzir kaba batokegh.” Ezɨ Moses me bagha God ko mɨgei."},{"book":"Dɨboboniba","chapter":"21","verse":"8","text":"Ezɨ Ikiavɨra Itir God oregha kamaghɨn Moses mɨgei, “Nɨ kuruzimɨn nedazimɨn ingarigh a isɨ aghorir ruaritam datɨgh anesaragh. Eghtɨ kuruziba ivir gumazamiziba, me kozorogh an gan ua ghuamagham.”"},{"book":"Dɨboboniba","chapter":"21","verse":"9","text":"21:9 2 Atriviba 18:4; Jon 3:14Ezɨ Moses kuruzimɨn nedazim brasɨn an ingarigha, a isa aghorir ruarim gatɨgha anesara. Eghtɨ gumazamizir kuruziba iviziba, me kozorogh an gan ghuamagham."},{"book":"Dɨboboniba","chapter":"21","verse":"10","text":"Ezɨ Israelia, Horɨn Mɨghsɨam ategha ghua, Obotɨn danganim aghuigha an iti."},{"book":"Dɨboboniba","chapter":"21","verse":"11","text":"Egha gɨn, me dɨkavigha Obot ategha, ghua Moapɨn nguazimɨn aruem anadi naghɨn itir danganim Abarimɨn otogha danganim aghuigha apia. Abarim, a danganir kuram, egha gumazamiziba puvatɨzir danganimɨn iti."},{"book":"Dɨboboniba","chapter":"21","verse":"12","text":"Egha gɨn, me dɨkavigha Abarim ategha ghua, Seretɨn danganir zarimɨn otogha danganim aghuigha a gapia."},{"book":"Dɨboboniba","chapter":"21","verse":"13","text":"Egha gɨn, me dɨkavigha Seret ategha ghua, Arnonɨn Fanemɨn vongɨn ghua, notɨn amadaghan itir gumazamiziba puvatɨzir danganir mamɨn otogha danganim aghuigha a gapia. Gumazamiziba puvatɨzir danganir kam, a mong Amorian nguazimɨn aven iti. Arnonɨn Fanem, a Moapian nguazim ko Amorian nguazim abɨghizir mɨtaghniam."},{"book":"Dɨboboniba","chapter":"21","verse":"14","text":"Bizir kam bangɨn, Akɨnafarir Ikiavɨra Itir Godɨn Mɨdorozibar Eghaghaniba Itim, kamaghɨn mɨgei:"},{"book":"Dɨboboniba","chapter":"21","verse":"15","text":"koma danganir zaribar kagh ikegha bar ghua Arɨn nguibar ekiamɨn otogha,"},{"book":"Dɨboboniba","chapter":"21","verse":"16","text":"Ezɨ gɨn, Israelia dɨkavigha danganir kam ategha ghua, nguibar mam gapia, an ziam, Mozir Dɨpam. Danganir kam, mozir dɨpar ekiam itima, Ikiavɨra Itir God kamaghɨn Moses mɨgei, “Nɨ gumazamiziba bar me akuvaghtɨ, kɨ dɨpam isɨ me danɨngam.”"},{"book":"Dɨboboniba","chapter":"21","verse":"17","text":"Dughiar kamɨn, Israelian gumazamiziba onger akar kam bange:"},{"book":"Dɨboboniba","chapter":"21","verse":"18","text":"Mozir kam, gumazamizibar gumazir dapaniba uan ziaba itir aghoriba,"},{"book":"Dɨboboniba","chapter":"21","verse":"19","text":"Egha gɨn dɨkavigha Matana ategha ghua Nahalielɨn danganimɨn otifi. Egha gɨn Nahaliel ategha ghua Bamotɨn danganimɨn oto."},{"book":"Dɨboboniba","chapter":"21","verse":"20","text":"Egha Bamot ategha ghua, danganir zarir Moapian kantrin itir mamɨn otifi. Danganir zarir kam, a mong pɨn ikia Pisgan Mɨghsɨamɨn orazimɨn apengan iti. Gumazamiziba danganir kamɨn tuivigha, munagh gumazamiziba puvatɨzir danganimɨn gari."},{"book":"Dɨboboniba","chapter":"21","verse":"21","text":"Egha Israelia Amorian atrivim mɨkɨmasa gumaziba amangizɨ, me ghua kamaghɨn a mɨgei,"},{"book":"Dɨboboniba","chapter":"21","verse":"22","text":"“Nɨ en amamangatɨghtɨ e nɨn nguazimɨn otogh munagh mangasa. E tuavim ategh ian dagher azeniba ko ian wainɨn azenibar aven mangan kogham. Egh ian mozir dɨpabar aman kogham. E tuavir ekiar ia atriviba bagha ingarizimra mangɨ, egh agharir guvim o kɨriamɨn mangan kogh, bighɨratɨgh mangɨvɨra ikɨ nɨn nguazir mɨtaghniam gitagham.”"},{"book":"Dɨboboniba","chapter":"21","verse":"23","text":"Ezɨ Atrivim Sihon, Israelian gumazamizibar amamangatɨghtɨ, me an nguazimɨn mangan an aghua. Egha uan mɨdorozir gumaziba akuvagha, gumazamiziba puvatɨzir danganimɨn itir nguibam Jahasɨn ghua Israelia koro."},{"book":"Dɨboboniba","chapter":"21","verse":"24","text":"Ezɨ Israelia mɨdorozimɨn men avɨribav suagharigha men nguazim ini. Nguazir kam Arnonɨn Fanemɨn ikegha ghua Jabokɨn Fanemɨn tu. Jabok, Amonian nguazimɨn mɨtaghniamɨn iti. Ezɨ Amonian mɨdorozir gumazir gavgavir avɨrim uan mɨtaghniar kam bagha gari."},{"book":"Dɨboboniba","chapter":"21","verse":"25","text":"Kamaghɨn amizɨ, Israelian gumazamiziba Amorian nguibar ekiaba bar da isa, uaghan Hesbon ko an boroghɨn itir nguibar dozir maba sara inigha dagh apia."},{"book":"Dɨboboniba","chapter":"21","verse":"26","text":"Amorian Atrivim Sihon, an nguibar ekiam Hesbon. Sihon faragha Moapian atrivir faragha ikezim ko mɨsogha an nguaziba bar da isa ghua Arnonɨn Fanemɨn tu."},{"book":"Dɨboboniba","chapter":"21","verse":"27","text":"Bizir kam bagha, gumazir ighiaba osirim ighiar kam osira ghaze:"},{"book":"Dɨboboniba","chapter":"21","verse":"28","text":"Fomɨra, Atrivim Sihonɨn mɨdorozir gumaziba Hesbonɨn ikia dɨkavigha,"},{"book":"Dɨboboniba","chapter":"21","verse":"29","text":"Iavzika! Ia Moapian gumazamiziba, ia osɨmtɨzir ekiam iniam."},{"book":"Dɨboboniba","chapter":"21","verse":"30","text":"Ezɨ datɨrɨghɨn me ko men ovavir boriba ikufi."},{"book":"Dɨboboniba","chapter":"21","verse":"31","text":"Ezɨ Israelian gumazamiziba Amorian nguibar ekiabagh apia."},{"book":"Dɨboboniba","chapter":"21","verse":"32","text":"Ezɨ Moses Jaserɨn nguibar ekiam konasa gumazir maba amangizɨ, me moga garir gumazibar mɨn ghua nguibar kam gasɨghasɨghamin tuavir aghuitam gɨfoghasa ghue. Ezɨ Israelia dɨkavigha ghua a korogha an boroghɨn itir nguibar doziba sara, da inigha Amorian gumazamizir dar itibar agɨrazɨ, me are."},{"book":"Dɨboboniba","chapter":"21","verse":"33","text":"Ezɨ me datɨrɨghɨn ua ragha kantri Basanɨn zuir tuavimɨn zuima, Basanɨn Atrivim Ok uan mɨdorozir gumaziba ko, me bar otivigha me mɨsoghasa izi. Me Edrein nguibamɨn boroghɨn kamaghɨn ami."},{"book":"Dɨboboniba","chapter":"21","verse":"34","text":"Ezɨ Ikiavɨra Itir God, Moses mɨgɨa ghaze, “Nɨ an atiatingan markɨ. A uan gumazamiziba ko, an nguazim, kɨ bar da isa ia ganigha gɨfa. Kamaghɨn amizɨ, ia dɨkavigh arazir ia faragha Amorian Atrivim Sihon gamizim, ia a damu. Sihon, a faragha Hesbon gativagha an gari.”"},{"book":"Dɨboboniba","chapter":"21","verse":"35","text":"Ezɨ Israelia, Atrivim Ok uan otariba ko an gumazamiziba bar me mɨsuagharɨki. Egha tav ataghizɨ, a ua itir puvatɨ. Egha an nguaziba ini."}]}