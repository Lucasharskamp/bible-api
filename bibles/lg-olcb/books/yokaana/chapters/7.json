{"data":[{"book":"Yokaana","chapter":"7","verse":"1","text":"Oluvannyuma lw’ebyo, Yesu n’alaga e Ggaliraaya, kubanga teyayagala kubeera mu Buyudaaya, kubanga Abayudaaya baali bamunoonya okumutta."},{"book":"Yokaana","chapter":"7","verse":"2","text":"Naye embaga y’Abayudaaya eyitibwa ey’Ensiisira yali eneetera okutuuka."},{"book":"Yokaana","chapter":"7","verse":"3","text":"Baganda ba Yesu ne bamugamba nti, “Vva wano, olage mu Buyudaaya, abayigirizwa bo balabe ebyamagero by’okola."},{"book":"Yokaana","chapter":"7","verse":"4","text":"Tosobola kwatiikirira nga weekwese. Kale obanga, okola ebintu ebyo, weerage eri ensi.”"},{"book":"Yokaana","chapter":"7","verse":"5","text":"Baganda be nabo tebaamukkiriza."},{"book":"Yokaana","chapter":"7","verse":"6","text":"Yesu n’abaddamu nti, “Ekiseera kyange eky’okugenda tekinnatuuka. Naye mmwe muyinza okugenda mu kiseera kyonna we mwagalira."},{"book":"Yokaana","chapter":"7","verse":"7","text":"Mmwe ensi teyinza kubakyawa, naye Nze enkyawa kubanga ngitegeeza ebikolwa byayo ebibi."},{"book":"Yokaana","chapter":"7","verse":"8","text":"Mmwe mwambuke ku mbaga. Nze sijja kwambuka ku mbaga eno, kubanga ekiseera kyange tekinnatuuka.”"},{"book":"Yokaana","chapter":"7","verse":"9","text":"Bwe yamala okubagamba ebyo n’asigala mu Ggaliraaya."},{"book":"Yokaana","chapter":"7","verse":"10","text":"Baganda be bwe bamala okwambuka ku mbaga naye n’ayambuka, mu kyama so si mu lwatu."},{"book":"Yokaana","chapter":"7","verse":"11","text":"Awo Abayudaaya ne bamunoonya ku mbaga nga beebuuza nti, “Omusajja oli, ali ludda wa?”"},{"book":"Yokaana","chapter":"7","verse":"12","text":"Ne wabaawo oluvuuvuumo lungi mu bantu. Abamu ne bagamba nti, “Mulungi.” Naye abalala nga bagamba nti, “Nedda, alimba abantu.”"},{"book":"Yokaana","chapter":"7","verse":"13","text":"Kyokka olw’okutya Abayudaaya, tewaaliwo amwogerako mu lwatu."},{"book":"Yokaana","chapter":"7","verse":"14","text":"Awo mu makkati g’embaga Yesu n’ayambuka mu Yeekaalu n’ayigiriza."},{"book":"Yokaana","chapter":"7","verse":"15","text":"Abakulembeze b’Abayudaaya ne beewuunya nga bagamba nti, “Omuntu ono ayinza atya okumanya okusoma so nga tasomangako?”"},{"book":"Yokaana","chapter":"7","verse":"16","text":"Awo Yesu kwe kubaddamu nti, “Nze sibayigiriza byange ku bwange, wabula eby’oyo eyantuma."},{"book":"Yokaana","chapter":"7","verse":"17","text":"Buli ayagala okukola Katonda by’ayagala, ategeera obanga bye njigiriza byange ku bwange oba bya Katonda."},{"book":"Yokaana","chapter":"7","verse":"18","text":"Ayogera ku bubwe anoonya kitiibwa kye, naye oyo anoonya ekitiibwa ky’oyo eyantuma wa mazima so n’obutali butuukirivu tebuba mu ye. Musa teyabawa amateeka?"},{"book":"Yokaana","chapter":"7","verse":"19","text":"Ku mmwe tekuliiko n’omu akwata mateeka. Kale lwaki musala amagezi okunzita?”"},{"book":"Yokaana","chapter":"7","verse":"20","text":"Ekibiina ky’abantu ne baddamu nti, “Oliko dayimooni! Ani asala amagezi okukutta?”"},{"book":"Yokaana","chapter":"7","verse":"21","text":"Yesu n’addamu nti, “Nakola ekikolwa kimu ku Ssabbiiti buli muntu ne yeewuunya."},{"book":"Yokaana","chapter":"7","verse":"22","text":"Musa kyeyava abalagira okukomolebwa, okukomolebwa tekwatandikira ku Musa wabula kwatandikira ku bajjajjammwe; ne ku Ssabbiiti mukomola omuntu."},{"book":"Yokaana","chapter":"7","verse":"23","text":"Obanga mukomola ku Ssabbiiti etteeka lya Musa lireme okumenyebwa, kale lwaki Nze munsunguwalira olw’okuwonya omuntu ku Ssabbiiti, n’aba mulamu ddala?"},{"book":"Yokaana","chapter":"7","verse":"24","text":"Temusalanga musango okusinziira ku ndabika, naye musalenga omusango ogw’ensonga.”"},{"book":"Yokaana","chapter":"7","verse":"25","text":"Awo abantu abamu ab’omu Yerusaalemi ne beebuuzaganya nga bagamba nti, “Ono si ye muntu gwe banoonya okutta?"},{"book":"Yokaana","chapter":"7","verse":"26","text":"Kale wuuno ayigiriza lwatu, ate tebaliiko kye bamugambako. Osanga abakulembeze bategedde nti omuntu ono ye Kristo!"},{"book":"Yokaana","chapter":"7","verse":"27","text":"Naye tumanyi omuntu ono gy’ava; so nga Kristo bw’alijja tewaliba n’omu amanya gy’ava.”"},{"book":"Yokaana","chapter":"7","verse":"28","text":"Awo Yesu bwe yali ng’akyayigiriza mu Yeekaalu n’akangula ku ddoboozi n’agamba nti, “Ddala mummanyi ne gye nva mumanyiiyo. Sajja ku bwange wabula ekituufu nti oyo eyantuma gwe mutamanyi."},{"book":"Yokaana","chapter":"7","verse":"29","text":"Nze mmumanyi, kubanga nava gy’ali, era ye yantuma.”"},{"book":"Yokaana","chapter":"7","verse":"30","text":"Awo ne basala amagezi okumukwata, kyokka tewaali amukwatako, kubanga ekiseera kye kyali tekinnaba kutuuka."},{"book":"Yokaana","chapter":"7","verse":"31","text":"Naye bangi mu bibiina by’abantu ne bamukkiriza, ne bagamba nti, “Kale Kristo bw’alijja, alikola eby’amagero ebisinga eby’ono byakoze?”"},{"book":"Yokaana","chapter":"7","verse":"32","text":"Awo Abafalisaayo ne bawulira abantu nga boogera ku Yesu mu bwama. Awo bakabona abakulu n’Abafalisaayo ne batuma abaweereza baabwe okumukwata."},{"book":"Yokaana","chapter":"7","verse":"33","text":"Awo Yesu n’agamba nti, “Nzija kumala nammwe ebbanga ttono, ndyoke nzireyo eri oyo eyantuma."},{"book":"Yokaana","chapter":"7","verse":"34","text":"Mulinnoonya, naye temugenda kundaba, nga gye ndi, mmwe temuyinza kutuukayo.”"},{"book":"Yokaana","chapter":"7","verse":"35","text":"Awo Abayudaaya ne beebuuzaganya nti, “Omuntu ono alaga wa gye tutalimulabira? Ayagala kugenda eri abo abaasaasaanira mu Buyonaani, ayigirize Abayonaani?"},{"book":"Yokaana","chapter":"7","verse":"36","text":"Ategeeza ki bw’agamba nti, ‘Mulinnoonya, naye temulindaba?’ Era nti, ‘Gye ndaga temuyinza kutuukayo?’ ”"},{"book":"Yokaana","chapter":"7","verse":"37","text":"Awo ku lunaku olw’embaga olusembayo, olusingira ddala obukulu, Yesu n’ayimirira n’ayogera n’eddoboozi ery’omwanguka n’agamba nti, “Buli alina ennyonta, ajje gye ndi anywe!"},{"book":"Yokaana","chapter":"7","verse":"38","text":"Ng’Ekyawandiikibwa bwe kigamba nti buli akkiriza Nze emigga egy’amazzi amalamu girikulukuta nga gifuluma mu mutima gwe!”"},{"book":"Yokaana","chapter":"7","verse":"39","text":"Yesu yali ayogera ku Mwoyo Mutukuvu, abamukkiriza gwe baali bagenda okufuna, kubanga Mwoyo oyo yali tannagabibwa, kubanga Yesu yali tannaba kugulumizibwa."},{"book":"Yokaana","chapter":"7","verse":"40","text":"Abantu abamu mu kibiina bwe baawulira ng’ayogera bw’atyo, ne bagamba nti, “Ddala omuntu ono ye Nnabbi.”"},{"book":"Yokaana","chapter":"7","verse":"41","text":"Abalala ne bagamba nti, “Omuntu ono ye Kristo.” Naye abalala ne bagamba nti, “Nedda, Kristo tayinza kuba ng’ava mu Ggaliraaya.”"},{"book":"Yokaana","chapter":"7","verse":"42","text":"Kubanga Ekyawandiikibwa kigamba nti: Kristo wa kuva mu zzadde lya Dawudi, era nga wa kuzaalibwa mu Besirekemu, ekibuga kya Dawudi mwe yali."},{"book":"Yokaana","chapter":"7","verse":"43","text":"Awo ekibiina ne kyesalamu olwa Yesu."},{"book":"Yokaana","chapter":"7","verse":"44","text":"Abamu ne baagala okumukwata, kyokka ne wabulawo amukwatako."},{"book":"Yokaana","chapter":"7","verse":"45","text":"Awo abaweereza b’abakabona abakulu n’Abafalisaayo ne baddayo eri bakabona abakulu n’Abafalisaayo. Abakulembeze Ne bababuuza nti, “Lwaki temumuleese?”"},{"book":"Yokaana","chapter":"7","verse":"46","text":"Abaweereza ne baddamu nti, “Ebigambo by’ayogera bya kitalo, tetubiwulirangako.”"},{"book":"Yokaana","chapter":"7","verse":"47","text":"Abafalisaayo ne babagamba nti, “Era nammwe abakyamizza?"},{"book":"Yokaana","chapter":"7","verse":"48","text":"Waliwo n’omu ku bakulembeze wadde ku Bafalisaayo eyali akkiririzza mu muntu oyo?"},{"book":"Yokaana","chapter":"7","verse":"49","text":"Naye ekibiina ky’abantu bano abatamanyi mateeka, bakolimiddwa!”"},{"book":"Yokaana","chapter":"7","verse":"50","text":"Awo Nikodemo, omu ku bo eddako eyagenda eri Yesu, n’abuuza nti,"},{"book":"Yokaana","chapter":"7","verse":"51","text":"“Amateeka gaffe gakkiriza okusalira omuntu omusango nga tannaba kuwozesebwa okutegeera ky’akoze?”"},{"book":"Yokaana","chapter":"7","verse":"52","text":"Ne bamuddamu nti, “Naawe wava Ggaliraaya? Nnoonyereza, ojja kulaba nti e Ggaliraaya teva nnabbi.”"},{"book":"Yokaana","chapter":"7","verse":"53","text":"Awo ne baabuka, buli omu n’addayo eka."}]}