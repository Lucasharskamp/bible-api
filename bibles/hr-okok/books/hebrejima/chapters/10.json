{"data":[{"book":"Hebrejima","chapter":"10","verse":"1","text":"Stari sustav Zakona bio je tek sjena budućega, a ne pravo obličje stvarnosti koju je Krist postignuo za nas. Žrtve se u starome sustavu neprestano prinose, godinu za godinom, ali ne mogu savršeno očistiti ljude koji pristupaju."},{"book":"Hebrejima","chapter":"10","verse":"2","text":"Da su mogle, prestale bi se prinositi jer bi ljudi bili očišćeni jednom zauvijek i njihov bi osjećaj krivnje zbog grijeha nestao."},{"book":"Hebrejima","chapter":"10","verse":"3","text":"Ali bilo je upravo suprotno. Te su ih žrtve iz godine u godinu podsjećale na grijehe."},{"book":"Hebrejima","chapter":"10","verse":"4","text":"Jer krv bikova i jaraca ne može očistiti od grijeha."},{"book":"Hebrejima","chapter":"10","verse":"5","text":"Zato je Krist, kad je došao na svijet, rekao:"},{"book":"Hebrejima","chapter":"10","verse":"6","text":"Nisu ti bile ugodne žrtve paljenice ni okajnice."},{"book":"Hebrejima","chapter":"10","verse":"7","text":"Tada sam rekao: ‘Evo, dolazim ispuniti tvoju volju, Bože,"},{"book":"Hebrejima","chapter":"10","verse":"8","text":"Pošto je rekao: “Nisi htio životinjsku žrtvu ni prinos… Nisu ti bile ugodne žrtve paljenice ni okajnice” (iako je Zakon zahtijevao takve žrtve),"},{"book":"Hebrejima","chapter":"10","verse":"9","text":"Krist je nastavio: “Evo, dolazim ispuniti tvoju volju,… kao što u Svetome pismu piše za mene.” On dokida prvi savez da bi uspostavio drugi."},{"book":"Hebrejima","chapter":"10","verse":"10","text":"Božja je volja da postanemo svetima prihvaćajući žrtvu na koju je Isus Krist prinio svoje tijelo jednom zauvijek."},{"book":"Hebrejima","chapter":"10","verse":"11","text":"Svaki svećenik stoji pred oltarom dan za danom prinoseći žrtve koje ne mogu očistiti od grijeha."},{"book":"Hebrejima","chapter":"10","verse":"12","text":"Ali naš je Veliki svećenik, prinijevši sebe Bogu zauvijek kao jednu jedinu žrtvu za grijehe, sjeo na najuzvišenije mjesto u nebu, zdesna Bogu."},{"book":"Hebrejima","chapter":"10","verse":"13","text":"Ondje čeka da mu svi neprijatelji budu bačeni pod noge."},{"book":"Hebrejima","chapter":"10","verse":"14","text":"Tim jednim jedinim prinosom on je zauvijek učinio savršenima one koje posvećuje."},{"book":"Hebrejima","chapter":"10","verse":"15","text":"I Sveti Duh svjedoči da je tako. Rekao je:"},{"book":"Hebrejima","chapter":"10","verse":"16","text":"“Ali tog dana učinit ću novi savez"},{"book":"Hebrejima","chapter":"10","verse":"17","text":"Dodaje zatim"},{"book":"Hebrejima","chapter":"10","verse":"18","text":"A gdje su grijesi oprošteni, ne treba više prinositi žrtve."},{"book":"Hebrejima","chapter":"10","verse":"19","text":"Sada dakle, braćo, možemo ući u Svetinju nad svetinjama zbog Isusove krvi."},{"book":"Hebrejima","chapter":"10","verse":"20","text":"To je nov put koji daje život što nam ga je Krist otvorio svojom smrću.10:20 U grčkome: kroz zavjesu, to jest kroz svoje tijelo."},{"book":"Hebrejima","chapter":"10","verse":"21","text":"Budući da imamo Velikoga svećenika koji vlada Božjom kućom,"},{"book":"Hebrejima","chapter":"10","verse":"22","text":"pristupimo Bogu iskrena srca i čvrste vjere pošto smo svoje srce očistili škropeći ga Kristovom krvlju, a tijelo oprali čistom vodom."},{"book":"Hebrejima","chapter":"10","verse":"23","text":"Držimo se čvrsto vjere koju ispovijedamo jer vjeran je onaj koji je dao obećanje."},{"book":"Hebrejima","chapter":"10","verse":"24","text":"Pazimo da se međusobno potičemo na ljubav i na dobra djela"},{"book":"Hebrejima","chapter":"10","verse":"25","text":"te da ne zanemarujmo svojih sastanaka, kao što neki čine, nego da ohrabrujemo i upozoravamo jedni druge, posebice sada kad vidite da se približava dan njegova dolaska."},{"book":"Hebrejima","chapter":"10","verse":"26","text":"Ako, naime, svojevoljno griješimo pošto smo spoznali istinu, ne postoji druga žrtva koja bi odnijela te grijehe,"},{"book":"Hebrejima","chapter":"10","verse":"27","text":"već samo strašno iščekivanje Božjega suda i silnoga ognja koji će proždrijeti njegove protivnike."},{"book":"Hebrejima","chapter":"10","verse":"28","text":"Kad je tko prekršio Mojsijev zakon, na temelju iskaza dvojice ili trojice svjedoka bez samilosti su ga pogubili."},{"book":"Hebrejima","chapter":"10","verse":"29","text":"Pomislite samo koliko će strašniju kaznu zavrijediti oni koji su pogazili Božjega Sina i koji se prema njegovoj krvi Saveza odnose kao da je nečista. Takvi su ljudi uvrijedili Svetoga Duha koji donosi Božju milost njegovu narodu!"},{"book":"Hebrejima","chapter":"10","verse":"30","text":"Jer poznajemo onoga koji je rekao:"},{"book":"Hebrejima","chapter":"10","verse":"31","text":"Strašno je upasti u ruke živoga Boga!"},{"book":"Hebrejima","chapter":"10","verse":"32","text":"Ne zaboravite one prve dane kad ste tek bili prosvijetljeni—kad ste tek čuli za Krista. Sjetite se kako ste ostali vjernima unatoč velikoj borbi i patnji."},{"book":"Hebrejima","chapter":"10","verse":"33","text":"Pokatkad su vas javno izvrgavali ruglu i tukli vas, a pokatkad ste pomagali drugima koji su to isto trpjeli."},{"book":"Hebrejima","chapter":"10","verse":"34","text":"Suosjećali ste s onima koje su zatvarali. Kad su vam oteli sve što ste imali, radosno ste to prihvatili znajući da vas u vječnosti čeka bolje i trajno."},{"book":"Hebrejima","chapter":"10","verse":"35","text":"Ne gubite dakle čvrsto pouzdanje u Gospodina. Zbog njega ćete dobiti veliku nagradu."},{"book":"Hebrejima","chapter":"10","verse":"36","text":"Trebate biti ustrajni u vršenju Božje volje. Tako ćete primiti sve što vam je Bog obećao."},{"book":"Hebrejima","chapter":"10","verse":"37","text":"Kao što piše u Svetome pismu,"},{"book":"Hebrejima","chapter":"10","verse":"38","text":"Moj će pravednik živjeti po vjeri,"},{"book":"Hebrejima","chapter":"10","verse":"39","text":"No mi nismo od onih koji se odmeću od Boga i odlaze u propast. Mi vjerujemo i naše su duše spašene."}]}