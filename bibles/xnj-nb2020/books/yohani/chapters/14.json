{"data":[{"book":"Yohani","chapter":"14","verse":"1","text":"Yesu akavajovela, mkoto kuviniswa mumitima yinu. “Mukumsadika Chapanga, munisadika na nene mewa."},{"book":"Yohani","chapter":"14","verse":"2","text":"Munyumba ya Dadi wangu muvi na vyumba vyamahele, ngati lepi nganamali kuvajovela. Muni hinu nihamba kuvatendelekela fwasi ndava yinu."},{"book":"Yohani","chapter":"14","verse":"3","text":"Nene nikahambayi na kuvatendelekela fwasi ndava yinu, yati niwuya kuvatola mbwela kwa nene, muni na nyenye mvya pandu penivya nene."},{"book":"Yohani","chapter":"14","verse":"4","text":"Nyenye mukuyimanya njila ya kuhamba kwenihamba.”"},{"book":"Yohani","chapter":"14","verse":"5","text":"Tomasi akamkota, “Bambu, nimanya lepi kwewihamba, tihotola wuli kumanya njila yeniyo?”"},{"book":"Yohani","chapter":"14","verse":"6","text":"Yesu akamyangula, “Nene ndi njila na uchakaka na wumi wene. Kawaka mundu mweihotola kuhamba kwa Dadi changali kupitila kwa nene."},{"book":"Yohani","chapter":"14","verse":"7","text":"Ngati mukunimanya nene, mewawa mukummanya na Dadi. Kutumbula hinu mukummanya, kangi mmali kumuwona.”"},{"book":"Yohani","chapter":"14","verse":"8","text":"Filipi akamjovela, “Bambu, utilangisa Dadi, genago ndu tete tigana.”"},{"book":"Yohani","chapter":"14","verse":"9","text":"Yesu akamyangula, Filipi unimanyili lepi nene, hati pamonga nitamii na nyenye lukumbi lutali? Mundu yoyoha mweaniweni nene, amuweni Dadi. Uhotola wuli kujova utilangisa Dadi?"},{"book":"Yohani","chapter":"14","verse":"10","text":"Wu, wisadika lepi kuvya nene nivii mugati ya Dadi na Dadi avi mugati ya nene? Malovi genikuvajovela. Nakugajova kwa uhotola wangu, Dadi mweavimugati ya nene, ihenga lihengu laki."},{"book":"Yohani","chapter":"14","verse":"11","text":"Muganikiwa kusadika penijova nivii mugati ya Dadi na Dadi avi mugati ya nene, ngati lepi. Musadika ndava ya mahengu gala genihengili."},{"book":"Yohani","chapter":"14","verse":"12","text":"Chakaka nikuvajovela, mundu yoyoha mweakunisadika nene. Ena yati ihenga mahengu gakulu hati gakulu neju, ndava nihamba kwa Dadi."},{"book":"Yohani","chapter":"14","verse":"13","text":"Na chochoha chemwiyupa kwa liina langu yati nikuchihenga, muni ukulu wa Dadi ulumbiwa munjila ya Mwana."},{"book":"Yohani","chapter":"14","verse":"14","text":"Mwakaniyupa chochoha kwa liina langu yati nikuvahengela."},{"book":"Yohani","chapter":"14","verse":"15","text":"Ngati mkunigana nene, myidakila mihilu yangu."},{"book":"Yohani","chapter":"14","verse":"16","text":"Nene yati nikumuyupa Dadi mwene yati akuvapela Mtangatila yungi, mweitama na nyenye magono goha gangali mwishu."},{"book":"Yohani","chapter":"14","verse":"17","text":"Mwene ndi Mpungu Msopi mweakutijovela uchakaka kumvala Chapanga, nambu vandu va mulima nakuhotola kumpokela ndava vakumlola lepi amala kummanya. Nambu nyenye mukummanya ndava isigalila na nyenye na avi mugati yinu."},{"book":"Yohani","chapter":"14","verse":"18","text":"“Nikuvaleka lepi nyenye vakiva, yati nibwela kangi kwinu."},{"book":"Yohani","chapter":"14","verse":"19","text":"Lwakona lukumbi luhupi, vandu va mulima yati vakuniwona lepi kavili. Nambu nyenye yati mukuniwona, ndava nene mumi mewa na nyenye yati mwiva vamumi."},{"book":"Yohani","chapter":"14","verse":"20","text":"Ligono lenilo pelibwela nyenye yati mwimanya kuvya nene nivii mugati ya Dadi wangu, na nyenye mugati ya nene, mewa nene mugati yinu."},{"book":"Yohani","chapter":"14","verse":"21","text":"Yula mweiyidakila mihilu yangu na kuzihenga, mwene ndi mweakunigana. Yula mweakunigana nene, Dadi wangu yati akumgana mwene, mewa na nene yati nikumgana na kujilangisa kwaki.”"},{"book":"Yohani","chapter":"14","verse":"22","text":"Yuda lepi yula Yuda Isikalioti, akamjovela, “Bambu, ndava kyani ugana kujilangisa kwa tete lepi kwa vandu va mulima?”"},{"book":"Yohani","chapter":"14","verse":"23","text":"Yesu akayangula, “Mundu akaniganayi yati iyidakila mawuliwu gangu. Dadi wangu yati akumgana, nene na Dadi wangu yati tibwela kwaki na kutama nayu.”"},{"book":"Yohani","chapter":"14","verse":"24","text":"Mundu mweanganigana, nakukamula mwawuliwu gangu. Malovi gemkugayuwana lepi gangu, ndi gihuma kwa Dadi mweanitumili."},{"book":"Yohani","chapter":"14","verse":"25","text":"“Nivajovili mambu genaga kuni nakona pamonga na nyenye.”"},{"book":"Yohani","chapter":"14","verse":"26","text":"Nambu mtangatila, mwenuyo Mpungu Msopi, Dadi mweakumutuma kwa liina langu, yati akuvawula goha na kuvakumbusa goha genivajovili."},{"book":"Yohani","chapter":"14","verse":"27","text":"“Nikuvalekela uteke, nikuvapela uteke wangu. Nakuvapela nyenye ngati vandu va mulima chevikita. Mkoto kuviniswa mumitima yinu amala kuvya na wogohi"},{"book":"Yohani","chapter":"14","verse":"28","text":"Myuwini chenijovili, ‘Nene nihamba, nambu yati niwuya kavili kwa nyenye.’ Ngati mukunigana, ngamuhekalili ndava nihamba kwa Dadi, muni mwene mkulu kuliku nene.”"},{"book":"Yohani","chapter":"14","verse":"29","text":"Nivajovili genaga hinu kwakona kuhumila, muni pagibwela kuhumila musadikayi."},{"book":"Yohani","chapter":"14","verse":"30","text":"Nene nijova lepi na nyenye malovi gamahele kavili, muni Setani chilongosi wa mulima uwu ibwela. Kwa nene ihotola lepi chindu."},{"book":"Yohani","chapter":"14","verse":"31","text":"Nambu vandu va mulima viganikiwa kumanya nikumgana Dadi, na ndi nihenga kila chindu cheanilagizi Dadi."}]}