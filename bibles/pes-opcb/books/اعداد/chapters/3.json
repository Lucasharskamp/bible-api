{"data":[{"book":"اعداد","chapter":"3","verse":"1","text":"این است تاریخچۀ خاندان موسی و هارون در زمانی که خداوند در کوه سینا با موسی سخن گفت:"},{"book":"اعداد","chapter":"3","verse":"2","text":"هارون چهار پسر به نامهای ناداب (پسر نخست‌زاده)، ابیهو، العازار و ایتامار داشت."},{"book":"اعداد","chapter":"3","verse":"3","text":"هر چهار نفر ایشان برای خدمت کاهنی انتخاب و تقدیس3‏:3 «تقدیس» یعنی جدا کردن، اختصاص دادن و مقدّس ساختن. شدند تا در خیمهٔ عبادت خدمت کنند."},{"book":"اعداد","chapter":"3","verse":"4","text":"ولی ناداب و ابیهو به علّت استفاده از آتش غیر مجاز در حضور خداوند، در صحرای سینا مردند و چون فرزندی نداشتند، فقط العازار و ایتامار باقی ماندند تا پدرشان هارون را در خدمت کاهنی یاری کنند."},{"book":"اعداد","chapter":"3","verse":"5","text":"پس خداوند به موسی فرمود:"},{"book":"اعداد","chapter":"3","verse":"6","text":"«قبیلهٔ لاوی را فرا خوان و ایشان را به عنوان دستیاران هارون نزد او حاضر کن."},{"book":"اعداد","chapter":"3","verse":"7-9","text":"ایشان باید از دستورهای او پیروی نموده، به جای تمام قوم اسرائیل خدمات مقدّس خیمهٔ ملاقات را انجام دهند، زیرا ایشان به نمایندگی از طرف بنی‌اسرائیل تعیین شده‌اند تا زیر نظر هارون خدمت کنند. مسئولیت نگهداری خیمهٔ عبادت و تمام اسباب و اثاثیه آن بر عهدهٔ ایشان است."},{"book":"اعداد","chapter":"3","verse":"10","text":"ولی فقط هارون و پسرانش باید وظایف کاهنی را انجام دهند؛ هر کس دیگری که بخواهد نزدیک بیاید باید کشته شود.»"},{"book":"اعداد","chapter":"3","verse":"11","text":"خداوند به موسی فرمود:"},{"book":"اعداد","chapter":"3","verse":"12","text":"«من لاویان را به جای تمام پسران نخست‌زادۀ قوم اسرائیل پذیرفته‌ام. لاویان از آن من هستند."},{"book":"اعداد","chapter":"3","verse":"13","text":"آنها به جای تمام نخست‌زادگان بنی‌اسرائیل وقف من شده‌اند. از روزی که نخست‌زادگان مصری‌ها را کشتم، نخست‌زادگان بنی‌اسرائیل را، چه انسان و چه حیوان، از آن خود ساختم، پس آنها به من تعلق دارند. من خداوند هستم.»"},{"book":"اعداد","chapter":"3","verse":"14","text":"خداوند در صحرای سینا موسی را خطاب کرده فرمود:"},{"book":"اعداد","chapter":"3","verse":"15","text":"«قبیلهٔ لاوی را برحسب طایفه و خاندان سرشماری کن. پسران را از یک ماهه به بالا بشمار.»"},{"book":"اعداد","chapter":"3","verse":"16","text":"پس موسی طبق فرمان خداوند ایشان را شمرد:"},{"book":"اعداد","chapter":"3","verse":"17","text":"لاوی سه پسر داشت با نام های جرشون و قهات و مراری."},{"book":"اعداد","chapter":"3","verse":"18","text":"نامهای پسران جرشون برحسب طایفه‌هایشان لبنی و شمعی بود."},{"book":"اعداد","chapter":"3","verse":"19","text":"نامهای پسران قهات برحسب طایفه‌هایشان عمرام و یِصهار و حبرون و عُزیئیل بود."},{"book":"اعداد","chapter":"3","verse":"20","text":"نامهای پسران مراری برحسب طایفه‌هایشان مَحلی و موشی بود. اینها طایفه‌های لاوی برحسب خاندانهایشان بودند."},{"book":"اعداد","chapter":"3","verse":"21","text":"طایفه‌های جرشون، لبنیان و شمعیان بودند."},{"book":"اعداد","chapter":"3","verse":"22","text":"تعداد همه مردان و پسران از یک ماهه به بالا در طایفه‌های جرشونیان ۷٬۵۰۰ نفر بود."},{"book":"اعداد","chapter":"3","verse":"23","text":"اردوگاهی که برای چادر زدن آنها تعیین شده بود در سوی غربی خیمه عبادت بود."},{"book":"اعداد","chapter":"3","verse":"24","text":"نام رهبر قبیله‌های جرشونی الیاساف پسر لاییل بود."},{"book":"اعداد","chapter":"3","verse":"25-30","text":"وظیفهٔ این دو طایفهٔ لاوی عبارت بود از: مراقبت از خیمهٔ ملاقات، که شامل خیمۀ عبادت و پوششهای آن، پردهٔ مدخل خیمۀ ملاقات، پرده‌های دیوار حیاطی که اطراف خیمه و مذبح است، پردهٔ مدخل حیاط و همهٔ طنابها و همچنین انجام کارهای مربوط به آنها."},{"book":"اعداد","chapter":"3","verse":"31-35","text":"وظیفهٔ این چهار طایفهٔ لاوی عبارت بود از: مراقبت از صندوق عهد خداوند، میز نان حضور، چراغدان، مذبحها، لوازم مختلفی که در خیمهٔ عبادت به کار می‌رفت، پردهٔ بین قدس و قدس‌الاقداس، و انجام کارهای مربوط به آنها. (العازار پسر هارون، رئیس رهبران لاویان بود و بر کار خدمتگزاران قدس نظارت می‌کرد.)"},{"book":"اعداد","chapter":"3","verse":"36-37","text":"وظیفهٔ این دو طایفه عبارت بود از: مراقبت از چوب‌بست خیمهٔ عبادت، پشت‌بندها، ستونها، پایه‌های ستونها، و تمام لوازم بر پا سازی آن و انجام کارهای مربوط به آنها، و همچنین مواظبت از ستونهای گرداگرد حیاط و پایه‌ها و میخها و طنابها."},{"book":"اعداد","chapter":"3","verse":"38","text":"خیمهٔ موسی و هارون و پسرانش می‌بایست در سمت شرقی خیمهٔ ملاقات، یعنی جلوی آن و رو به آفتاب بر پا شود. ایشان به جای قوم اسرائیل وظیفهٔ مراقبت از خیمهٔ عبادت را بر عهده داشتند. (هر کس که کاهن یا لاوی نبود و وارد خیمهٔ عبادت می‌گردید کشته می‌شد.)"},{"book":"اعداد","chapter":"3","verse":"39","text":"پس تعداد همهٔ پسران و مردان لاوی که موسی و هارون طبق دستور خداوند ایشان را شمردند، از یک ماهه به بالا ۲۲ هزار نفر بود."},{"book":"اعداد","chapter":"3","verse":"40","text":"سپس خداوند به موسی فرمود: «حالا تمام پسران نخست‌زاده بنی‌اسرائیل را از یک ماهه به بالا بشمار و نام هر یک از آنها را ثبت کن."},{"book":"اعداد","chapter":"3","verse":"41","text":"لاویان به عوض نخست‌زادگان بنی‌اسرائیل به من که خداوند هستم تعلق دارند، و حیوانات لاویان هم به جای نخست‌زاده‌های حیوانات تمام قوم اسرائیل از آن من هستند.»"},{"book":"اعداد","chapter":"3","verse":"42","text":"پس موسی همان‌طور که خداوند به او دستور داده بود، همۀ نخست‌زادگان بنی‌اسرائیل را شمرد"},{"book":"اعداد","chapter":"3","verse":"43","text":"و تعداد کل همۀ نخست‌زادگان از یک ماهه به بالا ۲۲٬۲۷۳ نفر بود."},{"book":"اعداد","chapter":"3","verse":"44","text":"خداوند به موسی فرمود:"},{"book":"اعداد","chapter":"3","verse":"45","text":"«حال لاویان را به عوض نخست‌زادگان قوم اسرائیل و حیوانات ایشان را به جای نخست‌زاده‌های حیوانات بنی‌اسرائیل به من بده. آری، من خداوند هستم و لاویان از آن من می‌باشند."},{"book":"اعداد","chapter":"3","verse":"46","text":"به منظور بازخرید ۲۷۳ نخست‌زادۀ بنی‌اسرائیل که اضافه بر تعداد لاویان هستند"},{"book":"اعداد","chapter":"3","verse":"47","text":"برای هر نفر پنج مثقال3‏:47 عبری: «شِکِل». یک شِکِل تقریباً معادل ۱۱٫۵ گرم است؛ همچنین در آیهٔ ۵۰‏. نقره برحسب مثقال عبادتگاه که بیست قیراط3‏:47 عبری: «گِرا». یک گِرا تقریباً معادل ۰٫۶گرم است. است، بگیر"},{"book":"اعداد","chapter":"3","verse":"48","text":"و آن را به عنوان وجه فدیۀ ایشان برای نخست‌زادگان اضافی، به هارون و پسرانش بده.»"},{"book":"اعداد","chapter":"3","verse":"49","text":"پس موسی مبلغ بازخرید ۲۷۳ پسر ارشدی را که اضافه بر تعداد لاویان بودند دریافت کرد. (بقیه پسران ارشد از پرداخت مبلغ بازخرید معاف بودند، چون لاویان به عوض ایشان وقف خداوند شده بودند.)"},{"book":"اعداد","chapter":"3","verse":"50","text":"کل مبلغ بازخرید معادل ۱٬۳۶۵ مثقال نقره برحسب مثقال عبادتگاه بود."},{"book":"اعداد","chapter":"3","verse":"51","text":"موسی طبق دستور خداوند، آن را به هارون و پسرانش تحویل داد."}]}