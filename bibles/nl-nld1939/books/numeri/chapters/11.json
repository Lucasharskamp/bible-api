{"data":[{"book":"Numeri","chapter":"11","verse":"1","text":"Eens begon het volk tegen Jahweh te klagen, dat het hun slecht ging. Toen Jahweh dat hoorde, ontstak Hij in gramschap; en het vuur van Jahweh laaide onder hen op, en vernielde een hoek van de legerplaats."},{"book":"Numeri","chapter":"11","verse":"2","text":"Nu riep het volk tot Moses om hulp; Moses bad tot Jahweh, en het vuur doofde uit."},{"book":"Numeri","chapter":"11","verse":"3","text":"Hij noemde die plaats Tabera, omdat het vuur van Jahweh onder hen was ontbrand."},{"book":"Numeri","chapter":"11","verse":"4","text":"Een andere keer liet het uitvaagsel, dat zich onder hen ophield, zich door zijn begeerlijkheid meeslepen, zodat ook de Israëlieten weer begonnen te klagen, en zeiden: Gaf men ons maar eens vlees te eten!"},{"book":"Numeri","chapter":"11","verse":"5","text":"Wij denken nog terug aan de vis, die we in Egypte voor niets konden eten, en aan de augurken, meloenen, prei, uien en knoflook;"},{"book":"Numeri","chapter":"11","verse":"6","text":"nu drogen we uit, en krijgen we niets dan dat manna te zien."},{"book":"Numeri","chapter":"11","verse":"7","text":"Het manna leek op korianderzaad, en zag er uit als geurige hars."},{"book":"Numeri","chapter":"11","verse":"8","text":"Het volk trok er op uit, om het bijeen te rapen, maalde het met de molen of stampte het fijn in de vijzel, kookte het in een pot, en maakte er koeken van; en het had de smaak van oliegebak."},{"book":"Numeri","chapter":"11","verse":"9","text":"En wanneer des nachts de dauw op de legerplaats viel, daalde ook het manna erop neer."},{"book":"Numeri","chapter":"11","verse":"10","text":"Toen Moses het volk hoorde klagen, het ene gezin na het andere, iedereen bij de ingang van zijn tent, ontstak Jahweh in heftige toorn. Maar ook Moses werd boos,"},{"book":"Numeri","chapter":"11","verse":"11","text":"en hij sprak tot Jahweh: Waarom doet Gij uw dienaar dit leed aan, en vind ik zo weinig genade in uw ogen, dat Gij mij de last van heel dit volk maar laat torsen?"},{"book":"Numeri","chapter":"11","verse":"12","text":"Heb ik al dat volk soms ontvangen of gebaard, dat Gij tegen mij zegt: Draag het in uw schoot, zoals een verpleegster een zuigeling draagt, naar het land, dat Gij aan hun vaderen onder ede beloofd hebt."},{"book":"Numeri","chapter":"11","verse":"13","text":"Waar haal ik het vlees vandaan, om aan al dat volk te geven; want het jammert tegen mij: Geef ons toch vlees te eten!"},{"book":"Numeri","chapter":"11","verse":"14","text":"Ik kan al dat volk niet alleen dragen: het is mij te zwaar."},{"book":"Numeri","chapter":"11","verse":"15","text":"Wanneer Gij mij zo blijft behandelen, dood mij dan liever, indien ik genade gevonden heb in uw ogen, opdat ik mijn ellende niet langer hoef aan te zien."},{"book":"Numeri","chapter":"11","verse":"16","text":"Toen sprak Jahweh tot Moses: Kies Mij zeventig mannen uit onder de oudsten van Israël, van wie ge weet, dat ze de oudsten van het volk en zijn leiders zijn; breng ze bij de openbaringstent en dat zij zich daar met u opstellen."},{"book":"Numeri","chapter":"11","verse":"17","text":"Dan zal Ik afdalen, en daar met u spreken; Ik zal een deel van de geest nemen, die op u rust, en die over hen uitstorten, zodat zij te zamen met u de last van het volk kunnen dragen, en gij die niet alleen hoeft te torsen."},{"book":"Numeri","chapter":"11","verse":"18","text":"En tot het volk moet gij zeggen: Heiligt u voor morgen; dan zult gij vlees eten. Want Jahweh heeft u horen klagen: “Gaf men ons maar eens vlees te eten; wat hadden we het in Egypte toch goed!” Ja, Jahweh zal u vlees te eten geven!"},{"book":"Numeri","chapter":"11","verse":"19","text":"En ge zult het eten, niet enkel één dag, niet twee, vijf, tien of twintig dagen,"},{"book":"Numeri","chapter":"11","verse":"20","text":"maar een hele maand lang, totdat het uw neus uitkomt en gij ervan walgt; want gij hebt Jahweh veracht, die in uw midden woont, en tegen Hem durven klagen: “Waarom zijn wij uit Egypte getrokken?”"},{"book":"Numeri","chapter":"11","verse":"21","text":"En Moses zei: Het volk waaronder ik toef, is zeshonderd duizend man sterk, en Gij zegt: “Ik zal het een maand lang vlees laten eten!”"},{"book":"Numeri","chapter":"11","verse":"22","text":"Kunnen er voor hen genoeg schapen en runderen worden geslacht; of als men alle vissen uit de zee voor hen ving, zou dat genoeg voor hen zijn?"},{"book":"Numeri","chapter":"11","verse":"23","text":"Jahweh gaf Moses ten antwoord: Is Jahweh’s hand soms te kort? Nu zult ge zien, of mijn woord uitkomt, of niet!"},{"book":"Numeri","chapter":"11","verse":"24","text":"Toen trad Moses naar buiten, en deelde het volk mee, wat Jahweh gezegd had. Hij koos zeventig mannen uit onder de oudsten van het volk, en stelde ze op rond de Tent."},{"book":"Numeri","chapter":"11","verse":"25","text":"Nu daalde Jahweh neer in de wolk, en sprak tot hem; en Hij nam een deel van de geest, die op Moses rustte, en stortte die over de zeventig oudsten uit. Zodra de geest op hen rustte, profeteerden zij en hielden niet op."},{"book":"Numeri","chapter":"11","verse":"26","text":"Nu waren er twee van die mannen in de legerplaats achtergebleven; de een heette Eldad, de ander Medad. Daar ze waren opgetekend, rustte de geest ook op hen. En ofschoon ze niet naar de Tent waren gegaan, profeteerden ze toch in de legerplaats."},{"book":"Numeri","chapter":"11","verse":"27","text":"Een knaap ging het ijlings aan Moses berichten, en zeide: Eldad en Medad zijn in de legerplaats aan het profeteren."},{"book":"Numeri","chapter":"11","verse":"28","text":"En Josuë, de zoon van Noen, die Moses van zijn jeugd af gediend had, drong aan: Moses, mijn meester, belet het hun."},{"book":"Numeri","chapter":"11","verse":"29","text":"Maar Moses gaf hem ten antwoord: Zijt gij afgunstig om mijnentwille? O, mocht heel het volk van Jahweh profeet zijn, omdat Jahweh zijn geest op hen had gelegd!"},{"book":"Numeri","chapter":"11","verse":"30","text":"Daarna trok Moses zich met de oudsten van Israël in het legerkamp terug."},{"book":"Numeri","chapter":"11","verse":"31","text":"Daarop zond Jahweh een wind, die uit de zee kwartels aanvoerde, en ze twee ellen boven de grond over de legerplaats joeg, en rondom de legerplaats een dagreis ver naar alle kanten."},{"book":"Numeri","chapter":"11","verse":"32","text":"En het volk bleef heel die dag en die nacht, en nog heel de volgende dag in de weer, om de kwartels te vangen; die het minst ving had nog tien chómer. Zij spreidden ze wijd rond de legerplaats uit."},{"book":"Numeri","chapter":"11","verse":"33","text":"Maar nog was het vlees onverteerd tussen hun tanden of daar barstte Jahweh’s gramschap los tegen het volk, en richtte Jahweh een grote slachting onder hen aan."},{"book":"Numeri","chapter":"11","verse":"34","text":"Daarom noemde men die plaats Kibrot-Hattaäwa; want men begroef daar het volk, dat gulzig was geweest."},{"book":"Numeri","chapter":"11","verse":"35","text":"Van Kibrot-Hattaäwa trok het volk naar Chaserot op, en het bleef te Chaserot."}]}