{"data":[{"book":"БЫЦЦЁ","chapter":"50","verse":"1","text":"Язэп прыпаў да аблічча бацькі свайго, і цалаваў яго."},{"book":"БЫЦЦЁ","chapter":"50","verse":"2","text":"І загадаў Язэп слугам сваім - урачам, бальзамаваць бацьку яго; і ўрачы набальзамавалі Ізраіля."},{"book":"БЫЦЦЁ","chapter":"50","verse":"3","text":"І споўнілася яму сорак дзён, бо столькі дзён патрабуецца на бальзамаваньне, і аплаквалі яго Егіпцяне семдзесят дзён."},{"book":"БЫЦЦЁ","chapter":"50","verse":"4","text":"А калі мінуліся дні плачу па ім, Язэп сказаў прыдворным фараона, кажучы: калі я здабыў упадабаньне ў вачах вашых, дык скажэце фараону так:"},{"book":"БЫЦЦЁ","chapter":"50","verse":"5","text":"бацька мой загадаў мне, сказаўшы: вось, я паміраю; у магіле маёй, якую я выкапаў сабе ў зямлі Ханаанскай, там пахавай мяне. І цяпер я хацеў бы пайсьці і пахаваць бацьку майго і вярнуцца."},{"book":"БЫЦЦЁ","chapter":"50","verse":"6","text":"І сказаў фараон: ідзі і пахавай бацьку твайго, як ён загадаў табе."},{"book":"БЫЦЦЁ","chapter":"50","verse":"7","text":"І пайшоў Язэп хаваць бацьку свайго. І пайшлі зь ім усе слугі фараона, старэйшыны дома ягонага і ўсе старэйшыны зямлі Егіпецкай,"},{"book":"БЫЦЦЁ","chapter":"50","verse":"8","text":"і ўвесь дом Язэпа, і браты яго, і дом бацькі ягонага. Толькі дзяцей сваіх і дробнае і буйное быдла сваё пакінулі ў зямлі Гесэм."},{"book":"БЫЦЦЁ","chapter":"50","verse":"9","text":"Зь ім выправіліся таксама калясьніцы і вершнікі, так што гурт быў вельмі вялікі."},{"book":"БЫЦЦЁ","chapter":"50","verse":"10","text":"І дайшлі яны да Гарэн-гаатада каля Ярдана і плакалі там плачам вялікім і вельмі моцным; і ўчыніў Язэп жалобу па бацьку сваім сем дзён."},{"book":"БЫЦЦЁ","chapter":"50","verse":"11","text":"І бачылі жыхары зямлі той, Хананэі, плач у Гарэн-гаатадзе, і сказалі: вялікі плач гэты ў Егіпцян! Таму дадзена імя мясьціне той: плач Егіпцян, што каля Ярдана."},{"book":"БЫЦЦЁ","chapter":"50","verse":"12","text":"І зрабілі сыны Якава зь ім, як ён наказаў ім;"},{"book":"БЫЦЦЁ","chapter":"50","verse":"13","text":"і занесьлі яго сыны ў зямлю Ханаанскую і пахавалі яго ў пячоры на полі Махпэла, якую купіў Абрагам з полем ва ўласнасьць на пахаваньне ў Эфрона Хэтэяніна, каля Мамрэ."},{"book":"БЫЦЦЁ","chapter":"50","verse":"14","text":"І вярнуўся Язэп у Егіпет, сам і браты ягоныя, і ўсе, хто хадзіў зь ім хаваць бацьку ягонага, пасьля пахаваньня ім бацькі свайго."},{"book":"БЫЦЦЁ","chapter":"50","verse":"15","text":"І ўбачылі браты Язэпавыя, што памёр бацька іхні, і сказалі: што, калі Язэп зьненавідзіць нас і захоча адпомсьціць нам за ўсё ліха, якое мы яму зрабілі?"},{"book":"БЫЦЦЁ","chapter":"50","verse":"16","text":"І паслалі яны сказаць Язэпу: бацька твой перад сьмерцю сваёю наказваў, кажучы:"},{"book":"БЫЦЦЁ","chapter":"50","verse":"17","text":"так скажэце Язэпу: даруй братам тваім віну і грэх іхні, бо яны зрабілі табе благое. І сёньня даруй правіны рабоў Бога бацькі твайго. Язэп плакаў, калі яму казалі гэта."},{"book":"БЫЦЦЁ","chapter":"50","verse":"18","text":"Прыйшлі і самыя браты ягоныя, і ўпалі перад абліччам ягоным, і сказалі: вось, мы рабы табе."},{"book":"БЫЦЦЁ","chapter":"50","verse":"19","text":"І сказаў Язэп: ня бойцеся, бо я баюся Бога;"},{"book":"БЫЦЦЁ","chapter":"50","verse":"20","text":"вось, вы намышлялі супроць мяне благое; але Бог абярнуў гэта на дабро, каб зрабіць тое, што цяпер ёсьць: захаваць жыцьцё вялікай колькасьці людзей;"},{"book":"БЫЦЦЁ","chapter":"50","verse":"21","text":"дык вось, ня бойцеся: я буду карміць вас і дзяцей вашых. І супакоіў іх і гаварыў у сэрцы ім."},{"book":"БЫЦЦЁ","chapter":"50","verse":"22","text":"І жыў Язэп у Егіпце сам і дом бацькі ягонага; а жыў Язэп усяго сто дзесяць гадоў."},{"book":"БЫЦЦЁ","chapter":"50","verse":"23","text":"І бачыў Язэп дзяцей у Яфрэма да трэцяга роду, таксама і сыны Махіра, сына Манасіінага, радзіліся на калені Язэпу."},{"book":"БЫЦЦЁ","chapter":"50","verse":"24","text":"І сказаў Язэп братам сваім: я паміраю; але Бог наведае вас і выведзе вас зь зямлі гэтай у зямлю, пра якую прысягаўся Абрагаму, Ісааку і Якаву."},{"book":"БЫЦЦЁ","chapter":"50","verse":"25","text":"І запрысягнуў Язэп сыноў Ізраілевых, кажучы: Бог наведае вас, і вынесяце косьці мае адгэтуль."},{"book":"БЫЦЦЁ","chapter":"50","verse":"26","text":"І памёр Язэп у сто дзесяць гадоў. І набальзамавалі яго і паклалі ў каўчэг у Егіпце."}]}