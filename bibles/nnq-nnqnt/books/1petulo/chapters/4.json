{"data":[{"book":"1 Petulo","chapter":"4","verse":"1","text":"Magambu Kilisto apotekigwe kwa mmele na mangweto uyo mpaligwa kengama majendo gakwe, gambu mundu anda apotekigwe kwa mmele alekine na mabaja."},{"book":"1 Petulo","chapter":"4","verse":"2","text":"Kutumbu ngoe bwomi oguigile kutama padunia pano mpaligwa kulongoleigwa na Nnoongo, ngiti ku tama mbaja ya mmeleje."},{"book":"1 Petulo","chapter":"4","verse":"3","text":"Kingobu kijingi kipetite penia makibanga na kingobu chukamu ilebe andi ibakamulanga bandu bangammanya Nnoongo. Matamanga kupala ngongola na tama mbaja nu kulobela ni mipapala ju kulye nu kulobela muno kutenda ilebe ya oni nu kugongale inyago yenie ngi ilebe ikuchimwa,"},{"book":"1 Petulo","chapter":"4","verse":"4","text":"ngoe bandu benia bangummanya Nnoongo batenda kuomwangwa pabammonanga mmije pamwe nabo mukutenda mabaja muno nga magambu bantukananga."},{"book":"1 Petulo","chapter":"4","verse":"5","text":"Nambu bapaligwa kola chukujanga ku Nnoongo, apapakahukumu ababi mmomi na abawile."},{"book":"1 Petulo","chapter":"4","verse":"6","text":"Magambu Nhwalo Gwambone ngutangachigwa ati ikabi kubandu abawile, bahukumigwe mubwomi gwabe kimmele andi pabahukumigwa bange, kupala batamange mu Uhuke andi Nnoongo apabi mmomi."},{"book":"1 Petulo","chapter":"4","verse":"7","text":"Kupela kuilebe yoa kubandakile, yene mma maha nkelukiange kunnyopa Nnoongo."},{"book":"1 Petulo","chapter":"4","verse":"8","text":"Kupeta genia goa mpalanange mangweto kwa mangweto ku mwojo gwoa, gambu mapalano gaibiliki mabaja majingi."},{"book":"1 Petulo","chapter":"4","verse":"9","text":"Nnendekeane kachinu mangweto kwa mangweto panga kokaleka."},{"book":"1 Petulo","chapter":"4","verse":"10","text":"Kila mundu apaligwa kutumia itoi yampi Nnoongo kajangata bandu bange. Andi makalolei bambone ba hupo nduu yampaganga Nnoongo."},{"book":"1 Petulo","chapter":"4","verse":"11","text":"Mundu jwatangacha kubandu atangacha andi malobe ga Nnoongo. Anda apala kubegelela abegelela kwa makakala agapatite kuboka ku Nnoongo, kuilebe yoa kupala alumbigwe Nnoongo kundela ja Yesu Kilisto. Gambu kibumo na makakala nga ga Nnoongo machoba goa pangapela. Unhyo."},{"book":"1 Petulo","chapter":"4","verse":"12","text":"Makaganja bango, makaomongwaje kupotekigwa kukubinia kumpata magambu mankita kilebe echikimpata kigeni."},{"book":"1 Petulo","chapter":"4","verse":"13","text":"Nambu nhwalalalile gambu mpotekigwa andi papotekigwe Kilisto kupala papakubuja kabe mukibumo chakwe nhwalalilange muno."},{"book":"1 Petulo","chapter":"4","verse":"14","text":"Mbaya mangweto mantukanigwa magambu gukunhwamini Kilisto, kilebe chenie kibi namana kutenda Uhuke jwa kibumo jwenio ngu Uhuke jwa Nnoongo atama namangweto."},{"book":"1 Petulo","chapter":"4","verse":"15","text":"Akabeje mundu jwajoa panakati jinu ojwapakupotekigwa kwa magambu nkomi andaje mmwi andaje mmabaja andaje mundu nndumbakani."},{"book":"1 Petulo","chapter":"4","verse":"16","text":"Nambu anda mpotekigwa magambu gukunhwamini Kilisto, makalola onije nambu mankoleye Nnoongo magambu mwenga mamundu ba Kilisto."},{"book":"1 Petulo","chapter":"4","verse":"17","text":"Kingobu cha hukumu kiike, hukumu jenie jitumbu na bandu bakwe mwene Nnoongo. Anda ibi hukumu jenie jitumbu kwito jibakujomolebo, ku bandu bangajali Nhwalo Gwambone gwa Nnoongo?"},{"book":"1 Petulo","chapter":"4","verse":"18","text":"Andi pagalenga Majandiko Gachwapi,"},{"book":"1 Petulo","chapter":"4","verse":"19","text":"Kuyene bandu abapotekigwa kwa magambu ga Nnoongo bapaligwa, kuitendwa yabe yambone, kukibeka nhwina ja Mpangani jwabe junakuaminika muno."}]}