{"data":[{"book":"Galacjan","chapter":"5","verse":"1","text":"Trwajcie więc w tej wolności, którą nas Chrystus wyzwolił, i nie poddawajcie się na nowo pod jarzmo niewoli."},{"book":"Galacjan","chapter":"5","verse":"2","text":"Oto ja, Paweł, mówię wam, że jeśli dacie się obrzezać, Chrystus na nic wam się nie przyda."},{"book":"Galacjan","chapter":"5","verse":"3","text":"A oświadczam raz jeszcze każdemu człowiekowi, który daje się obrzezać, że jest zobowiązany wypełnić całe prawo."},{"book":"Galacjan","chapter":"5","verse":"4","text":"Pozbawiliście się Chrystusa wszyscy, którzy usprawiedliwiacie się przez prawo; wypadliście z łaski."},{"book":"Galacjan","chapter":"5","verse":"5","text":"My bowiem przez Ducha oczekujemy nadziei sprawiedliwości z wiary."},{"book":"Galacjan","chapter":"5","verse":"6","text":"Bo w Chrystusie Jezusie ani obrzezanie nic nie znaczy, ani nieobrzezanie, ale wiara, która działa przez miłość."},{"book":"Galacjan","chapter":"5","verse":"7","text":"Biegliście dobrze. Któż wam przeszkodził, abyście nie byli posłuszni prawdzie?"},{"book":"Galacjan","chapter":"5","verse":"8","text":"Namawianie to nie pochodzi od tego, który was powołuje."},{"book":"Galacjan","chapter":"5","verse":"9","text":"Trochę zakwasu całe ciasto zakwasza."},{"book":"Galacjan","chapter":"5","verse":"10","text":"Mam co do was przekonanie w Panu, że nie będziecie innego zdania. A ten, kto was niepokoi, zostanie osądzony, kimkolwiek by był."},{"book":"Galacjan","chapter":"5","verse":"11","text":"A ja, bracia, jeśli nadal obrzezanie głoszę, to dlaczego jeszcze cierpię prześladowanie? Przecież wtedy zniesione byłoby zgorszenie krzyża."},{"book":"Galacjan","chapter":"5","verse":"12","text":"Bodajby byli odcięci ci, którzy was niepokoją."},{"book":"Galacjan","chapter":"5","verse":"13","text":"Bo wy, bracia, zostaliście powołani do wolności, tylko pod pozorem tej wolności nie"},{"book":"Galacjan","chapter":"5","verse":"14","text":"Całe bowiem prawo wypełnia się w tym jednym słowie, mianowicie: Będziesz miłował swego bliźniego jak samego siebie."},{"book":"Galacjan","chapter":"5","verse":"15","text":"Lecz jeśli wzajemnie się kąsacie i pożeracie, uważajcie, abyście się wzajemnie nie zjedli."},{"book":"Galacjan","chapter":"5","verse":"16","text":"Mówię więc: Postępujcie w Duchu, a nie spełnicie pożądania ciała."},{"book":"Galacjan","chapter":"5","verse":"17","text":"Ciało bowiem pożąda na przekór Duchowi, a Duch na przekór ciału; są one sobie przeciwne, tak że nie możecie czynić tego, co chcecie."},{"book":"Galacjan","chapter":"5","verse":"18","text":"Lecz jeśli jesteście prowadzeni przez Ducha, nie jesteście pod prawem."},{"book":"Galacjan","chapter":"5","verse":"19","text":"A znane są uczynki ciała, którymi są: cudzołóstwo, nierząd, nieczystość, rozpusta;"},{"book":"Galacjan","chapter":"5","verse":"20","text":"Bałwochwalstwo, czary, nienawiść, niezgoda, zawiść, gniew, spory, kłótnie, herezje;"},{"book":"Galacjan","chapter":"5","verse":"21","text":"Zazdrość, zabójstwa, pijaństwo, hulanki i tym podobne; o nich wam mówię, jak już przedtem powiedziałem, że ci, którzy takie rzeczy czynią, królestwa Bożego nie odziedziczą."},{"book":"Galacjan","chapter":"5","verse":"22","text":"Owocem zaś Ducha jest miłość, radość, pokój, cierpliwość, życzliwość, dobroć, wiara;"},{"book":"Galacjan","chapter":"5","verse":"23","text":"Łagodność, powściągliwość. Przeciwko takim nie ma prawa."},{"book":"Galacjan","chapter":"5","verse":"24","text":"A ci, którzy należą do Chrystusa, ukrzyżowali"},{"book":"Galacjan","chapter":"5","verse":"25","text":"Jeśli żyjemy w Duchu, w Duchu też postępujmy."},{"book":"Galacjan","chapter":"5","verse":"26","text":"Nie bądźmy żądni próżnej chwały, jedni drugich drażniąc, jedni drugim zazdroszcząc."}]}