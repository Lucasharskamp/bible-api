{"data":[{"book":"AmaNani","chapter":"10","verse":"1","text":"UThixo wathi kuMosi:"},{"book":"AmaNani","chapter":"10","verse":"2","text":"“Yenza amacilongo amabili ngesiliva esikhandiweyo, ukuze uwasebenzise nxa ubizela abako-Israyeli ndawonye lanxa izihonqo sezifanele ukususwa ukuba kuhanjwe."},{"book":"AmaNani","chapter":"10","verse":"3","text":"Kuzakuthi nxa amacilongo womabili angakhala sikhathi sinye, isizwe sonke sako-Israyeli sibuthane phambi kwakho esangweni lethente lokuHlangana."},{"book":"AmaNani","chapter":"10","verse":"4","text":"Kungakhala elilodwa nje, abakhokheli, inhloko zezizwana zako-Israyeli, kumele babuthane phambi kwakho."},{"book":"AmaNani","chapter":"10","verse":"5","text":"Nxa icilongo lingakhala kakhulu, izizwana ezihlala ezihonqweni ezisempumalanga zizasuka."},{"book":"AmaNani","chapter":"10","verse":"6","text":"Lingakhala kakhulu okwesibili izihonqo ezingeningizimu zizasuka. Ukukhala kakhulu kwecilongo kutsho ukuthi kakusukwe."},{"book":"AmaNani","chapter":"10","verse":"7","text":"Ekubuthanisweni kwabantu ndawonye, lizakhalisa amacilongo, kodwa kube lomahluko ukukhala kwawo."},{"book":"AmaNani","chapter":"10","verse":"8","text":"Amadodana ka-Aroni, abaphristi, yibo abazatshaya amacilongo. Lesi siyisimiso esizakuma njalo kini lakuzizukulwane ezizayo."},{"book":"AmaNani","chapter":"10","verse":"9","text":"Nxa lisilwa impi lesitha esilincindezelayo elizweni lakini, lizakhalisa kakhulu amacilongo. Ngalokho uThixo uNkulunkulu wenu uzalikhumbula njalo lisindiswe ezitheni zenu."},{"book":"AmaNani","chapter":"10","verse":"10","text":"Njalo lasezikhathini zenu zentokozo, emikhosini emisiweyo kanye lemadilini okuThwasa kwenyanga, lizakhalisa amacilongo phezu kweminikelo yokutshiswa kanye leminikelo yobudlelwano, ngakho izakuba yisikhumbuzo senu phambi kukaNkulunkulu wenu. Mina nginguThixo uNkulunkulu wenu.”"},{"book":"AmaNani","chapter":"10","verse":"11","text":"Ngosuku lwamatshumi amabili ngenyanga yesibili ngomnyaka wesibili, iyezi lasuka phezu kweThabanikeli lobuFakazi."},{"book":"AmaNani","chapter":"10","verse":"12","text":"Ngalokho abako-Israyeli basuka enkangala yaseSinayi bazula indawo ngendawo iyezi laze layakuma enkangala yasePharani."},{"book":"AmaNani","chapter":"10","verse":"13","text":"Basuka, okwehlandla lakuqala ngokulaya kukaThixo ngoMosi."},{"book":"AmaNani","chapter":"10","verse":"14","text":"Izigaba zezihonqo zakoJuda zasuka kuqala, ngophawu lwazo. Zazilawulwa nguNahashoni indodana ka-Aminadabi."},{"book":"AmaNani","chapter":"10","verse":"15","text":"UNethaneli indodana kaZuwari ekhokhele izigaba zesizwana sika-Isakhari,"},{"book":"AmaNani","chapter":"10","verse":"16","text":"kuthi u-Eliyabi indodana kaHeloni ekhokhele izigaba zesizwana sikaZebhuluni."},{"book":"AmaNani","chapter":"10","verse":"17","text":"Ngakho basebechitha ithabanikeli, kwathi amaGeshoni lamaMerari ayelithwala, lawo asuka."},{"book":"AmaNani","chapter":"10","verse":"18","text":"Kwalandela izigaba zezihonqo zikaRubheni, lazo zingaphansi kophawu lwazo. U-Elizuri indodana kaShedewuri wayekhokhele."},{"book":"AmaNani","chapter":"10","verse":"19","text":"UShelumiyeli indodana kaZurishadayi ekhokhele isigaba sesizwana sikaSimiyoni,"},{"book":"AmaNani","chapter":"10","verse":"20","text":"kanti u-Eliyasafi indodana kaDuweli wayekhokhele isigaba sesizwana sikaGadi."},{"book":"AmaNani","chapter":"10","verse":"21","text":"Kwasekusuka amaKhohathi, wona asuka ethwele izinto ezingcwele. Ithabanikeli kwakumele limiswe abako-Israyeli bengakafiki."},{"book":"AmaNani","chapter":"10","verse":"22","text":"Izigaba zezihonqo zika-Efrayimi zalandela, ngaphansi kophawu lwazo. Owayekhokhele ngu-Elishama indodana ka-Amihudi."},{"book":"AmaNani","chapter":"10","verse":"23","text":"UGamaliyeli indodana kaPhedazuri wayekhokhele isigaba sesizwana sikaManase,"},{"book":"AmaNani","chapter":"10","verse":"24","text":"kanti u-Abhidani indodana kaGidiyoni wakhokhela isigaba sezihonqo zesizwana sikaBhenjamini."},{"book":"AmaNani","chapter":"10","verse":"25","text":"Ekucineni, beliviyo elalivimbe emuva kwazo zonke izigaba, kwaba ngabezihonqo zesizwana sikaDani, abasuka ekucineni labo bengaphansi kophawu lwabo. Owayekhokhele kwakungu-Ahiyezeri indodana ka-Amishadayi."},{"book":"AmaNani","chapter":"10","verse":"26","text":"UPhagiyeli indodana ka-Okhirani wayekhokhele isigaba sesizwana sika-Asheri,"},{"book":"AmaNani","chapter":"10","verse":"27","text":"kanti u-Ahira indodana ka-Enani wayekhokhele isigaba sesizwana sikaNafithali."},{"book":"AmaNani","chapter":"10","verse":"28","text":"Lokhu kwakuyindlela yokulandelana kokuhamba kwezigaba zabako-Israyeli ekusukeni kwabo."},{"book":"AmaNani","chapter":"10","verse":"29","text":"UMosi wathi kuHobhabhi indodana kaRuweli onguMidiyani uyisezala kaMosi, “Sesisuka sisiya elizweni lelo elatshiwo nguThixo ukuthi ‘Ngizalipha lona.’ Woza sihambe lawe thina sizakuphatha kuhle, uThixo uthembise abako-Israyeli izinto ezinhle.”"},{"book":"AmaNani","chapter":"10","verse":"30","text":"Waphendula wathi, “Hatshi, angiyikuhamba, ngizabuyela kwelakithi ebantwini bakithi.”"},{"book":"AmaNani","chapter":"10","verse":"31","text":"Kodwa uMosi wathi, “Ngiyakuncenga ungasuki phakathi kwethu. Nguwe owazi lapha okufanele sihlale khona enkangala, njalo ongaba ngamehlo ethu."},{"book":"AmaNani","chapter":"10","verse":"32","text":"Nxa ungahamba lathi, sizakwabelana lawe izinto ezinhle esiyabe siziphiwe nguThixo.”"},{"book":"AmaNani","chapter":"10","verse":"33","text":"Ngakho basuka entabeni kaThixo bahamba okwensuku ezintathu. Umtshokotsho wesivumelwano sikaThixo wahamba phambi kwabo okwalezonsuku ezintathu ukubafunela indawo yokuphumula."},{"book":"AmaNani","chapter":"10","verse":"34","text":"Iyezi likaThixo lalisiba phezu kwabo emini lapho sebesuka ezihonqweni."},{"book":"AmaNani","chapter":"10","verse":"35","text":"Kwakusithi lapho umtshokotsho wesivumelwano usuka, uMosi athi,"},{"book":"AmaNani","chapter":"10","verse":"36","text":"Kwakusithi lingema, athi,"}]}