{"data":[{"book":"اعداد","chapter":"33","verse":"1","text":"این است سفرنامهٔ قوم اسرائیل از روزی که به رهبری موسی و هارون از مصر بیرون آمدند."},{"book":"اعداد","chapter":"33","verse":"2","text":"موسی طبق دستور خداوند مراحل سفر آنها را نوشته بود."},{"book":"اعداد","chapter":"33","verse":"3-4","text":"آنها در روز پانزدهم از ماه اول، یعنی یک روز بعد از پِسَح از شهر رَمِسیس مصر خارج شدند. در حالی که مصری‌ها همۀ نخست‌زادگان خود را که خداوند شب قبل آنها را کشته بود دفن می‌کردند، قوم اسرائیل با سربلندی از مصر بیرون آمدند. این امر نشان داد که خداوند از تمامی خدایان مصر قویتر است."},{"book":"اعداد","chapter":"33","verse":"5-6","text":"پس از حرکت از رَمِسیس، قوم اسرائیل در سوکوت اردو زدند و از آنجا به ایتام که در حاشیهٔ بیابان است رفتند."},{"book":"اعداد","chapter":"33","verse":"7","text":"بعد به فی‌هاحیروت نزدیک بعل صفون رفته، در دامنهٔ کوه مجدل اردو زدند."},{"book":"اعداد","chapter":"33","verse":"8","text":"سپس از آنجا کوچ کرده، از میان دریای سرخ گذشتند و به بیابان ایتام رسیدند. سه روز هم در بیابان ایتام پیش رفتند تا به ماره رسیدند و در آنجا اردو زدند."},{"book":"اعداد","chapter":"33","verse":"9","text":"از ماره کوچ کرده، به ایلیم آمدند که در آنجا دوازده چشمهٔ آب و هفتاد درخت خرما بود، و مدتی در آنجا ماندند."},{"book":"اعداد","chapter":"33","verse":"10","text":"از ایلیم به کنار دریای سرخ کوچ نموده، اردو زدند؛"},{"book":"اعداد","chapter":"33","verse":"11","text":"پس از آن به صحرای سین رفتند."},{"book":"اعداد","chapter":"33","verse":"12","text":"سپس به ترتیب به دُفقه،"},{"book":"اعداد","chapter":"33","verse":"13","text":"الوش،"},{"book":"اعداد","chapter":"33","verse":"14","text":"و رفیدیم که در آنجا آب نوشیدنی یافت نمی‌شد، رفتند."},{"book":"اعداد","chapter":"33","verse":"15-37","text":"از رفیدیم به صحرای سینا و از آنجا به قبروت هتاوه و سپس از قبروت هتاوه به حصیروت کوچ کردند و بعد به ترتیب به نقاط زیر رفتند:"},{"book":"اعداد","chapter":"33","verse":"38-39","text":"وقتی در دامنهٔ کوه هور بودند، هارون کاهن به دستور خداوند به بالای کوه هور رفت. وی در سن ۱۲۳ سالگی، در روز اول از ماه پنجم سال چهلم؛ بعد از بیرون آمدن بنی‌اسرائیل از مصر، در آنجا وفات یافت."},{"book":"اعداد","chapter":"33","verse":"40","text":"در این هنگام بود که پادشاه کنعانی سرزمین عراد (واقع در نِگِب کنعان)، اطلاع یافت که قوم اسرائیل به کشورش نزدیک می‌شوند."},{"book":"اعداد","chapter":"33","verse":"41","text":"پس اسرائیلی‌ها از کوه هور به صلمونه کوچ کردند و در آنجا اردو زدند."},{"book":"اعداد","chapter":"33","verse":"42","text":"بعد به فونون رفتند."},{"book":"اعداد","chapter":"33","verse":"43","text":"پس از آن به اوبوت کوچ کردند"},{"book":"اعداد","chapter":"33","verse":"44","text":"و از آنجا به عیی‌عباریم در مرز موآب رفته، در آنجا اردو زدند."},{"book":"اعداد","chapter":"33","verse":"45","text":"سپس به دیبون جاد رفتند"},{"book":"اعداد","chapter":"33","verse":"46","text":"و از دیبون جاد به علمون دبلاتایم"},{"book":"اعداد","chapter":"33","verse":"47","text":"و از آنجا به کوهستان عباریم، نزدیک کوه نبو کوچ کردند."},{"book":"اعداد","chapter":"33","verse":"48","text":"سرانجام به دشت موآب رفتند که در کنار رود اردن در مقابل شهر اریحا بود."},{"book":"اعداد","chapter":"33","verse":"49","text":"در دشت موآب، از بیت‌یشیموت تا آبل شطیم در جاهای مختلف، کنار رود اردن اردو زدند."},{"book":"اعداد","chapter":"33","verse":"50-51","text":"زمانی که آنها در کنار رود اردن، در مقابل اریحا اردو زده بودند، خداوند به موسی فرمود که به قوم اسرائیل بگوید: «وقتی که از رود اردن عبور کردید و به سرزمین کنعان رسیدید،"},{"book":"اعداد","chapter":"33","verse":"52","text":"باید تمامی ساکنان آنجا را بیرون کنید و همهٔ بتها و مجسمه‌هایشان را از بین ببرید و عبادتگاهای واقع در بالای کوهها را که در آنجا بتهایشان را پرستش می‌کنند خراب کنید."},{"book":"اعداد","chapter":"33","verse":"53","text":"من سرزمین کنعان را به شما داده‌ام. آن را تصرف کنید و در آن ساکن شوید."},{"book":"اعداد","chapter":"33","verse":"54","text":"زمین به تناسب جمعیت قبیله‌هایتان به شما داده خواهد شد. قطعه‌های بزرگتر زمین به قید قرعه بین قبیله‌های بزرگتر و قطعه‌های کوچکتر بین قبیله‌های کوچکتر تقسیم شود."},{"book":"اعداد","chapter":"33","verse":"55","text":"ولی اگر تمامی ساکنان آنجا را بیرون نکنید، باقیماندگان مثل خار به چشمهایتان و چون تیغ در پهلویتان فرو خواهند رفت و شما را در آن سرزمین آزار خواهند رساند."},{"book":"اعداد","chapter":"33","verse":"56","text":"آری، اگر آنان را بیرون نکنید آنگاه من شما را هلاک خواهم کرد همان‌طور که قصد داشتم شما آنها را هلاک کنید.»"}]}