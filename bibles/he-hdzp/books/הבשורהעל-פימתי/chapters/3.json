{"data":[{"book":"הבשורה על-פי מתי","chapter":"3","verse":"1","text":"בימים ההם, כשישוע והוריו גרו בנצרת, החל יוחנן המטביל להטיף במדבר יהודה."},{"book":"הבשורה על-פי מתי","chapter":"3","verse":"2","text":"”חיזרו בתשובה!“ קרא יוחנן. ”שובו אל ה׳ כי מלכות השמים קרובה!“"},{"book":"הבשורה על-פי מתי","chapter":"3","verse":"3","text":"ישעיהו הנביא ניבא על פעילותו של יוחנן כשאמר:3‏.3 ג 3 ישעיהו מ 3 ”קול קורא במדבר פנו דרך ה׳, ישרו מסילותיו.“"},{"book":"הבשורה על-פי מתי","chapter":"3","verse":"4","text":"בגדיו היו עשויים שער גמלים והייתה לו חגורת עור; הוא נהג לאכול ארבה ודבש־בר."},{"book":"הבשורה על-פי מתי","chapter":"3","verse":"5","text":"אנשים מירושלים, עמק־הירדן וכל אזור יהודה יצאו למדבר כדי לשמוע את דבריו,"},{"book":"הבשורה על-פי מתי","chapter":"3","verse":"6","text":"ולאחר שהתוודו על חטאיהם, יוחנן הטביל אותם בנהר הירדן."},{"book":"הבשורה על-פי מתי","chapter":"3","verse":"7","text":"אולם כשראה יוחנן שפרושים וצדוקים רבים באים להיטבל, הוא דחה אותם. ”בני נחשים אתם!“ אמר להם יוחנן. ”מי אמר לכם שתוכלו להימלט מהעונש שה׳ עתיד להביא עליכם?"},{"book":"הבשורה על-פי מתי","chapter":"3","verse":"8","text":"לפני שתיטבלו אתם חייבים להוכיח במעשים שבאמת התחרטתם על חטאיכם."},{"book":"הבשורה על-פי מתי","chapter":"3","verse":"9","text":"אל תחשבו בלבכם: ’אלוהים לא יעניש אותנו כי אנחנו יהודים, בני אברהם‘. הרי אלוהים יכול לעשות מהאבנים האלה בנים לאברהם!"},{"book":"הבשורה על-פי מתי","chapter":"3","verse":"10","text":"”כבר עכשיו מוכן גרזן המשפט של אלוהים לכרות כל עץ חסר תועלת שאינו נושא פרי. עצים חסרי תועלת ייכרתו ויישרפו!"},{"book":"הבשורה על-פי מתי","chapter":"3","verse":"11","text":"”אני כרגע מטביל במים את אלה שבאמת מתחרטים על מעשיהם הרעים, אולם בקרוב יבוא אדם גדול ונעלה ממני שאני לא ראוי אפילו לשאת את נעליו, והוא יטביל אתכם ברוח הקודש ובאש."},{"book":"הבשורה על-פי מתי","chapter":"3","verse":"12","text":"הוא יפריד בין המוץ לבין גרגירי החיטה – את המוץ ישרוף באש נצחית, ואילו את החיטה ישמור באסם.“"},{"book":"הבשורה על-פי מתי","chapter":"3","verse":"13","text":"באותו זמן בא ישוע מן הגליל אל נהר הירדן, כדי להיטבל על־ידי יוחנן."},{"book":"הבשורה על-פי מתי","chapter":"3","verse":"14","text":"יוחנן ניסה לשכנע אותו ואמר: ”אתה צריך להטביל אותי, ולא אני אותך!“"},{"book":"הבשורה על-פי מתי","chapter":"3","verse":"15","text":"אולם ישוע עמד על דעתו ואמר: ”הטבל אותי, בבקשה. עלי לעשות את כל הדרוש.“ ויוחנן הטביל אותו."},{"book":"הבשורה על-פי מתי","chapter":"3","verse":"16","text":"מיד לאחר הטבילה, כשישוע יצא מהמים, השמים נפתחו מעליו והוא ראה את רוח אלוהים יורדת עליו בדמות יונה."},{"book":"הבשורה על-פי מתי","chapter":"3","verse":"17","text":"קול קרא מהשמים: ”זהו בני אהובי, ובו אני חפץ.“"}]}