{"data":[{"book":"ΠΡΟΣ ΚΟΡΙΝΘΙΟΥΣ Β","chapter":"2","verse":"1","text":"Ἔκρινα δὲ ἐμαυτῷ τοῦτο, τὸ μὴ πάλιν ἐλθεῖν ἐν λύπῃ πρὸς ὑμᾶς."},{"book":"ΠΡΟΣ ΚΟΡΙΝΘΙΟΥΣ Β","chapter":"2","verse":"2","text":"Εἰ γὰρ ἐγὼ λυπῶ ὑμᾶς, καὶ τίς ἐστιν ὁ εὐφραίνων με, εἰ μὴ ὁ λυπούμενος ἐξ ἐμοῦ;"},{"book":"ΠΡΟΣ ΚΟΡΙΝΘΙΟΥΣ Β","chapter":"2","verse":"3","text":"Καὶ ἔγραψα ὑμῖν τοῦτο αὐτό, ἵνα μὴ ἐλθὼν λύπην ἔχω ἀφ᾿ ὧν ἔδει με χαίρειν, πεποιθὼς ἐπὶ πάντας ὑμᾶς, ὅτι ἡ ἐμὴ χαρὰ πάντων ὑμῶν ἐστίν."},{"book":"ΠΡΟΣ ΚΟΡΙΝΘΙΟΥΣ Β","chapter":"2","verse":"4","text":"Ἐκ γὰρ πολλῆς θλίψεως καὶ συνοχῆς καρδίας ἔγραψα ὑμῖν διὰ πολλῶν δακρύων, οὐχ ἵνα λυπηθῆτε, ἀλλὰ τὴν ἀγάπην ἵνα γνῶτε ἣν ἔχω περισσοτέρως εἰς ὑμᾶς."},{"book":"ΠΡΟΣ ΚΟΡΙΝΘΙΟΥΣ Β","chapter":"2","verse":"5","text":"Εἰ δέ τις λελύπηκεν, οὐκ ἐμὲ λελύπηκεν, ἀλλ᾿ ἀπὸ μέρους — ἵνα μὴ ἐπιβαρῶ — πάντας ὑμᾶς."},{"book":"ΠΡΟΣ ΚΟΡΙΝΘΙΟΥΣ Β","chapter":"2","verse":"6","text":"Ἱκανὸν τῷ τοιούτῳ ἡ ἐπιτιμία αὕτη ἡ ὑπὸ τῶν πλειόνων·"},{"book":"ΠΡΟΣ ΚΟΡΙΝΘΙΟΥΣ Β","chapter":"2","verse":"7","text":"ὥστε τοὐναντίον μᾶλλον ὑμᾶς χαρίσασθαι καὶ παρακαλέσαι, μήπως τῇ περισσοτέρᾳ λύπῃ καταποθῇ ὁ τοιοῦτος."},{"book":"ΠΡΟΣ ΚΟΡΙΝΘΙΟΥΣ Β","chapter":"2","verse":"8","text":"Διὸ παρακαλῶ ὑμᾶς κυρῶσαι εἰς αὐτὸν ἀγάπην."},{"book":"ΠΡΟΣ ΚΟΡΙΝΘΙΟΥΣ Β","chapter":"2","verse":"9","text":"Εἰς τοῦτο γὰρ καὶ ἔγραψα, ἵνα γνῶ τὴν δοκιμὴν ὑμῶν, εἰ εἰς πάντα ὑπήκοοί ἐστε."},{"book":"ΠΡΟΣ ΚΟΡΙΝΘΙΟΥΣ Β","chapter":"2","verse":"10","text":"ᾯ δέ τι χαρίζεσθε, καὶ ἐγώ· καὶ γὰρ ἐγὼ εἴ τι κεχάρισμαι, ᾧ κεχάρισμαι, δι᾿ ὑμᾶς ἐν προσώπῳ Χριστοῦ,"},{"book":"ΠΡΟΣ ΚΟΡΙΝΘΙΟΥΣ Β","chapter":"2","verse":"11","text":"ἵνα μὴ πλεονεκτηθῶμεν ὑπὸ τοῦ Σατανᾶ· οὐ γὰρ αὐτοῦ τὰ νοήματα ἀγνοοῦμεν."},{"book":"ΠΡΟΣ ΚΟΡΙΝΘΙΟΥΣ Β","chapter":"2","verse":"12","text":"Ἐλθὼν δὲ εἰς τὴν Τρῳάδα εἰς τὸ εὐαγγέλιον τοῦ Χριστοῦ, καὶ θύρας μοι ἀνεῳγμένης ἐν Κυρίῳ,"},{"book":"ΠΡΟΣ ΚΟΡΙΝΘΙΟΥΣ Β","chapter":"2","verse":"13","text":"οὐκ ἔσχηκα ἄνεσιν τῷ πνεύματί μου, τῷ μὴ εὑρεῖν με Τίτον τὸν ἀδελφόν μου· ἀλλὰ ἀποταξάμενος αὐτοῖς ἐξῆλθον εἰς Μακεδονίαν."},{"book":"ΠΡΟΣ ΚΟΡΙΝΘΙΟΥΣ Β","chapter":"2","verse":"14","text":"Τῷ δὲ Θεῷ χάρις τῷ πάντοτε θριαμβεύοντι ἡμᾶς ἐν τῷ Χριστῷ, καὶ τὴν ὀσμὴν τῆς γνώσεως αὐτοῦ φανεροῦντι δι᾿ ἡμῶν ἐν παντὶ τόπῳ."},{"book":"ΠΡΟΣ ΚΟΡΙΝΘΙΟΥΣ Β","chapter":"2","verse":"15","text":"Ὅτι Χριστοῦ εὐωδία ἐσμὲν τῷ Θεῷ ἐν τοῖς σῳζομένοις καὶ ἐν τοῖς ἀπολλυμένοις·"},{"book":"ΠΡΟΣ ΚΟΡΙΝΘΙΟΥΣ Β","chapter":"2","verse":"16","text":"οἷς μὲν ὀσμὴ θανάτου εἰς θάνατον, οἷς δὲ ὀσμὴ ζωῆς εἰς ζωήν. Καὶ πρὸς ταῦτα τίς ἱκανός;"},{"book":"ΠΡΟΣ ΚΟΡΙΝΘΙΟΥΣ Β","chapter":"2","verse":"17","text":"Οὐ γάρ ἐσμεν ὡς οἱ πολλοί, καπηλεύοντες τὸν λόγον τοῦ Θεοῦ· ἀλλ᾿ ὡς ἐξ εἰλικρινείας, ἀλλ᾿ ὡς ἐκ Θεοῦ, κατενώπιον τοῦ Θεοῦ, ἐν Χριστῷ λαλοῦμεν."}]}