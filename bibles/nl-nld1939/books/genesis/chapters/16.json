{"data":[{"book":"Genesis","chapter":"16","verse":"1","text":"Sarai, de vrouw van Abram, had hem geen kinderen geschonken. Maar zij had een egyptische slavin, Hagar genaamd."},{"book":"Genesis","chapter":"16","verse":"2","text":"En Sarai zeide tot Abram: Zie, Jahweh heeft mijn schoot gesloten; ga dus tot mijn slavin: misschien krijg ik kinderen van haar. Abram stemde met Sarai in."},{"book":"Genesis","chapter":"16","verse":"3","text":"En Sarai, Abrams vrouw, nam Hagar, haar egyptische slavin, en gaf ze tot vrouw aan Abram, haar man; Abram woonde toen al tien jaar in het land Kanaän."},{"book":"Genesis","chapter":"16","verse":"4","text":"Hij hield gemeenschap met Hagar, en zij werd zwanger. Toen zij bemerkte, dat zij zwanger was, zag zij minachtend op haar meesteres neer."},{"book":"Genesis","chapter":"16","verse":"5","text":"Daarom sprak Sarai tot Abram: Gij zijt de schuld van mijn smaad. Ik zelf heb mijn slavin in uw schoot gelegd, en nu zij ziet, dat ze zwanger is, veracht ze mij. Moge Jahweh richten tussen mij en u."},{"book":"Genesis","chapter":"16","verse":"6","text":"Abram gaf Sarai ten antwoord: Welnu, uw slavin is in uw macht; doe met haar wat ge wilt. Toen begon Sarai haar te kwellen, zodat zij de vlucht voor haar nam."},{"book":"Genesis","chapter":"16","verse":"7","text":"De engel van Jahweh trof haar bij een waterbron in de woestijn, bij de bron aan de weg naar Sjoer."},{"book":"Genesis","chapter":"16","verse":"8","text":"Hij sprak: Hagar, dienstmaagd van Sarai, waar komt ge vandaan, en waar gaat ge heen? Zij zeide: Ik ben op de vlucht voor Sarai, mijn meesteres."},{"book":"Genesis","chapter":"16","verse":"9","text":"De engel van Jahweh sprak toen tot haar: Keer terug naar uw meesteres, en verneder u voor haar."},{"book":"Genesis","chapter":"16","verse":"10","text":"En de engel van Jahweh ging voort: Uw kroost zal Ik zó talrijk maken, dat men het om zijn menigte niet meer kan tellen."},{"book":"Genesis","chapter":"16","verse":"11","text":"Nog sprak de engel van Jahweh tot haar: Zie, ge zijt zwanger; een zoon zult ge baren, En hem de naam van Jisjmaël geven; Want Jahweh heeft naar uw schreien gehoord."},{"book":"Genesis","chapter":"16","verse":"12","text":"Hij zal een menselijke woudezel zijn, Zijn hand zal tegen allen wezen, En de hand van allen tegen hem; Verwijderd van al zijn broers zal hij wonen."},{"book":"Genesis","chapter":"16","verse":"13","text":"Toen noemde zij Jahweh, die met haar had gesproken: “Gij zijt een God, dien ik zie”. Want ze zeide: Waarachtig, ik heb God gezien; en ik leef nog, nadat ik gezien heb."},{"book":"Genesis","chapter":"16","verse":"14","text":"Die put heet daarom de put Lachai-Roï; hij ligt tussen Kadesj en Béred."},{"book":"Genesis","chapter":"16","verse":"15","text":"Zo schonk Hagar aan Abram een zoon, en Abram noemde den zoon, dien Hagar hem baarde, Jisjmaël."},{"book":"Genesis","chapter":"16","verse":"16","text":"Abram was zes en tachtig jaar oud, toen Hagar hem Jisjmaël baarde."}]}