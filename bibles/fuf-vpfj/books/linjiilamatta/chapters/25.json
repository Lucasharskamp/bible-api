{"data":[{"book":"LINJIILA MATTA","chapter":"25","verse":"1","text":"«Awa laamu kammu ngun no wa'i wa nde jiwɓe sappo ƴetti lampuuji mun, yahi fii fottoygol e jom jomba."},{"book":"LINJIILA MATTA","chapter":"25","verse":"2","text":"Tawi njowo e maɓɓe ko njofooɓe, ɓeya njowo ko faamuɓe."},{"book":"LINJIILA MATTA","chapter":"25","verse":"3","text":"Ko njofooɓe ɓen ƴettata lampuuji mun ɗin, ɓe ronki naɓorde nebban ko ɓe huɓɓinira ɗi,"},{"book":"LINJIILA MATTA","chapter":"25","verse":"4","text":"kono faamuɓe ɓen kaɲun ardi e lampuuji e tindohoy nebban."},{"book":"LINJIILA MATTA","chapter":"25","verse":"5","text":"Nde tawnoo jom jomba neeɓii, fow soƴƴii ɗaanii."},{"book":"LINJIILA MATTA","chapter":"25","verse":"6","text":"«Ɓay wonii tumbere jemma, ewnaa: ‹E hino jom jomba! Yaltee fii jaɓɓagol mo!›"},{"book":"LINJIILA MATTA","chapter":"25","verse":"7","text":"Onsay ɓen jiwɓe immii, ɓe eɓɓindanii lampuuji maɓɓe ɗin."},{"book":"LINJIILA MATTA","chapter":"25","verse":"8","text":"Njofooɓe ɓen wi'i faamuɓe ɓen: ‹Okkoree men nebban, ko fii lampuuji amen ɗin no e fii ɗaanagol!›"},{"book":"LINJIILA MATTA","chapter":"25","verse":"9","text":"Faamuɓe ɓen jaabii ɓe, wi'i: ‹Oo'o, ɗan yonataa! Yahee soodoyon ka yeeyooɓe ɓen.›"},{"book":"LINJIILA MATTA","chapter":"25","verse":"10","text":"«Fewndo ko ɓe yahi soodoygol, jom jomba hewti. Hebulinooɓe ɓen naatidi e makko ka peera, baafe ɗen ombaa."},{"book":"LINJIILA MATTA","chapter":"25","verse":"11","text":"Ɓay nettii, ɓeya jiwɓe kadi ari, ɓe wi'i: ‹Koohoojo, Koohoojo, udditanee men!›"},{"book":"LINJIILA MATTA","chapter":"25","verse":"12","text":"Kono o jaabii ɓe, o wi'i: ‹Ka haqiiqa, mi andaa on!› »"},{"book":"LINJIILA MATTA","chapter":"25","verse":"13","text":"Onsay Iisaa wi'i: «Awa wattanee yiila, ko fii on andaa ɲalaande e saa'i nde mi arata.»"},{"book":"LINJIILA MATTA","chapter":"25","verse":"14","text":"«Laamu Alla ngun no wa'i kadi wa neɗɗo fokkituɗo safaari. O noddi kurkaduuɓe mun, o halfini ɓe jawle makko ɗen."},{"book":"LINJIILA MATTA","chapter":"25","verse":"15","text":"O jonni goɗɗo on *talanji jowi, o jonni oya talanji ɗiɗi, o jonni tammo on talanru wooturu, mo bee e taaqa mun, onsay o yahi e safaari makko."},{"book":"LINJIILA MATTA","chapter":"25","verse":"16","text":"Ɗon kisan hendiiɗo talanji jowi ɗin yahi gollitiroyi ɗi, o heɓoyi talanji jowi e hoore majji."},{"book":"LINJIILA MATTA","chapter":"25","verse":"17","text":"Wano non kadi hendiiɗo talanji ɗiɗi on, o heɓi e hoore majji talanji ɗiɗi."},{"book":"LINJIILA MATTA","chapter":"25","verse":"18","text":"Kono hendinooɗo talanru wooturu on, o yahi, o jasi ngayka, o iri mbuuɗi jom makko ɗin."},{"book":"LINJIILA MATTA","chapter":"25","verse":"19","text":"«Ɓay neeɓoyii, jom ɓen kurkaaduuɓe arti. O landitii ɓe ko honno ɓe golliri."},{"book":"LINJIILA MATTA","chapter":"25","verse":"20","text":"Hendinooɗo talanji jowi on ɓadii, o addidi ɗi e talanji jowi goo kadi, o wi'i: ‹Koohoojo, on acciranno talanji jowi, awa e hino talanji jowi kadi ko mi heɓi e hoore majji kon.›"},{"book":"LINJIILA MATTA","chapter":"25","verse":"21","text":"Jom makko wi'i mo: ‹A waɗii ko moƴƴi, yo kurkaaduujo moƴƴo holniiɗo. Ko fii a nunɗii e hoore ko fanɗi, mi waɗete e hoore ko ɗuuɗi. Weltodu e jom maa!›"},{"book":"LINJIILA MATTA","chapter":"25","verse":"22","text":"«Hendinooɗo talanji ɗiɗi on kaɲun kadi ɓadii, wi'i: ‹Koohoojo, on acciranno talanji ɗiɗi, e hino talanji ɗiɗi ko mi heɓi e hoore majji kon.›"},{"book":"LINJIILA MATTA","chapter":"25","verse":"23","text":"Jom makko wi'i mo: ‹A waɗii ko moƴƴi, yo kurkaaduujo moƴƴo holniiɗo. Ko fii a nunɗii e hoore ko fanɗi, mi waɗete e hoore ko ɗuuɗi. Weltodu e jom maa!›"},{"book":"LINJIILA MATTA","chapter":"25","verse":"24","text":"«Hendinooɗo talanru wooturu on kaɲun kadi ɓadii, wi'i: ‹Koohoojo, ɓay miɗo andunoo ko a neɗɗo sattuɗo fii, soɲitoowo ko a aawaa e wa'oowo ko a sankaa,"},{"book":"LINJIILA MATTA","chapter":"25","verse":"25","text":"mi huli, mi yahi, mi iroyi talanru maa ndun ka nder leydi. E hino ndu, jaɓu ko jeyɗaa kon.›"},{"book":"LINJIILA MATTA","chapter":"25","verse":"26","text":"«Jom makko jaabii mo wi'i: ‹Ko an yo jiyaaɗo bonɗo puyɗo! E hiɗa andunoo mi soɲitay ko mi aawaa, maa mi wa'ay ko mi sankaa?"},{"book":"LINJIILA MATTA","chapter":"25","verse":"27","text":"Awa, hiɗa haanunoo accude mbuuɗi an ɗin e juuɗe gollitirooɓe ɗi ɓen"},{"book":"LINJIILA MATTA","chapter":"25","verse":"28","text":"«Onsay jom makko wi'i: ‹Jaɓitee ɗi e juuɗe makko, jonnon ɗi oo jogiiɗo talanji sappo ɗin!"},{"book":"LINJIILA MATTA","chapter":"25","verse":"29","text":"Ko fii ko marɗo on ɓeydantee haa ɗuuɗa, kono mo maraa on jaɓitante hay yeru ko o mari kon."},{"book":"LINJIILA MATTA","chapter":"25","verse":"30","text":"Awa, jiyaaɗo fussaaqiijo on, bugee mo ka niwre ka ɓuri woɗɗude, ka wullaandu e ŋatindiro ɲiiƴe woni ton!› »"},{"book":"LINJIILA MATTA","chapter":"25","verse":"31","text":"«Tuma *Ɓii-Aaden on ardoyi e mangural mun ngal, wondude e malaa'ikaaɓe ɓen fow, o jooɗoyto ka jullere makko laamu darjinnde."},{"book":"LINJIILA MATTA","chapter":"25","verse":"32","text":"Onsay leƴƴi ɗin fow mottindirte yeeso makko. O sendindira yimɓe ɓen, wano ngaynaako sendindirirta baali e be'i."},{"book":"LINJIILA MATTA","chapter":"25","verse":"33","text":"O waɗira baali ɗin ka sengo makko ɲaamo, be'i ɗin ka sengo makko nano."},{"book":"LINJIILA MATTA","chapter":"25","verse":"34","text":"«Onsay Lanɗo on wi'ay wonirɓe ka sengo mun ɲaamo ɓen: ‹Aree, yo ɓe Ben an barkini! Hendoɗon ndondi laamateeri eɓɓananoondi on ndin gila ka fuɗɗoode aduna on."},{"book":"LINJIILA MATTA","chapter":"25","verse":"35","text":"Ko fii mi weelano, okkorɗon mi ko mi ɲaama, mi ɗonɗano, okkorɗon mi ko mi yara, mi wonno koɗo, wernuɗon mi,"},{"book":"LINJIILA MATTA","chapter":"25","verse":"36","text":"mi holi, holtinɗon mi, mi ɲawi, dankiɗon mi, mi sokaa, ndaaruɗon mi.›"},{"book":"LINJIILA MATTA","chapter":"25","verse":"37","text":"«Onsay feewuɓe ɓen jaaboyto mo, wi'a: ‹Joomi, ko honde tuma men yi'u-maa hiɗa weelaa, men okkor-maa ko ɲaamaa, maa ka ɗonɗaɗaa, men okkor-maa ko yaraa?"},{"book":"LINJIILA MATTA","chapter":"25","verse":"38","text":"E ko honde tuma men yi'u-maa ko a koɗo, men wernu-maa, e ka holuɗaa, men holtin-maa?"},{"book":"LINJIILA MATTA","chapter":"25","verse":"39","text":"E ko honde tuma men yi'u-maa hiɗa nawni, maa hiɗa sokii, men yahi e maa?›"},{"book":"LINJIILA MATTA","chapter":"25","verse":"40","text":"Onsay Lanɗo on jaaboto ɓe, wi'a: ‹Ka haqiiqa mi andinii on, nde tawnoo on waɗanii ɗun ɓurɗo fanɗude e musiɓɓe an ɓen, tawi ko min waɗanɗon ɗun.›"},{"book":"LINJIILA MATTA","chapter":"25","verse":"41","text":"«Ɓawto ɗun o wi'a wontirɓe ka nano makko ɓen: ‹Pottitee lan, yo huɗaaɓe, yahee ka yiite poomayankeewe eɓɓanaange Ibuliisa e malaa'ikaaɓe mun."},{"book":"LINJIILA MATTA","chapter":"25","verse":"42","text":"Ko fii mi weelano, on okkoraano lan ko mi ɲaama, mi ɗonɗaa, on okkoraali lan mi yara,"},{"book":"LINJIILA MATTA","chapter":"25","verse":"43","text":"mi woni koɗo, on wernaali lan, mi holi, on holtinaali lan, mi nawni, mi sokaa, on ndaaraali lan!›"},{"book":"LINJIILA MATTA","chapter":"25","verse":"44","text":"«Onsay kamɓe kadi ɓe jaaboyto, ɓe wi'a: ‹Joomi, ko honde tuma men yi'u-maa hiɗa weelaa, maa hiɗa ɗonɗaa, maa ko a koɗo, maa hiɗa holi, maa hiɗa nawni, maa e kaso, men wallaali ma?›"},{"book":"LINJIILA MATTA","chapter":"25","verse":"45","text":"«Onsay o jaaboyto ɓe, o wi'a: ‹Ka haqiiqa mi andinii on, nde tawnoo on waɗanaali ɗun goɗɗo e ɓee ɓurɓe fanɗude, tawi ko min woni on waɗanaali ɗun!›"},{"book":"LINJIILA MATTA","chapter":"25","verse":"46","text":"Ɓen non nawrete ka lette poomayankeeje. Kono feewuɓe ɓen nawrete ka *ngurndan poomayankejan.»"}]}