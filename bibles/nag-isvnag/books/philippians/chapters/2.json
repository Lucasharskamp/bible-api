{"data":[{"book":"Philippians","chapter":"2","verse":"1","text":"Etu nimite, jodi Khrista laga naam pora mon dangor kori diya kotha thakile, jodi morom pora mon aram kori diya kotha thakile, jodi Pobitro Atma laga sangoti thakile, jodi nomro daya aru morom thakile,"},{"book":"Philippians","chapter":"2","verse":"2","text":"tinehoile ami laga khushi aru bhi bisi bhorta kori dibi, eke morom thaki kene, atma te mili kene, aru ekta bhabona hobi."},{"book":"Philippians","chapter":"2","verse":"3","text":"Nijor nimite te bhabona kori kene kaam nokoribi. Kintu chutu hoi kene dusra khan ke nijor pora bhi bisi bhal bhabibi."},{"book":"Philippians","chapter":"2","verse":"4","text":"Nijor pora ki bhal pai etu nokoribi, kintu dusra pora ki bhal pai ase, etu bhi sabi."},{"book":"Philippians","chapter":"2","verse":"5","text":"Jisu Khrista kineka thakise etu nijor pora bhabona kori kene sabi,"},{"book":"Philippians","chapter":"2","verse":"6","text":"Kun, Tai Isor laga roop loi kene thakise,"},{"book":"Philippians","chapter":"2","verse":"7","text":"Hoile bhi, Tai nijorke eku nathaka korise"},{"book":"Philippians","chapter":"2","verse":"8","text":"Tai mori bole ja homoi tak kotha mani kene thakise,"},{"book":"Philippians","chapter":"2","verse":"9","text":"Etu nimite Isor bhi Taike utcha te uthai dise"},{"book":"Philippians","chapter":"2","verse":"10","text":"Isor eneka kori dise kelemane Jisu Khrista laga naam te sob manu athukaribo,"},{"book":"Philippians","chapter":"2","verse":"11","text":"Aru kiman manu ase taikhan sob Jisu Khrista he Probhu ase koi kene shikar koribo,"},{"book":"Philippians","chapter":"2","verse":"12","text":"Etu nimite, moi morom kora bhai khan, apuni khan hodai kotha mani thaka nisena, khali moi thaka homoi te he nohoi, hoile bhi moi nathaka homoi te bhi, Isor ke bhoi kori kene nijor laga jibon nimite kaam koribi."},{"book":"Philippians","chapter":"2","verse":"13","text":"Kelemane Isor apuni khan logote bhal kaam kori bole nimite Tai laga itcha ase."},{"book":"Philippians","chapter":"2","verse":"14","text":"Apuni ki kaam kori ase etu jhagara aru sikayat nakori kene koribi,"},{"book":"Philippians","chapter":"2","verse":"15","text":"etu pora apuni eku bodnam napaikena sapha thakibo, eku daag nathaka Isor laga bhal bacha khan hoi kene thakibo, aru prithibi laga biya aru paapi jamana majot te apnikhan ekta puhor hoi kene thakibo."},{"book":"Philippians","chapter":"2","verse":"16","text":"Jibon laga kotha dhori kene thakibi jitia tak Khrista wapas nahe, etu pora moi ki kaam kori kene polaise etu te moi phutani kori bole paribo aru dukh pa-a eku labh huwa nai eneka nokobo."},{"book":"Philippians","chapter":"2","verse":"17","text":"Aru jodi apuni khan laga biswas nimite moike bolidan nisena hali dile bhi, moi apuni khan logote khushi koribo."},{"book":"Philippians","chapter":"2","verse":"18","text":"Etu nisena apuni khan bhi moi logote khushi aru anondo koribi."},{"book":"Philippians","chapter":"2","verse":"19","text":"Kintu moi Probhu Jisu Khrista uporte biswas ase apuni khan logote Timothy ke joldi pathai dibole nimite, etu pora apuni khan ki kaam kori ase etu jani kene mon dangor kori bole paribo."},{"book":"Philippians","chapter":"2","verse":"20","text":"Kelemane tai nisena moi logote aru dusra kun bhi nai, apuni khan nimite tai hosa pora chinta kori thake."},{"book":"Philippians","chapter":"2","verse":"21","text":"Kelemane taikhan sob nijor nimite he chinta kori thake, Jisu Khrista laga kaam nimite eku chinta nai."},{"book":"Philippians","chapter":"2","verse":"22","text":"Kintu tai kineka ase apuni khan jane, aru ekjon chokra tai laga baba nimite ki ase, etu nisena, tai moi logote Isor laga susamachar nimite sewa kori thaka jon ase."},{"book":"Philippians","chapter":"2","verse":"23","text":"Etu nimite moi ki koribo etu saikene para tak joldi taike apuni khan logote pathai dibo."},{"book":"Philippians","chapter":"2","verse":"24","text":"Kintu moi Probhu uporte pura biswas ase moi nijor bhi apuni khan ke joldi sabole ahibo."},{"book":"Philippians","chapter":"2","verse":"25","text":"Kintu moi bhabe Epaphroditus ke apuni khan logote joldi pathai dibole nimite dorkar ase. Tai moi laga bhai ase aru eke logote kaam kora sipahi ase, aru apuni khan nimite Isor laga khobor bukha manu ase, kun pora moi laga kaam te modot kore."},{"book":"Philippians","chapter":"2","verse":"26","text":"Tai apuni khan logote thaki bole mon juwa to dikhise aru tai bemar ase koi kene apuni khan hunise koi kene tai bisi mon dukh hoise."},{"book":"Philippians","chapter":"2","verse":"27","text":"Kilekoile, tai bemar howa to olop pora mora nai. Kintu Isor he tai uporte daya korise, aru khali taike he nohoi, kintu moi uporte bhi, etu pora moi dukh uporte dukh hoi nathakibole nimite."},{"book":"Philippians","chapter":"2","verse":"28","text":"Etu nimite moi taike joldi apuni khan logote pathai dibo, apuni khan taike dikhi kene bisi khushi hobo, aru etu pora moi laga dukh komti hoi jabo."},{"book":"Philippians","chapter":"2","verse":"29","text":"Etu nimite taike grohon koribi aru tai nisena manu ke sonman dibi."},{"book":"Philippians","chapter":"2","verse":"30","text":"Kelemane Khrista laga kaam nimite tai mori bole thaka pora jinda hoi kene ase. Tai pora moike sewa kori bole nimite tai laga jibon dise aru apuni khan moi nimite ki kori bole para nai, etu sob tai pora he moi nimite korise."}]}