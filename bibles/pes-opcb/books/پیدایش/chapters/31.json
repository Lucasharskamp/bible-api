{"data":[{"book":"پیدایش","chapter":"31","verse":"1","text":"روزی یعقوب شنید که پسران لابان می‌گفتند: «یعقوب همهٔ دارایی پدر ما را گرفته و از اموال پدر ماست که اینچنین ثروتمند شده است.»"},{"book":"پیدایش","chapter":"31","verse":"2","text":"یعقوب به‌زودی دریافت که رفتار لابان با وی مثل سابق دوستانه نیست."},{"book":"پیدایش","chapter":"31","verse":"3","text":"در این موقع خداوند به یعقوب فرمود: «به سرزمین پدرانت و نزد خویشاوندانت بازگرد و من با تو خواهم بود.»"},{"book":"پیدایش","chapter":"31","verse":"4","text":"پس یعقوب، برای راحیل و لیه پیغام فرستاد که به صحرا، جایی که گله او هست، بیایند تا با آنها صحبت کند."},{"book":"پیدایش","chapter":"31","verse":"5","text":"وقتی آمدند یعقوب به آنها گفت: «من متوجه شده‌ام که رفتار پدر شما با من مثل سابق دوستانه نیست، ولی خدای پدرم مرا ترک نکرده است."},{"book":"پیدایش","chapter":"31","verse":"6","text":"شما می‌دانید که با چه کوشش طاقت فرسایی به پدرتان خدمت کرده‌ام،"},{"book":"پیدایش","chapter":"31","verse":"7","text":"اما او بارها حق مرا پایمال کرده و مرا فریب داده است. ولی خدا نگذاشت او به من ضرری برساند؛"},{"book":"پیدایش","chapter":"31","verse":"8","text":"زیرا هر وقت پدرتان می‌گفت: ”حیواناتِ خالدار از آن تو باشند،“ تمامی گله بره‌های خالدار می‌آوردند و موقعی که از این فکر منصرف می‌شد و می‌گفت: ”تمام خط‌دارها مال تو باشند،“ آنگاه تمام گله بره‌های خط‌دار می‌زاییدند!"},{"book":"پیدایش","chapter":"31","verse":"9","text":"بدین طریق خدا اموال پدر شما را گرفته و به من داده است."},{"book":"پیدایش","chapter":"31","verse":"10","text":"«هنگامی که فصل جفتگیری گله فرا رسید، در خواب دیدم قوچهایی که با میشها جفتگیری می‌کردند خط‌دار، خالدار و ابلق بودند."},{"book":"پیدایش","chapter":"31","verse":"11","text":"آنگاه فرشتۀ خدا در خواب به من گفت: ”یعقوب!“ و من گفتم: ”بله، امر بفرما!“"},{"book":"پیدایش","chapter":"31","verse":"12","text":"گفت: ”ببین، تمام قوچهایی که با میشها جفتگیری می‌کنند خط‌دار، خالدار و ابلق هستند، زیرا از آنچه که لابان به تو کرده است آگاه هستم."},{"book":"پیدایش","chapter":"31","verse":"13","text":"من همان خدایی هستم که در بیت‌ئیل به تو ظاهر شدم، جایی که ستونی از سنگ بر پا نموده بر آن روغن ریختی و نذر کردی که مرا پیروی کنی. اکنون این دیار را ترک کن و به وطن خود بازگرد.“»"},{"book":"پیدایش","chapter":"31","verse":"14","text":"راحیل و لیه در جواب یعقوب گفتند: «در هر حال چیزی از ثروت پدرمان به ما نخواهد رسید،"},{"book":"پیدایش","chapter":"31","verse":"15","text":"زیرا او با ما مثل بیگانه رفتار کرده است. او ما را فروخته و پولی را که از این بابت دریافت داشته، تماماً تصاحب کرده است."},{"book":"پیدایش","chapter":"31","verse":"16","text":"ثروتی که خدا از اموال پدرمان به تو داده است، به ما و فرزندانمان تعلق دارد. پس آنچه خدا به تو فرموده است انجام بده.»"},{"book":"پیدایش","chapter":"31","verse":"17-21","text":"روزی هنگامی که لابان برای چیدن پشم گلهٔ خود بیرون رفته بود، یعقوب بدون اینکه او را از قصد خود آگاه سازد، زنان و فرزندان خود را بر شترها سوار کرده، تمام گله‌ها و اموال خود را که در فَدّان‌اَرام فراهم آورده بود برداشت تا نزد پدرش اسحاق به زمین کنعان برود. پس با آنچه که داشت گریخت. او با خانواده از رود فرات عبور کرد و به سوی کوهستان جلعاد پیش رفت. (در ضمن راحیل بُتهای خاندان پدرش را دزدید و با خود برد.)"},{"book":"پیدایش","chapter":"31","verse":"22","text":"سه روز بعد، به لابان خبر دادند که یعقوب فرار کرده است."},{"book":"پیدایش","chapter":"31","verse":"23","text":"پس او چند نفر را با خود برداشت و با شتاب به تعقیب یعقوب پرداخت و پس از هفت روز در کوهستان جلعاد به او رسید."},{"book":"پیدایش","chapter":"31","verse":"24","text":"همان شب، خدا در خواب بر لابان ظاهر شد و فرمود: «مراقب باش حرفی به یعقوب نزنی.»"},{"book":"پیدایش","chapter":"31","verse":"25","text":"یعقوب در کوهستانِ جلعاد خیمه زده بود که لابان با افرادش به او رسید. او نیز در آنجا خیمۀ خود را بر پا کرد."},{"book":"پیدایش","chapter":"31","verse":"26","text":"لابان از یعقوب پرسید: «چرا مرا فریب دادی و دختران مرا مانند اسیران جنگی برداشتی و رفتی؟"},{"book":"پیدایش","chapter":"31","verse":"27","text":"چرا به من خبر ندادی تا جشنی برایتان بر پا کنم و با ساز و آواز شما را روانه سازم؟"},{"book":"پیدایش","chapter":"31","verse":"28","text":"لااقل می‌گذاشتی نوه‌ها و دخترانم را ببوسم و با آنها خداحافظی کنم! کار احمقانه‌ای کردی!"},{"book":"پیدایش","chapter":"31","verse":"29","text":"قدرت آن را دارم که به تو صدمه برسانم، ولی شبِ گذشته خدای پدرت بر من ظاهر شده، گفت: ”مراقب باش حرفی به یعقوب نزنی.“"},{"book":"پیدایش","chapter":"31","verse":"30","text":"از همهٔ اینها گذشته، تو که می‌خواستی بروی و اینقدر آرزو داشتی که به زادگاه خویش بازگردی، دیگر چرا بُتهای مرا دزدیدی؟»"},{"book":"پیدایش","chapter":"31","verse":"31","text":"یعقوب در جواب وی گفت: «علّت فرار پنهانی من این بود که می‌ترسیدم به زور دخترهایت را از من پس بگیری."},{"book":"پیدایش","chapter":"31","verse":"32","text":"اما در مورد بُتهایت، هر که از ما آنها را دزدیده باشد، کُشته شود. اگر از مال خودت چیزی در اینجا پیدا کردی، در حضور این مردان قسم می‌خورم آن را بدون چون و چرا به تو پس بدهم.» (یعقوب نمی‌دانست که راحیل بُتها را با خود آورده است.)"},{"book":"پیدایش","chapter":"31","verse":"33","text":"لابان به جستجو پرداخت. اول خیمهٔ یعقوب، بعد خیمهٔ لیه و سپس خیمهٔ کنیزان یعقوب را جستجو کرد، ولی بُتها را نیافت. سرانجام به خیمهٔ راحیل رفت."},{"book":"پیدایش","chapter":"31","verse":"34","text":"راحیل که بُتها را دزدیده بود، آنها را زیر جهاز شتر پنهان نموده، روی آن نشسته بود! پس با این که لابان با دقت داخل خیمه را جستجو کرد چیزی پیدا نکرد."},{"book":"پیدایش","chapter":"31","verse":"35","text":"راحیل به پدرش گفت: «پدر، از این که نمی‌توانم در حضور تو بایستم مرا ببخش، چون عادت زنان بر من است.»"},{"book":"پیدایش","chapter":"31","verse":"36","text":"یعقوب دیگر طاقت نیاورد و با عصبانیت به لابان گفت: «چه جرمی مرتکب شده‌ام که مرا اینچنین تعقیب کردی؟"},{"book":"پیدایش","chapter":"31","verse":"37","text":"حال که تمام اموالم را تفتیش کردی، چه چیزی یافتی؟ اگر از مال خود چیزی یافته‌ای آن را پیش همهٔ مردان خودت و مردان من بیاور تا آنها ببینند و قضاوت کنند که از آن کیست!"},{"book":"پیدایش","chapter":"31","verse":"38","text":"در این بیست سال که نزد تو بوده‌ام و از گلهٔ تو مراقبت نموده‌ام، حتی یکی از بچه‌های حیواناتت تلف نشد و هرگز یکی از آنها را نخوردم."},{"book":"پیدایش","chapter":"31","verse":"39","text":"اگر حیوان درنده‌ای به یکی از آنها حمله می‌کرد و آن را می‌کشت، حتی بدون این که به تو بگویم، تاوانش را می‌دادم. اگر گوسفندی از گله در روز یا در شب دزدیده می‌شد، مرا مجبور می‌کردی پولش را بدهم."},{"book":"پیدایش","chapter":"31","verse":"40","text":"در گرمای سوزان روز و سرمای شدید شب، بدون این که خواب به چشمانم راه دهم، برای تو کار کردم."},{"book":"پیدایش","chapter":"31","verse":"41","text":"آری، بیست سال تمام برای تو زحمت کشیدم، چهارده سال به خاطر دو دخترت و شش سال برای به دست آوردن این گله‌ای که دارم! تو بارها حق مرا پایمال کردی."},{"book":"پیدایش","chapter":"31","verse":"42","text":"اگر رحمت خدای جدم ابراهیم و هیبت خدای پدرم اسحاق با من نمی‌بود، اکنون مرا تهیدست روانه می‌کردی. ولی خدا مصیبت و زحمات مرا دیده و به همین سبب دیشب بر تو ظاهر شده است.»"},{"book":"پیدایش","chapter":"31","verse":"43","text":"لابان گفت: «زنان تو، دختران من و فرزندانت، فرزندان من و گله‌ها و هر آنچه که داری از آن من است. پس امروز چگونه می‌توانم به دختران و نوه‌هایم ضرر برسانم؟"},{"book":"پیدایش","chapter":"31","verse":"44","text":"حال بیا با هم عهد ببندیم و از این پس طبق آن عمل کنیم.»"},{"book":"پیدایش","chapter":"31","verse":"45","text":"پس یعقوب سنگی برداشت و آن را به عنوان نشانهٔ عهد، به صورت ستونی بر پا کرد"},{"book":"پیدایش","chapter":"31","verse":"46","text":"و به همراهان خود گفت که سنگها گرد آورند و آنها را به صورت توده‌ای بر پا کنند. آنگاه یعقوب و لابان با هم در پای تودهٔ سنگها غذا خوردند."},{"book":"پیدایش","chapter":"31","verse":"47-48","text":"آنها آن تودهٔ سنگها را «تودهٔ شهادت» نامیدند که به زبان لابان یجرسهدوتا و به زبان یعقوب جَلعید خوانده می‌شد. لابان گفت: «اگر یکی از ما شرایط این عهد را رعایت نکند، این سنگها علیه او شهادت خواهند داد.»"},{"book":"پیدایش","chapter":"31","verse":"49","text":"همچنین آن تودۀ سنگها را مِصفَه (یعنی «برج دیدبانی») نام نهادند، چون لابان گفت: «وقتی که ما از یکدیگر دور هستیم، خداوند بر ما دیدبانی کند."},{"book":"پیدایش","chapter":"31","verse":"50","text":"اگر تو با دخترانم با خشونت رفتار کنی یا زنان دیگری بگیری، من نخواهم فهمید، ولی خدا آن را خواهد دید.»"},{"book":"پیدایش","chapter":"31","verse":"51","text":"لابان افزود: «این توده و این ستون را ببین که آن را میان ما برپا داشته‌ام."},{"book":"پیدایش","chapter":"31","verse":"52","text":"اینها شاهد عهد ما خواهند بود. هیچ‌یک از ما نباید به قصد حمله به دیگری از این توده بگذرد."},{"book":"پیدایش","chapter":"31","verse":"53","text":"خدای جد ما ابراهیم و خدای جد ما ناحور میان ما داوری کند.»"},{"book":"پیدایش","chapter":"31","verse":"54","text":"آنگاه یعقوب در همان کوهستان برای خداوند قربانی کرد و همراهانش را به مهمانی دعوت نموده، با ایشان غذا خورد و همگی شب را در آنجا به سر بردند."},{"book":"پیدایش","chapter":"31","verse":"55","text":"لابان صبح زود برخاسته، دختران و نوه‌هایش را بوسید و آنها را برکت داد و به خانهٔ خویش مراجعت نمود."}]}