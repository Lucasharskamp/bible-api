{"data":[{"book":"Agoago Podo","chapter":"1","verse":"1","text":"Nia agoago podo a Solomon, tama daane David, di king o digau Israel.1.1 1 Kings 4.32"},{"book":"Agoago Podo","chapter":"1","verse":"2","text":"Nia agoago podo aanei e hagamaamaa goodou gi modongoohia di kabemee mo nnelekai hagamaamaa, mo di iloo hagatau nnadinga o nia agoago haingadaa."},{"book":"Agoago Podo","chapter":"1","verse":"3","text":"Nia agoago podo aanei e mee di aago goodou gii hai nia daangada e mouli kabemee, ge e mouli i lodo di tonu, di humalia mo di huudonu."},{"book":"Agoago Podo","chapter":"1","verse":"4","text":"Nia agoago podo aanei e mee di hai tangada de kabemee gi kabemee, ge e mee di aago nia dama daane mo ahina gii hai digau e iloo nia mee."},{"book":"Agoago Podo","chapter":"1","verse":"5","text":"Nia agoago podo aanei e mee di haga kabemee gi nonua digau ala gu kabemee, ge e mee di dagi digau ala guu lawa i nia kuulu,"},{"book":"Agoago Podo","chapter":"1","verse":"6","text":"gii mee ai digaula di modongoohia nia hadinga nngala o nia agoago podo, mo di iloo nia heeu ala e kila aga mai baahi digau kabemee."},{"book":"Agoago Podo","chapter":"1","verse":"7","text":"Di haga madagu o Dimaadua la go di hagamau o di kabemee. Nia daangada ala e de iloo nia mee, ginaadou hagalee hagalabagau di kabemee, ge ginaadou e de hiihai di kabe nia mee.1.7 Job 28.28; Pisalem 111.10; Agoago Podo 9.10"},{"book":"Agoago Podo","chapter":"1","verse":"8","text":"Dagu dama daane, hagalongo gi nnelekai do damana mo do dinana."},{"book":"Agoago Podo","chapter":"1","verse":"9","text":"Nau agoago gaa hai goe gii hai tangada humalia, gadoo be tangada ma ga humu ia gi di hau libogo mo di hau uwa."},{"book":"Agoago Podo","chapter":"1","verse":"10","text":"Dagu dama daane, digau hai mee huaidu ma ga hagamada goe, gei goe hudee hagalongo gi digaula."},{"book":"Agoago Podo","chapter":"1","verse":"11","text":"Maa digaula ga helekai adu boloo, “Gaa hula e halahala tadau dangada e daaligi gii made. Gaa hula e heebagi gi nia daangada ala e noho hua i di aumaalia nadau ihala ai, e hai ai tadau tene."},{"book":"Agoago Podo","chapter":"1","verse":"12","text":"Tadau madagoaa ma ga heetugi gi digaula, digaula e mouli ge maaloo, gei i muli tadau diiagi digaula, digaula la gaa mmade."},{"book":"Agoago Podo","chapter":"1","verse":"13","text":"Gidaadou ga gidee nia hagadilinga maluagina e logo, gaa kae go gidaadou gaa haa tadau hale gii honu."},{"book":"Agoago Podo","chapter":"1","verse":"14","text":"Hanimoi e hula gidaadou, e hai mee ngaadahi gi nia mee gaiaa!”"},{"book":"Agoago Podo","chapter":"1","verse":"15","text":"Dagu dama daane, hudee hana i muli digau beelaa. Goe hudee buni gi digaula."},{"book":"Agoago Podo","chapter":"1","verse":"16","text":"Digaula e deemee di tali maalia di hai nia mee huaidu. Nia madagoaa huogodoo, digaula e hagatogomaalia e daaligi nadau daangada gii mmade."},{"book":"Agoago Podo","chapter":"1","verse":"17","text":"E balumee maa goe gaa hudu dau hele belee kumi di manu dela e daumada goe."},{"book":"Agoago Podo","chapter":"1","verse":"18","text":"Gei digau ala e hagatogomaalia e daaligi di nadau dangada, le e hagatogomaalia hua di nadau hele dela e hele ai ginaadou."},{"book":"Agoago Podo","chapter":"1","verse":"19","text":"Di gaiaa le e hai beelaa. Di gaiaa e daa gi daha di mouli o tangada gaiaadanga, deelaa di hai e tale ang gi tangada ngalungalua huaidu."},{"book":"Agoago Podo","chapter":"1","verse":"20","text":"Hagalongo, di kabemee le e gahigahi i hongo nia ala mo i nia gowaa huihui mee."},{"book":"Agoago Podo","chapter":"1","verse":"21","text":"E wolowolo gi nua i di ngudu o nia bontai o di waahale mo i nia gowaa ala e dagabuli ai nia daangada, boloo:1.21 Agoago Podo 8.1-3"},{"book":"Agoago Podo","chapter":"1","verse":"22","text":"“Goodou ala e de iloo nia mee, e waalooloo behee di godou noho de iloo? E waalooloo behee di godou haga balumee di kabemee? Goodou e deemee di kabe nia mee?"},{"book":"Agoago Podo","chapter":"1","verse":"23","text":"Goodou hagalongo mai dogu madagoaa dela ma ga haga donu godou mee hai hala. Au e gowadu gi goodou nia helekai e hagamaamaa, ge e gowadu gi goodou ogu kabemee."},{"book":"Agoago Podo","chapter":"1","verse":"24","text":"Au nogo gahigahi goodou bolo gi lloomoi, gei goodou hagalee hagalongo. Goodou hagalee hiihai e hagalongo mai."},{"book":"Agoago Podo","chapter":"1","verse":"25","text":"Goodou nogo haga balumee agu helekai hagamaamaa huogodoo, gei goodou e de hiihai bolo au gi haga donu ina godou mee hai hala."},{"book":"Agoago Podo","chapter":"1","verse":"26","text":"Malaa, di madagoaa dela ma ga haingadaa adu gi goodou, deelaa dogu madagoaa e gadagada iei au adu gi goodou. Au ga haganneennee goodou i di madagoaa di haingadaa damana ma ga tale adu gi goodou,"},{"book":"Agoago Podo","chapter":"1","verse":"27","text":"e hanimoi gi goodou gadoo be di madangi gaudogi dela e gaamai ana haingadaa, gei goodou gaa mmae mo di manawa gee."},{"book":"Agoago Podo","chapter":"1","verse":"28","text":"Nomuli, goodou ga halahala ga gahigahi di kabemee, gei au hagalee goou. Goodou ga halahala au, gei goodou e deemee di gidee goodou au."},{"book":"Agoago Podo","chapter":"1","verse":"29","text":"Goodou nogo haga balumee di kabemee, gei goodou nogo de hiihai bolo goodou e hagalaamua Dimaadua i nia madagoaa huogodoo."},{"book":"Agoago Podo","chapter":"1","verse":"30","text":"Goodou nogo de hiihai gi agu helekai hagamaamaa, e de hiihai di hagalongo gi agu helekai ala e aago goodou i godou mee hala ala e hai."},{"book":"Agoago Podo","chapter":"1","verse":"31","text":"Malaa deelaa laa, goodou gaa kae di hui o godou hangaahai, godou hangaahai gaa hai goodou gii magi."},{"book":"Agoago Podo","chapter":"1","verse":"32","text":"Digau ala nogo de hiihai e hagalongo gaa mmade, idimaa digaula hagalee hiihai gi di kabemee. Digau ala e de kabemee, e hagahuaidu hua go nadau dee hiihai e hagabaubau donu."},{"book":"Agoago Podo","chapter":"1","verse":"33","text":"Ma koai e hagalongo mai gi di au, geia e kae di hagamouli. Geia e noho i di hagadagadagagee, hagalee madagu i dahi mee.”"}]}