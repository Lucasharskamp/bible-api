{"data":[{"book":"Genesis","chapter":"4","verse":"1","text":"Adamu anagona malo amodzi ndi Hava mkazi wake ndipo mkaziyo anakhala woyembekezera nabala Kaini, ndipo anati, “Ndi thandizo la Yehova ndapeza mwana wamwamuna.”"},{"book":"Genesis","chapter":"4","verse":"2","text":"Kenaka anabereka mʼbale wake Abele."},{"book":"Genesis","chapter":"4","verse":"3","text":"Patapita nthawi, Kaini anatenga zipatso za ku munda nakazipereka kwa Yehova monga nsembe."},{"book":"Genesis","chapter":"4","verse":"4","text":"Nayenso Abele anatenga ana ankhosa oyamba kubadwa pamodzi ndi mafuta ake nakazipereka ngati nsembe kwa Yehova. Yehova anakondwera ndi Abele ndi nsembe yake."},{"book":"Genesis","chapter":"4","verse":"5","text":"Koma sanakondwere ndi Kaini ndi nsembe yake. Kotero Kaini anakwiya kwambiri ndipo nkhope yake inagwa."},{"book":"Genesis","chapter":"4","verse":"6","text":"Choncho Yehova anati kwa Kaini, “Chifukwa chiyani wakwiya ndipo bwanji nkhope yako yagwa?"},{"book":"Genesis","chapter":"4","verse":"7","text":"Ukanachita zabwino sindikanakulandira kodi? Koma tsopano wachita zoyipa ndipo tchimo likukudikira pa khomo pako, likufuna kukugwira; koma iwe uyenera kugonjetsa tchimolo.”"},{"book":"Genesis","chapter":"4","verse":"8","text":"Tsiku lina Kaini anati kwa mʼbale wake Abele, “Tiye tipite ku munda.” Ndipo ali ku mundako, Kaini anawukira mʼbale wake namupha."},{"book":"Genesis","chapter":"4","verse":"9","text":"Ndipo Yehova anamufunsa Kaini kuti, “Ali kuti mʼbale wako Abele?”"},{"book":"Genesis","chapter":"4","verse":"10","text":"Yehova anati, “Kodi wachita chiyani? Tamvera! Magazi a mʼbale wako akulirira kwa Ine kuchokera mʼnthaka."},{"book":"Genesis","chapter":"4","verse":"11","text":"Ndipo tsopano ndiwe wotembereredwa ndipo wachotsedwa mʼdziko limene nthaka yake inatsekula pakamwa pake kulandira magazi a mʼbale wako amene unakhetsa."},{"book":"Genesis","chapter":"4","verse":"12","text":"Udzalima munda koma nthakayo sidzakupatsanso zokolola zake. Udzakhala wosakhazikika; womangoyendayenda pa dziko lapansi.”"},{"book":"Genesis","chapter":"4","verse":"13","text":"Kaini anati kwa Yehova, “Chilango changa ndi chachikulu kuposera mphamvu zanga."},{"book":"Genesis","chapter":"4","verse":"14","text":"Lero mukundipirikitsa pa dziko ndi pamaso panu; ndidzakhala wosakhazikika, woyendayenda, ndipo aliyense amene adzandipeze adzandipha.”"},{"book":"Genesis","chapter":"4","verse":"15","text":"Koma Yehova anamuwuza kuti, “Sizidzatero ayi; aliyense amene adzaphe Kaini adzalangidwa ndi kulipiritsidwa kasanu ndi kawiri.” Pamenepo Yehova anayika chizindikiro pa Kaini kuti aliyense womupeza asamuphe."},{"book":"Genesis","chapter":"4","verse":"16","text":"Ndipo Kaini anachoka pamaso pa Yehova nakakhala ku dziko la Nodi, kummawa kwa Edeni."},{"book":"Genesis","chapter":"4","verse":"17","text":"Kaini anagona malo amodzi ndi mkazi wake ndipo mkaziyo anakhala woyembekezera nabala Enoki. Kaini nthawi imeneyo nʼkuti akumanga mzinda ndipo anawutcha dzina la mwana wake Enoki."},{"book":"Genesis","chapter":"4","verse":"18","text":"Enoki anabereka Iradi; Iradi anabereka Mehuyaeli, ndipo Mehuyaeli anabereka Metusela, ndipo Metusela anabereka Lameki."},{"book":"Genesis","chapter":"4","verse":"19","text":"Lameki anakwatira akazi awiri, wina dzina lake linali Ada ndi winayo dzina lake linali Zila."},{"book":"Genesis","chapter":"4","verse":"20","text":"Ada anabereka Yabala; iyeyu anali kholo la onse okhala mʼmatenti ndi oweta ziweto."},{"book":"Genesis","chapter":"4","verse":"21","text":"Dzina la mʼbale wake linali Yubala; iyeyu anali kholo la onse oyimba zeze ndi chitoliro."},{"book":"Genesis","chapter":"4","verse":"22","text":"Zila nayenso anali ndi mwana wamwamuna, dzina lake Tubala-Kaini. Iyeyu anali kholo la amisiri onse osula zida za mkuwa ndi chitsulo. Mlongo wake wa Tubala-Kaini anali Naama."},{"book":"Genesis","chapter":"4","verse":"23","text":"Lameki anawuza akazi akewo kuti,"},{"book":"Genesis","chapter":"4","verse":"24","text":"Ngati wopha Kaini amulipsira kasanu nʼkawiri,"},{"book":"Genesis","chapter":"4","verse":"25","text":"Adamu anagonanso malo amodzi ndi mkazi wake, ndipo anabereka mwana wamwamuna namutcha Seti, kutanthauza kuti, “Mulungu wandipatsa mwana wina mʼmalo mwa Abele, popeza Kaini anamupha.”"},{"book":"Genesis","chapter":"4","verse":"26","text":"Seti naye anali ndi mwana wa mwamuna, ndipo anamutcha Enosi."}]}