{"data":[{"book":"Markus","chapter":"16","verse":"1","text":"På lørdagskvelden, etter at hviledagen var over,16:1 Jødene sin hviledag begynner omkring klokken 18 på fredag kveld og slutter klokken 18 på lørdag kveld. Mellom disse klokkeslettene blir ikke noe unødvendig arbeid utført. kjøpte Maria Magdalena, Salome og Maria som var Jakob sin mor, aromatiske oljer for å gå og salve kroppen til Jesus."},{"book":"Markus","chapter":"16","verse":"2","text":"Tidlig søndags morgen, like før solen sto opp, gikk de ut til graven."},{"book":"Markus","chapter":"16","verse":"3","text":"Underveis spurte de seg: ”Hvem skal rulle bort steinen fra inngangen for oss?”"},{"book":"Markus","chapter":"16","verse":"4","text":"Men da de kom fram, så de at steinen, som var svært tung, allerede var rullet bort."},{"book":"Markus","chapter":"16","verse":"5","text":"De gikk inn i den åpne graven, og på høyre siden satt en ung mann kledd i en lang hvit drakt."},{"book":"Markus","chapter":"16","verse":"6","text":"Den unge mannen sa: ”Vær ikke redde. Dere leter etter Jesus fra Nasaret, han som ble henrettet på et kors. Han har stått opp og er blitt levende igjen. Han er ikke her. Se, dette er stedet der kroppen hans ble lagt."},{"book":"Markus","chapter":"16","verse":"7","text":"Gå nå og si til disiplene, og spesielt til Peter, at Jesus skal gå i forveien for dem til Galilea. Der skal de få se ham, akkurat som han sa før han døde.”"},{"book":"Markus","chapter":"16","verse":"8","text":"Kvinnene sprang skjelvende bort fra graven. De var så sjokkerte at de ikke våget å fortelle til noen om det de hadde vært vitne til.16:8 Her slutter Markus sin fortelling om Jesus i følge med de eldste og mest pålitelige håndskriftene. Andre håndskrifter har med ulike avslutninger på boken. Vi gjengir de to mest vanlige. Den lengste forekommer i flest håndskrifter."},{"book":"Markus","chapter":"16","verse":"9","text":"Det var tidlig søndag morgen, dagen etter hviledagen16:9 I grunnteksten: Sabbaten. Jødene sin hviledag er den sjuende dagen i deres uke, altså lørdagen., da Jesus sto opp fra de døde. Den første personen han viste seg for, var Maria Magdalena. Hun var den kvinnen som han hadde satt fri fra sju onde ånder."},{"book":"Markus","chapter":"16","verse":"10","text":"Maria gikk og fortalte det til dem som hadde fulgt Jesus og som nå sørget og gråt."},{"book":"Markus","chapter":"16","verse":"11","text":"Da de fikk høre at han levde og hadde vist seg for henne, trodde de ikke på det."},{"book":"Markus","chapter":"16","verse":"12","text":"Senere viste Jesus seg for to av disiplene mens de var på veien fra Jerusalem og ut på landsbygden. Først kjente de ham ikke igjen, etter som utseendet hans var forandret."},{"book":"Markus","chapter":"16","verse":"13","text":"Da de litt etter forsto hvem han var, skyndte de seg av sted og fortalte det til de andre. Ingen trodde på dem!"},{"book":"Markus","chapter":"16","verse":"14","text":"Litt seinere viste han seg for sine elleve disipler mens de spiste sammen. Han spurte hvorfor de hadde så vanskelig for å tro, og hvorfor de så hardnakket nektet å stole på dem som hadde sett ham etter at han hadde stått opp fra de døde?"},{"book":"Markus","chapter":"16","verse":"15","text":"Han sa: ”Gå ut i hele verden og spre budskapet om meg til alle menneskene."},{"book":"Markus","chapter":"16","verse":"16","text":"Den som tror og blir døpt, skal bli frelst, men den som nekter å tro, skal bli dømt."},{"book":"Markus","chapter":"16","verse":"17","text":"Og jeg skal gi kraft til dem som tror, slik at de kan gjøre mirakler og tegn. De skal drive ut onde ånder i navnet mitt, og de skal få evne til å snakke nye språk."},{"book":"Markus","chapter":"16","verse":"18","text":"De skal uten risiko kunne hanskes med slanger, de skal ikke bli skadet selv om de drikker noe giftig og de skal legge hendene på de syke og gjøre dem friske.”"},{"book":"Markus","chapter":"16","verse":"19","text":"Da Herren Jesus hadde sagt dette, ble han tatt opp til himmelen og satte seg ved Guds høyre hånd for å regjere.16:19 Den som sitter på Guds høyre side, deler hans makt og regjerer sammen med ham."},{"book":"Markus","chapter":"16","verse":"20","text":"Disiplene gikk ut over alt og forkynte for menneskene, og Herren var med og bekreftet budskapet gjennom de miraklene som fulgte med virksomheten."}]}