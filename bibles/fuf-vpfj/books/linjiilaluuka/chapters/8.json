{"data":[{"book":"LINJIILA LUUKA","chapter":"8","verse":"1","text":"Ɓawto ɗun, Iisaa yahayno gila e saare heɓi e saare, gila e hoɗo haa e koɗolun wondude e *sahaabaaɓe makko ɓen sappoo e ɗiɗo, hara himo waajoo feɲɲina Kibaaru Moƴƴo *laamu Alla ngun."},{"book":"LINJIILA LUUKA","chapter":"8","verse":"2","text":"Himo wondunoo kadi e rewɓe goo ɲawndaaɓe jinnaaji bonɗi e ɲabbeeli, wano Mariyama oo jammaaɗo Mariyama Magaduuna, mo jinnaaji jeeɗiɗi yaltinaa e mun,"},{"book":"LINJIILA LUUKA","chapter":"8","verse":"3","text":"e Yuuwanna on ko sonnaajo Kuusa oo mbatulaajo *Heroodu, e Suusanatu, e woɓɓe goo wallitoraynooɓe ɓe keyeeji mun."},{"book":"LINJIILA LUUKA","chapter":"8","verse":"4","text":"Jamaa njano mooɓii, yimɓe buy iwri e ca'e heewuɗe, ari e makko. O waɗani ɓe ngal misal ɗoo:"},{"book":"LINJIILA LUUKA","chapter":"8","verse":"5","text":"«Ko remoowo yaltunoo sankugol awdi mun ndin. E nder ko o sankata kon, gabbe goo yani ka ɗatal, feƴƴooɓe ɓen yaaɓi, colli ɗin kadi moɗi ɗe."},{"book":"LINJIILA LUUKA","chapter":"8","verse":"6","text":"Goɗɗe ɗen yani e hoore fetere, no ɗe fuɗirnoo, ɗe yoori, ɓay ɗe alaa e ɓuuɓol."},{"book":"LINJIILA LUUKA","chapter":"8","verse":"7","text":"Goɗɗe goo kadi yani ka sooƴoore, ɗe fuɗidi e mayre, sooƴoore nden moɗi ɗe."},{"book":"LINJIILA LUUKA","chapter":"8","verse":"8","text":"Goɗɗe goo yani ka leydi moƴƴiri. Ɗe fuɗi, ɗe rimi cawti ɗi gabbe teemedere.» Wa fewndo ko o yewtaynoo ɗun, o ewnii, o wi'i: «Mo no mari noppi nanirɗi yo nanu!»"},{"book":"LINJIILA LUUKA","chapter":"8","verse":"9","text":"Onsay taalibaaɓe makko ɓen landii mo ko ngal misal ɗoo firi."},{"book":"LINJIILA LUUKA","chapter":"8","verse":"10","text":"O jaabii ɓe: «Onon on yeɗaama andugol gundooji laamu Alla ngun. Kono ɓeya luttuɓe, ɗun wowlirante ɓe mise, fii yo ɓe ndaaru, hara ɓe yi'ataa, yo ɓe nanu, hara ɓe faamataa."},{"book":"LINJIILA LUUKA","chapter":"8","verse":"11","text":"«E hino ko ngal misal firi: Awdi ndin ko daalol Alla ngol."},{"book":"LINJIILA LUUKA","chapter":"8","verse":"12","text":"Nde awdi sankaandi ndin saami ka ɗatal, ɗun no wa'i wa nde woɓɓe nani daalol ngol, kono Ibuliisa ara itta ngol e ɓerɗe maɓɓe fii wota ɓe gomɗin sakko ɓe dandee."},{"book":"LINJIILA LUUKA","chapter":"8","verse":"13","text":"Nde awdi sankaandi ndin saami ka fetere, ɗun no wa'i wa nde woɓɓe nani daalol ngol, ɓe jaɓira ngol weltaare. Kono ɓe alaa ɗaɗi. Ɓe gomɗinay haa e saa'i, kono si ɓe ndarndaama, ɓe tertoo."},{"book":"LINJIILA LUUKA","chapter":"8","verse":"14","text":"Nde awdi sankaandi ndin saami ka sooƴoore, ɗun no wa'i wa nde woɓɓe nani daalol ngol, kono hara ɓe moɗiraama anndeeji aduna e jawle aduna e faaleeji ngurndan aduna e nder yaadu maɓɓe ndun, ɓe ronka rimude moƴƴa."},{"book":"LINJIILA LUUKA","chapter":"8","verse":"15","text":"Nde awdi sankaandi ndin saami ka leydi moƴƴiri, ɗun no wa'i wa nde woɓɓe naniri daaluyee on ɓernde laaɓunde moƴƴunde, jogitoo mara. Ko ɓen woni rimooɓe e nder wakkilaare."},{"book":"LINJIILA LUUKA","chapter":"8","verse":"16","text":"«Hay gooto huɓɓintaa lampu buuma mo maa sorna mo e ley danki. Kono o joɗɗinay mo e kene fii no naatooɓe ɓen yi'ira ndaygu ngun."},{"book":"LINJIILA LUUKA","chapter":"8","verse":"17","text":"Ko fii alaa ko suuɗii ko feeɲataa, kala gundoo ko sakkitorta ko feeɲoygol."},{"book":"LINJIILA LUUKA","chapter":"8","verse":"18","text":"Awa wattanee yiila e no heɗorton non, ko fii ko marɗo ɓeydantee, kono mo maraa on jaɓitante hay ko o sikki himo mari kon.»"},{"book":"LINJIILA LUUKA","chapter":"8","verse":"19","text":"Yumma Iisaa e yumma-gootooɓe makko ɓen ari, kono ɓe waawaali tumbondirde e makko hakkee yimɓe."},{"book":"LINJIILA LUUKA","chapter":"8","verse":"20","text":"O humpitaa wonde: «Yumma mon e yumma-gootooɓe mon ɓen no darii ka yaasi, hiɓe faalaa yiidude e mon."},{"book":"LINJIILA LUUKA","chapter":"8","verse":"21","text":"Kono o jaabii ɓe, o wi'i: «Yumma an e yumma-gootooɓe an ɓen ko heɗotooɓe daaluyee Alla on, ɲinna mo.»"},{"book":"LINJIILA LUUKA","chapter":"8","verse":"22","text":"Ɲande goo Iisaa bakii e laakun wondude e taalibaaɓe mun ɓen. O wi'i ɓe: «Lumbiten ka gaɗa weendu.» Ɓe yahi."},{"book":"LINJIILA LUUKA","chapter":"8","verse":"23","text":"E nder ko ɓe lumbata kon, Iisaa ɗaanii. Waabiliire tiiɗunde wondunde e hendu tippii ka weendu, laakun kun fuɗɗii heewude ndiyan, ɗun wonani ɓe nawaare hulɓiniinde."},{"book":"LINJIILA LUUKA","chapter":"8","verse":"24","text":"Ɓe ari, ɓe findini mo, ɓe wi'i: «Karamoko'en, Karamoko'en, en mulay woni!»"},{"book":"LINJIILA LUUKA","chapter":"8","verse":"25","text":"Ontuma o wi'i ɓe: «Ko honto gomɗinal mon ngal woni?»"},{"book":"LINJIILA LUUKA","chapter":"8","verse":"26","text":"Ɓe hewtoyi e ndii leydi ɓee Gadariyankooɓe tiindondirndi e ngal diiwal Jaliilu."},{"book":"LINJIILA LUUKA","chapter":"8","verse":"27","text":"Ɓay Iisaa jippike ka leydi, neɗɗo jeyaaɗo e nden saare mo jinnaaji buy nangi, ari e makko. Tawi gila neeɓii o ɓornotaako conci, o naatataa e suudu, ko ka hakkunde genaale o hoɗunoo."},{"book":"LINJIILA LUUKA","chapter":"8","verse":"28","text":"No o yiirunoo Iisaa, o sonki, o yani e ley koyɗe makko, o ewnii, himo wi'a: «Ko honɗun faalanaɗaa lan an Iisaa *Ɓiɗɗo Alla Jom Ɓural on? Mi torike ma wota a lettan!»"},{"book":"LINJIILA LUUKA","chapter":"8","verse":"29","text":"Ngii jinnawii bonngii wi'i ɗun sabu ko Iisaa yamiraynoo ngin yaltugol e oo neɗɗo kon. Tawi ngin jinnawii nangayno mo soono woo, o dumbee juuɗe e koyɗe fii aynugol mo, kono o bonnayno ɗen jolokooje fow, onsay jinnawii ngin nawra mo ka wulaaji."},{"book":"LINJIILA LUUKA","chapter":"8","verse":"30","text":"Onsay Iisaa landii mo: «Ko honno inneteɗaa?»"},{"book":"LINJIILA LUUKA","chapter":"8","verse":"31","text":"Awa kadi hiɗi jeejaynoo Iisaa fii wota o yamir ɗi yahugol ka *gaygii ngin alaa kattudi ngin."},{"book":"LINJIILA LUUKA","chapter":"8","verse":"32","text":"Tawi wuro kose moolanaango no ooraynoo ka falo. Onsay jinnaaji ɗin jeeji Iisaa yo o accu ɗi naata e ɗin koseeji. O newnani ɗi ɗun."},{"book":"LINJIILA LUUKA","chapter":"8","verse":"33","text":"Jinnaaji ɗin yalti e on neɗɗo, ɗi naati e nder ɗin koseeji. Onsay koseeji ɗin giddi ka falo, ɗi unoyii ka weendu, ɗi yoolii."},{"book":"LINJIILA LUUKA","chapter":"8","verse":"34","text":"Ɓay ornaynooɓe ɗi ɓen yi'ii ɗun, ɓe dogi, ɓe fillitoyii ɗun ka saare e ka fulawaaji."},{"book":"LINJIILA LUUKA","chapter":"8","verse":"35","text":"Onsay yimɓe ɓen ari yi'ugol kon ko waɗi. Ɓe ari e Iisaa, ɓe tawi on neɗɗo mo jinnaaji ɗin yalti e mun no jooɗii ka ley koyɗe Iisaa, himo ɓornii, himo wondi e hakkille timmuɗe, ɓe huli."},{"book":"LINJIILA LUUKA","chapter":"8","verse":"36","text":"Yi'unooɓe ko waɗi kon fillitanii ɓe no jinnanooɗo on selliniraa."},{"book":"LINJIILA LUUKA","chapter":"8","verse":"37","text":"Onsay jeyaaɓe e diiwal Gadariyankooɓe ɓen fow torii mo yaltugol ka maɓɓe sabu kulol ngol ɓe heɓi ɗon ngol. Ontuma Iisaa bakii ka laakun yiltitii."},{"book":"LINJIILA LUUKA","chapter":"8","verse":"38","text":"Onsay neɗɗo mo jinnaaji ɗin yaltinaa e mun on torii Iisaa wondugol e makko. Kono Iisaa yilti mo, o wi'i mo:"},{"book":"LINJIILA LUUKA","chapter":"8","verse":"39","text":"«Hootu ka mon, fillitoyoɗaa ko Alla waɗan-maa kon.» Onsay o yahi, o ukkii ka saare, o fillitii kala ko Iisaa waɗani mo kon."},{"book":"LINJIILA LUUKA","chapter":"8","verse":"40","text":"Ɓay Iisaa lumbitii, jamaa on jaɓɓii mo, ko fii hari fow no sabbii mo."},{"book":"LINJIILA LUUKA","chapter":"8","verse":"41","text":"Tun oo hooreejo juulirde maɓɓe wi'eteeɗo Yaayirusu ari e makko. Onsay o yani e ley koyɗe Iisaa, o torii mo hewtugol ka suudu makko,"},{"book":"LINJIILA LUUKA","chapter":"8","verse":"42","text":"ɓay tawi jiwo makko bajjo mo wa duuɓi sappoo e ɗiɗi no e daande mayde."},{"book":"LINJIILA LUUKA","chapter":"8","verse":"43","text":"Tawi kadi debbo no e nden nokkuure, heɓii duuɓi sappoo e ɗiɗi, himo soncaade. Awa kadi o ittii jawle makko fow o yoɓii ɲawndooɓe ɓen, kono hay gooto e maɓɓe waawaali mo sellinde."},{"book":"LINJIILA LUUKA","chapter":"8","verse":"44","text":"On debbo wontiri ɓaawo Iisaa. No o meemirnoo kombol dolokke makko on, ko o soncotonoo kon taƴi."},{"book":"LINJIILA LUUKA","chapter":"8","verse":"45","text":"Onsay Iisaa wi'i: «Ko hombo meemimmi?»"},{"book":"LINJIILA LUUKA","chapter":"8","verse":"46","text":"Kono Iisaa jaabii, o wi'i: «Goɗɗo meemii lan, ko fii mi andii wonde bawgal an ngal gollii goɗɗun.»"},{"book":"LINJIILA LUUKA","chapter":"8","verse":"47","text":"Nde debbo on tawnoo ko o waɗi kon pulfitike, o ari himo diwna, o yani e ley koyɗe Iisaa, o furɲiti yeeso jamaa on fow ko fii honɗun o meemani mo e ko honno kadi o selliniraa ɗon kisan."},{"book":"LINJIILA LUUKA","chapter":"8","verse":"48","text":"Onsay Iisaa wi'i mo: «Jiwo an, gomɗinal maa ngal sellinii ma. Yahu e hoore ɓuttu.»"},{"book":"LINJIILA LUUKA","chapter":"8","verse":"49","text":"Wa fewndo ko Iisaa yewtata ɗun, gorko jeyaaɗo ka hooreejo juulirde nden ari, wi'i mo: «Jiwo maa on maayii. Hay tertiɗaa sonjugol oo karamokoojo.»"},{"book":"LINJIILA LUUKA","chapter":"8","verse":"50","text":"Kono ɓay Iisaa nanii ɗun, o wi'i hooreejo juulirde nden: «Wota a hulu, gomɗin tun, jiwo maa on hisay.»"},{"book":"LINJIILA LUUKA","chapter":"8","verse":"51","text":"Ɓay Iisaa hewtii ka hooreejo juulirde nden, o jaɓaano naatidude hay e gooto ka suudu si hinaa Petruusu e Yaaquuba e Yuuhanna wondude e yumma jiwo on e ben jiwo on."},{"book":"LINJIILA LUUKA","chapter":"8","verse":"52","text":"Tawi fow no wulla fesa fii on jiwo. Onsay Iisaa wi'i: «Wota on wullu mo, ko fii o maayaali, o ɗaani.»"},{"book":"LINJIILA LUUKA","chapter":"8","verse":"53","text":"Onsay ɓe jali mo, ko fii hiɓe andi jiwo on maayii."},{"book":"LINJIILA LUUKA","chapter":"8","verse":"54","text":"Onsay Iisaa nangi jungo jiwo on, o ewnii, o wi'i: «Jiwo, immo!»"},{"book":"LINJIILA LUUKA","chapter":"8","verse":"55","text":"Tun wonkii jiwo on arti, o immii ɗon kisan. Onsay Iisaa yamiri ɓe okkorgol mo ɲaametee."},{"book":"LINJIILA LUUKA","chapter":"8","verse":"56","text":"Kaawee heɓi mawɓe jiwo on. Kono o yamiri ɓe wota ɓe wowlan hay gooto kon ko waɗi ɗon."}]}