{"data":[{"book":"Apokalyps","chapter":"9","verse":"1","text":"De vijfde engel blies: Toen zag ik een ster, die uit de hemel op aarde was neergevallen; en haar werd de sleutel gegeven van de put van de Afgrond."},{"book":"Apokalyps","chapter":"9","verse":"2","text":"Ze opende de put van de Afgrond; rook steeg op uit de put als de rook van een geweldige oven; de zon en de lucht werden verduisterd door de rook uit de put."},{"book":"Apokalyps","chapter":"9","verse":"3","text":"En uit de rook stegen sprinkhanen op en streken neer op de aarde. En er werd hun een macht gegeven, zoals aardse schorpioenen die hebben."},{"book":"Apokalyps","chapter":"9","verse":"4","text":"Maar er werd hun gezegd, dat ze het gras der aarde niet mochten beschadigen, geen groen en geen boom, doch enkel de mensen, die op het voorhoofd niet dragen het zegel van God."},{"book":"Apokalyps","chapter":"9","verse":"5","text":"Niet werd hun vergund, ze te doden, maar wèl ze te kwellen vijf maanden lang; hun kwelling is pijnlijk als van een schorpioen, als hij een mens steekt."},{"book":"Apokalyps","chapter":"9","verse":"6","text":"In die dagen zullen de mensen de dood zoeken, maar hem niet vinden; smachten zullen ze om te sterven, maar de dood vliedt henen van hen."},{"book":"Apokalyps","chapter":"9","verse":"7","text":"De sprinkhanen nu zagen er uit als paarden, toegerust tot de strijd. Op hun koppen droegen ze kronen als van goud; hun gezichten waren als die van een mens;"},{"book":"Apokalyps","chapter":"9","verse":"8","text":"hun haren gelijk aan vrouwenharen; hun tanden gelijk aan leeuwentanden."},{"book":"Apokalyps","chapter":"9","verse":"9","text":"Ze droegen borstharnassen als ijzeren pantsers, en het geluid hunner vleugels was als het daveren van wagens met veel paarden, oprukkend ten strijd."},{"book":"Apokalyps","chapter":"9","verse":"10","text":"Als schorpioenen droegen ze staarten met angels, en in die staarten de macht, om de mensen te schaden, vijf maanden lang."},{"book":"Apokalyps","chapter":"9","verse":"11","text":"Tot koning over zich hebben ze den Engel van de Afgrond: zijn naam is “Abaddon” in ‘t hebreeuws, “Apollion” is zijn naam in ‘t grieks."},{"book":"Apokalyps","chapter":"9","verse":"12","text":"Het eerste “Wee!” is voorbij: zie nog twee “Weeën” komen hierna."},{"book":"Apokalyps","chapter":"9","verse":"13","text":"De zesde engel blies: En ik hoorde een stem uit de vier hoornen van het gouden altaar, dat staat voor het aanschijn van God."},{"book":"Apokalyps","chapter":"9","verse":"14","text":"Ze riep tot den zesden engel met de bazuin: Laat los de vier engelen, die bij de grote rivier de Eufraat zijn gebonden!"},{"book":"Apokalyps","chapter":"9","verse":"15","text":"En losgelaten werden de vier engelen, die zich gereed hadden gemaakt voor het uur en de dag, de maand en het jaar, om het derde deel der mensen te doden."},{"book":"Apokalyps","chapter":"9","verse":"16","text":"Ik hoorde hun getal: Het getal der bereden strijdkrachten was twintigduizend maal tienduizend."},{"book":"Apokalyps","chapter":"9","verse":"17","text":"Zó zag ik in het visioen de paarden en hun berijders: ze droegen harnassen, vuurrood, paars, zwavelgrauw; de koppen der paarden waren als koppen van leeuwen; vuur, rook en zwavel kwam uit hun bek."},{"book":"Apokalyps","chapter":"9","verse":"18","text":"Door deze drie plagen werd het derde deel der mensen gedood, namelijk door het vuur, de rook en de zwavel uit hun bek."},{"book":"Apokalyps","chapter":"9","verse":"19","text":"Want de macht der paarden ligt in hun bek, maar tegelijk in hun staarten; immers hun staarten zijn slangen gelijk, en van koppen voorzien: ook hiermee brengen ze letsel toe."},{"book":"Apokalyps","chapter":"9","verse":"20","text":"En de rest van de mensen, die door deze plagen niet werden gedood, bekeerden zich toch niet van de werken hunner handen, van de aanbidding der duivels, en der beelden van goud, zilver en koper, steen en hout, die niet kunnen zien, niet horen, niet gaan;"},{"book":"Apokalyps","chapter":"9","verse":"21","text":"ze bekeerden zich niet van hun moorden, hun toverij, hun ontucht en diefstal."}]}