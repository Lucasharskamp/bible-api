{"data":[{"book":"preritAH","chapter":"8","verse":"1","text":"tasya hatyAkaraNaM zaulopi samamanyata| tasmin samaye yirUzAlamnagarasthAM maNDalIM prati mahAtADanAyAM jAtAyAM preritalokAn hitvA sarvve'pare yihUdAzomiroNadezayo rnAnAsthAne vikIrNAH santo gatAH|"},{"book":"preritAH","chapter":"8","verse":"2","text":"anyacca bhaktalokAstaM stiphAnaM zmazAne sthApayitvA bahu vyalapan|"},{"book":"preritAH","chapter":"8","verse":"3","text":"kintu zaulo gRhe gRhe bhramitvA striyaH puruSAMzca dhRtvA kArAyAM baddhvA maNDalyA mahotpAtaM kRtavAn|"},{"book":"preritAH","chapter":"8","verse":"4","text":"anyacca ye vikIrNA abhavan te sarvvatra bhramitvA susaMvAdaM prAcArayan|"},{"book":"preritAH","chapter":"8","verse":"5","text":"tadA philipaH zomiroNnagaraM gatvA khrISTAkhyAnaM prAcArayat;"},{"book":"preritAH","chapter":"8","verse":"6","text":"tato'zuci-bhRtagrastalokebhyo bhUtAzcItkRtyAgacchan tathA bahavaH pakSAghAtinaH khaJjA lokAzca svasthA abhavan|"},{"book":"preritAH","chapter":"8","verse":"7","text":"tasmAt lAkA IdRzaM tasyAzcaryyaM karmma vilokya nizamya ca sarvva ekacittIbhUya tenoktAkhyAne manAMsi nyadadhuH|"},{"book":"preritAH","chapter":"8","verse":"8","text":"tasminnagare mahAnandazcAbhavat|"},{"book":"preritAH","chapter":"8","verse":"9","text":"tataH pUrvvaM tasminnagare zimonnAmA kazcijjano bahvI rmAyAkriyAH kRtvA svaM kaJcana mahApuruSaM procya zomiroNIyAnAM mohaM janayAmAsa|"},{"book":"preritAH","chapter":"8","verse":"10","text":"tasmAt sa mAnuSa Izvarasya mahAzaktisvarUpa ityuktvA bAlavRddhavanitAH sarvve lAkAstasmin manAMsi nyadadhuH|"},{"book":"preritAH","chapter":"8","verse":"11","text":"sa bahukAlAn mAyAvikriyayA sarvvAn atIva mohayAJcakAra, tasmAt te taM menire|"},{"book":"preritAH","chapter":"8","verse":"12","text":"kintvIzvarasya rAjyasya yIzukhrISTasya nAmnazcAkhyAnapracAriNaH philipasya kathAyAM vizvasya teSAM strIpuruSobhayalokA majjitA abhavan|"},{"book":"preritAH","chapter":"8","verse":"13","text":"zeSe sa zimonapi svayaM pratyait tato majjitaH san philipena kRtAm AzcaryyakriyAM lakSaNaJca vilokyAsambhavaM manyamAnastena saha sthitavAn|"},{"book":"preritAH","chapter":"8","verse":"14","text":"itthaM zomiroNdezIyalokA Izvarasya kathAm agRhlan iti vArttAM yirUzAlamnagarasthapreritAH prApya pitaraM yohanaJca teSAM nikaTe preSitavantaH|"},{"book":"preritAH","chapter":"8","verse":"15","text":"tatastau tat sthAnam upasthAya lokA yathA pavitram AtmAnaM prApnuvanti tadarthaM prArthayetAM|"},{"book":"preritAH","chapter":"8","verse":"16","text":"yataste purA kevalaprabhuyIzo rnAmnA majjitamAtrA abhavan, na tu teSAM madhye kamapi prati pavitrasyAtmana AvirbhAvo jAtaH|"},{"book":"preritAH","chapter":"8","verse":"17","text":"kintu preritAbhyAM teSAM gAtreSu kareSvarpiteSu satsu te pavitram AtmAnam prApnuvan|"},{"book":"preritAH","chapter":"8","verse":"18","text":"itthaM lokAnAM gAtreSu preritayoH karArpaNena tAn pavitram AtmAnaM prAptAn dRSTvA sa zimon tayoH samIpe mudrA AnIya kathitavAn;"},{"book":"preritAH","chapter":"8","verse":"19","text":"ahaM yasya gAtre hastam arpayiSyAmi tasyApi yathetthaM pavitrAtmaprApti rbhavati tAdRzIM zaktiM mahyaM dattaM|"},{"book":"preritAH","chapter":"8","verse":"20","text":"kintu pitarastaM pratyavadat tava mudrAstvayA vinazyantu yata Izvarasya dAnaM mudrAbhiH krIyate tvamitthaM buddhavAn;"},{"book":"preritAH","chapter":"8","verse":"21","text":"IzvarAya tAvantaHkaraNaM saralaM nahi, tasmAd atra tavAMzo'dhikArazca kopi nAsti|"},{"book":"preritAH","chapter":"8","verse":"22","text":"ata etatpApahetoH khedAnvitaH san kenApi prakAreNa tava manasa etasyAH kukalpanAyAH kSamA bhavati, etadartham Izvare prArthanAM kuru;"},{"book":"preritAH","chapter":"8","verse":"23","text":"yatastvaM tiktapitte pApasya bandhane ca yadasi tanmayA buddham|"},{"book":"preritAH","chapter":"8","verse":"24","text":"tadA zimon akathayat tarhi yuvAbhyAmuditA kathA mayi yathA na phalati tadarthaM yuvAM mannimittaM prabhau prArthanAM kurutaM|"},{"book":"preritAH","chapter":"8","verse":"25","text":"anena prakAreNa tau sAkSyaM dattvA prabhoH kathAM pracArayantau zomiroNIyAnAm anekagrAmeSu susaMvAdaJca pracArayantau yirUzAlamnagaraM parAvRtya gatau|"},{"book":"preritAH","chapter":"8","verse":"26","text":"tataH param Izvarasya dUtaH philipam ityAdizat, tvamutthAya dakSiNasyAM dizi yo mArgo prAntarasya madhyena yirUzAlamo 'sAnagaraM yAti taM mArgaM gaccha|"},{"book":"preritAH","chapter":"8","verse":"27","text":"tataH sa utthAya gatavAn; tadA kandAkInAmnaH kUzlokAnAM rAjJyAH sarvvasampatteradhIzaH kUzadezIya ekaH SaNDo bhajanArthaM yirUzAlamnagaram Agatya"},{"book":"preritAH","chapter":"8","verse":"28","text":"punarapi rathamAruhya yizayiyanAmno bhaviSyadvAdino granthaM paThan pratyAgacchati|"},{"book":"preritAH","chapter":"8","verse":"29","text":"etasmin samaye AtmA philipam avadat, tvam rathasya samIpaM gatvA tena sArddhaM mila|"},{"book":"preritAH","chapter":"8","verse":"30","text":"tasmAt sa dhAvan tasya sannidhAvupasthAya tena paThyamAnaM yizayiyathaviSyadvAdino vAkyaM zrutvA pRSTavAn yat paThasi tat kiM budhyase?"},{"book":"preritAH","chapter":"8","verse":"31","text":"tataH sa kathitavAn kenacinna bodhitohaM kathaM budhyeya? tataH sa philipaM rathamAroDhuM svena sArddham upaveSTuJca nyavedayat|"},{"book":"preritAH","chapter":"8","verse":"32","text":"sa zAstrasyetadvAkyaM paThitavAn yathA, samAnIyata ghAtAya sa yathA meSazAvakaH| lomacchedakasAkSAcca meSazca nIravo yathA| Abadhya vadanaM svIyaM tathA sa samatiSThata|"},{"book":"preritAH","chapter":"8","verse":"33","text":"anyAyena vicAreNa sa ucchinno 'bhavat tadA| tatkAlInamanuSyAn ko jano varNayituM kSamaH| yato jIvannRNAM dezAt sa ucchinno 'bhavat dhruvaM|"},{"book":"preritAH","chapter":"8","verse":"34","text":"anantaraM sa philipam avadat nivedayAmi, bhaviSyadvAdI yAmimAM kathAM kathayAmAsa sa kiM svasmin vA kasmiMzcid anyasmin?"},{"book":"preritAH","chapter":"8","verse":"35","text":"tataH philipastatprakaraNam Arabhya yIzorupAkhyAnaM tasyAgre prAstaut|"},{"book":"preritAH","chapter":"8","verse":"36","text":"itthaM mArgeNa gacchantau jalAzayasya samIpa upasthitau; tadA klIbo'vAdIt pazyAtra sthAne jalamAste mama majjane kA bAdhA?"},{"book":"preritAH","chapter":"8","verse":"37","text":"tataH philipa uttaraM vyAharat svAntaHkaraNena sAkaM yadi pratyeSi tarhi bAdhA nAsti| tataH sa kathitavAn yIzukhrISTa Izvarasya putra ityahaM pratyemi|"},{"book":"preritAH","chapter":"8","verse":"38","text":"tadA rathaM sthagitaM karttum AdiSTe philipaklIbau dvau jalam avAruhatAM; tadA philipastam majjayAmAsa|"},{"book":"preritAH","chapter":"8","verse":"39","text":"tatpazcAt jalamadhyAd utthitayoH satoH paramezvarasyAtmA philipaM hRtvA nItavAn, tasmAt klIbaH punastaM na dRSTavAn tathApi hRSTacittaH san svamArgeNa gatavAn|"},{"book":"preritAH","chapter":"8","verse":"40","text":"philipazcAsdodnagaram upasthAya tasmAt kaisariyAnagara upasthitikAlaparyyanataM sarvvasminnagare susaMvAdaM pracArayan gatavAn|"}]}