{"data":[{"book":"ІСУСА","chapter":"24","verse":"1","text":"І сабраў Ісус усе плямёны Ізраілевыя ў Сіхем і склікаў старэйшынаў Ізраіля і правадыроў яго, і судзьдзяў яго і наглядчыкаў яго, і сталі перад Богам."},{"book":"ІСУСА","chapter":"24","verse":"2","text":"І сказаў Ісус усяму народу: так кажа Гасподзь Бог Ізраілеў: «за ракою жылі бацькі вашыя спрадвеку, Тара, бацька Абрагама і бацька Нахора, і служылі іншым багам."},{"book":"ІСУСА","chapter":"24","verse":"3","text":"Але Я ўзяў бацьку вашага Абрагама з-за ракі і вадзіў яго па ўсёй зямлі Ханаанскай, і памножыў семя ягонае і даў яму Ісаака."},{"book":"ІСУСА","chapter":"24","verse":"4","text":"Ісааку даў Якава і Ісава. Ісаву даў Я гару Сэір у спадчыну; а Якаў і сыны ягоныя перайшлі ў Егіпет."},{"book":"ІСУСА","chapter":"24","verse":"5","text":"І паслаў Я Майсея і Аарона і пакараў Егіпет пошасьцямі, якія ўчыніў Я сярод яго, і потым вывеў вас."},{"book":"ІСУСА","chapter":"24","verse":"6","text":"Я вывеў бацькоў вашых зь Егіпта, і вы прыйшлі да мора. Тады Егіпцяне гналіся за бацькамі вашымі з калясьніцамі і вершнікамі да Чэрмнага мора."},{"book":"ІСУСА","chapter":"24","verse":"7","text":"Але яны заенчылі да Госпада, і Ён паклаў цемру паміж вамі і Егіпцянамі і навёў на іх мора, якое іх і накрыла. Вочы вашыя бачылі, што Я зрабіў у Егіпце. Многа часу прабылі вы ў пустыні."},{"book":"ІСУСА","chapter":"24","verse":"8","text":"І прывёў Я вас да зямлі Амарэяў, якія жылі за Ярданам; яны ўступілі ў бітву з вамі, але Я аддаў іх у рукі вашыя, і вы атрымалі ў спадчыну зямлю іхнюю, і Я вынішчыў іх перад вамі."},{"book":"ІСУСА","chapter":"24","verse":"9","text":"Паўстаў Валак, сын Сэпфораў, цар Маавіцкі, і пайшоў вайною на Ізраіля, паслаў і паклікаў Валаама, сына Вэоравага, каб ён пракляў вас;"},{"book":"ІСУСА","chapter":"24","verse":"10","text":"але Я не хацеў слухаць Валаама, - і ён дабраславіў вас, і Я выбавіў вас з рук ягоных."},{"book":"ІСУСА","chapter":"24","verse":"11","text":"Вы перайшлі Ярдан і прыйшлі да Ерыхона. І пачалі ваяваць з вамі жыхары Ерыхона, Амарэі і Фэрэзэі, і Хананэі і Хэтэі, і Гергесэі і Эвэі і Евусэі, але Я аддаў іх у вашыя рукі."},{"book":"ІСУСА","chapter":"24","verse":"12","text":"Я паслаў перад вамі шаршнёў, якія прагналі іх ад вас, двух цароў Амарэйскіх, ня мечам тваім і ня лукам тваім зроблена гэта."},{"book":"ІСУСА","chapter":"24","verse":"13","text":"І даў Я вам зямлю, на якой ты не працаваў, і гарады, якіх вы не будавалі, і вы жывяце ў іх; зь вінаградных і аліўкавых садоў, якіх вы не садзілі, вы ясьце плады."},{"book":"ІСУСА","chapter":"24","verse":"14","text":"Дык вось, бойцеся Бога і служэце Яму ў чысьціні і шчырасьці; адкіньце багоў, якім служылі бацькі вашыя за ракою ў Егіпце, а служэце Госпаду."},{"book":"ІСУСА","chapter":"24","verse":"15","text":"Калі ж не спадоба вам служыць Госпаду, дык выберыце сабе сёньня, каму служыць, ці багам, якім служылі бацькі вашыя, што былі за ракою, ці багам Амарэяў, у зямлі якіх жывяце; а я і дом мой будзем служыць Госпаду."},{"book":"ІСУСА","chapter":"24","verse":"16","text":"І адказваў народ і сказаў: не, ня будзе таго, каб мы пакінулі Госпада і пачалі служыць іншым багам!"},{"book":"ІСУСА","chapter":"24","verse":"17","text":"Бо Гасподзь - Бог наш, Ён вывеў нас і бацькоў нашых зь зямлі Егіпецкай, з дому рабства, і рабіў перад вачамі нашымі вялікія азнакі і захоўваў нас на ўсім шляху, па якім мы ішлі, і сярод усіх народаў, празь якія мы праходзілі."},{"book":"ІСУСА","chapter":"24","verse":"18","text":"Гасподзь прагнаў ад нас усе народы і Амарэяў, якія жылі ў гэтай зямлі. Таму і мы служыцьмем Госпаду, бо Ён - Бог наш."},{"book":"ІСУСА","chapter":"24","verse":"19","text":"Ісус сказаў народу: ня зможаце служыць Госпаду, бо Ён Бог сьвяты, Бог руплівец, не пацерпіць беззаконьня вашага і грахоў вашых."},{"book":"ІСУСА","chapter":"24","verse":"20","text":"Калі вы пакінеце Госпада і будзеце служыць чужым багам, дык Ён навядзе на вас ліха і вынішчыць вас, пасьля таго як дабрачыніў вам."},{"book":"ІСУСА","chapter":"24","verse":"21","text":"І сказаў народ Ісусу: не, мы Госпаду будзем служыць."},{"book":"ІСУСА","chapter":"24","verse":"22","text":"Ісус сказаў народу: вы сьведкі за сябе, што выбралі вы сабе Госпада - служыць Яму? Яны адказалі: сьведкі."},{"book":"ІСУСА","chapter":"24","verse":"23","text":"Дык вось, адкіньце чужых багоў, якія ў вас, і павярнеце сэрца сваё да Госпада Бога Ізраілевага."},{"book":"ІСУСА","chapter":"24","verse":"24","text":"Народ сказаў Ісусу: Госпаду Богу нашаму будзем служыць і голасу Яго будзем слухацца."},{"book":"ІСУСА","chapter":"24","verse":"25","text":"І заключыў Ісус з народам запавет у той дзень і даў яму пастановы і закон у Сіхеме."},{"book":"ІСУСА","chapter":"24","verse":"26","text":"І ўпісаў Ісус словы гэтыя ў кнігу закона Божага, і ўзяў вялікі камень, і ўзяў вялікі камень і паклаў яго там пад дубам, які каля сьвятыні Гасподняй."},{"book":"ІСУСА","chapter":"24","verse":"27","text":"І сказаў Ісус усяму народу: вось камень гэты будзе нам сьведка, бо ён чуў усе словы Госпада, якія Ён гаварыў з намі; ён хай будзе сьведка супроць вас, каб вы не зманілі перад Богам вашым."},{"book":"ІСУСА","chapter":"24","verse":"28","text":"І адпусьціў Ісус народ, кожнага ў свой надзел."},{"book":"ІСУСА","chapter":"24","verse":"29","text":"Пасьля гэтага памёр Ісус, сын Наваў, раб Гасподні, было яму сто дзесяць гадоў."},{"book":"ІСУСА","chapter":"24","verse":"30","text":"І пахавалі яго ў межах яго надзелу ў Тамнат-Сараі, што на гары Яфрэмавай, на поўнач ад гары Гааша."},{"book":"ІСУСА","chapter":"24","verse":"31","text":"І служыў Ізраіль Госпаду ва ўсе дні Ісуса і ва ўсе дні старэйшынаў, жыцьцё якіх прадоўжылася пасьля Ісуса, і якія бачылі ўсе дзеі Госпада, якія Ён учыніў Ізраілю."},{"book":"ІСУСА","chapter":"24","verse":"32","text":"І косьці Язэпа, якія вынесьлі сыны Ізраіля зь Егіпта, пахавалі ў Сіхеме, на дзялянцы поля, якое купіў Якаў у сыноў Эмора, бацькі Сіхемавага за сто манет і якое дасталася ў надзел сынам Язэпавым."},{"book":"ІСУСА","chapter":"24","verse":"33","text":"Памёр і Элеазар, сын Аарона, і пахавалі яго на пагорку Фінээса, сына ягонага, які дадзены яму на гары Яфрэмавай."}]}