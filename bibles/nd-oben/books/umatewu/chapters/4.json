{"data":[{"book":"UMatewu","chapter":"4","verse":"1","text":"UJesu wasekhokhelwa nguMoya wamusa enkangala ukuthi ayelingwa nguSathane."},{"book":"UMatewu","chapter":"4","verse":"2","text":"Emva kokuzila ukudla okwensuku ezingamatshumi amane lobusuku obungamatshumi amane wayeselambile."},{"book":"UMatewu","chapter":"4","verse":"3","text":"Umlingi weza kuye wathi, “Nxa uyiNdodana kaNkulunkulu tshela amatshe la aphenduke abe yisinkwa.”"},{"book":"UMatewu","chapter":"4","verse":"4","text":"UJesu waphendula wathi, “Kulotshiwe ukuthi: ‘Umuntu kayikuphila ngesinkwa kuphela kodwa ngelizwi lonke eliphuma emlonyeni kaNkulunkulu.’4.4 UDutheronomi 8.3”"},{"book":"UMatewu","chapter":"4","verse":"5","text":"USathane wasemthatha wamusa emzini ongcwele, wamisa engqongweni yethempeli."},{"book":"UMatewu","chapter":"4","verse":"6","text":"Wathi kuye, “Nxa uyiNdodana kaNkulunkulu, ziphosele phansi. Njengoba kulotshiwe ukuthi:"},{"book":"UMatewu","chapter":"4","verse":"7","text":"UJesu wamphendula wathi, “Kulotshiwe ukuthi, ‘Ungayilingi iNkosi uNkulunkulu wakho.’4.7 UDutheronomi 6.16”"},{"book":"UMatewu","chapter":"4","verse":"8","text":"Waphinda njalo uSathane wamusa entabeni ephakemeyo kakhulu, wamtshengisa yonke imibuso yomhlaba lokucwebezela kwayo."},{"book":"UMatewu","chapter":"4","verse":"9","text":"Wathi, “Ngizakunika konke lokhu nxa ungangikhothamela, ungikhonze.”"},{"book":"UMatewu","chapter":"4","verse":"10","text":"UJesu wathi kuye, “Suka kimi Sathane! Ngoba kulotshiwe ukuthi: ‘Khonza iNkosi uNkulunkulu wakho njalo usebenzele yena yedwa.’4.10 UDutheronomi 6.13”"},{"book":"UMatewu","chapter":"4","verse":"11","text":"USathane wasemtshiya, izingilosi zabuya zazomkhonza."},{"book":"UMatewu","chapter":"4","verse":"12","text":"UJesu wathi esizwa ukuthi uJohane wayesevalelwe entolongweni, wabuyela eGalile."},{"book":"UMatewu","chapter":"4","verse":"13","text":"Wasuka eNazaretha wayahlala eKhaphenawume eyayisokhunjini lomfula emangweni wakoZebhuluni lakoNafithali,"},{"book":"UMatewu","chapter":"4","verse":"14","text":"ukugcwalisa lokho okwatshiwo ngomphrofethi u-Isaya ukuthi:"},{"book":"UMatewu","chapter":"4","verse":"15","text":"“Lizwe likaZebhuluni lelizwe likaNafithali,"},{"book":"UMatewu","chapter":"4","verse":"16","text":"abantu ababehlezi emnyameni"},{"book":"UMatewu","chapter":"4","verse":"17","text":"Kusukela ngalesosikhathi uJesu waqalisa ukutshumayela esithi, “Phendukani ngoba umbuso wezulu ususondele.”"},{"book":"UMatewu","chapter":"4","verse":"18","text":"Kwathi uJesu ehamba okhunjini loLwandle lwaseGalile wabona izelamani ezimbili, uSimoni owayethiwa nguPhethro lomfowabo u-Andreya. Babephosela umambule olwandle ngoba bengabagoli benhlanzi."},{"book":"UMatewu","chapter":"4","verse":"19","text":"UJesu wathi, “Wozani lingilandele,4.19 UJesu ebabiza ukuthi bamlandele, wayebabizela ukuthi bazidele, balingise impilo yakhe. ngizalenza abagoli babantu.”"},{"book":"UMatewu","chapter":"4","verse":"20","text":"Masinyane nje batshiya omambule babo bamlandela."},{"book":"UMatewu","chapter":"4","verse":"21","text":"Esuka lapho wabona ezinye izelamani ezimbili, uJakhobe indodana kaZebhediya lomfowabo uJohane. Babephakathi kwesikepe loyise uZebhediya, belungisa omambule babo. UJesu wababiza,"},{"book":"UMatewu","chapter":"4","verse":"22","text":"baphanga batshiya isikepe kanye loyise bamlandela."},{"book":"UMatewu","chapter":"4","verse":"23","text":"UJesu wahamba kulolonke iGalile efundisa emasinagogweni abo, etshumayela izindaba ezinhle zombuso, esilisa zonke izifo lemikhuhlane ebantwini."},{"book":"UMatewu","chapter":"4","verse":"24","text":"Udumo lwakhe lwagcwala kulolonke elase-Asiriya, abantu baletha kuye bonke ababegula belezifo ezehlukeneyo, labo ababesebuhlungwini obukhulu, ababephethwe ngamadimoni, ababelezithuthwane lababeyizilima, bonke wabasilisa."},{"book":"UMatewu","chapter":"4","verse":"25","text":"Amaxuku amakhulu ayevela eGalile, eDekhapholisi, eJerusalema, eJudiya lasemangweni ongaphetsheya kweJodani amlandela."}]}