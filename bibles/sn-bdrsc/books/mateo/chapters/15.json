{"data":[{"book":"Mateo","chapter":"15","verse":"1","text":"Ipapo vanyori navaFarisi vakauya kuna Jesu vachibva kuJerusarema uye vakamubvunza vachiti,"},{"book":"Mateo","chapter":"15","verse":"2","text":"“Sei vadzidzi venyu vachityora tsika dzavakuru? Havashambi maoko avo vasati vadya!”"},{"book":"Mateo","chapter":"15","verse":"3","text":"Jesu akavapindura achiti, “Ko, imi munotyorerei murayiro waMwari nokuda kwetsika dzenyu?"},{"book":"Mateo","chapter":"15","verse":"4","text":"Nokuti Mwari akati, ‘Kudza baba vako namai vako’ uye, ‘Ani naani anotuka baba kana mai vake anofanira kuurayiwa.’"},{"book":"Mateo","chapter":"15","verse":"5","text":"Asi imi munoti kana munhu akati kuna baba vake kana mai vake, ‘Chinhu chipi nechipi chamaiti munozogamuchira kubva kwandiri, chava chipo chakakumikidzwa kuna Mwari’,"},{"book":"Mateo","chapter":"15","verse":"6","text":"haachafaniri ‘kukudza baba vake’ nacho? Saizvozvo munoshayisa shoko raMwari simba nokuda kwetsika dzenyu."},{"book":"Mateo","chapter":"15","verse":"7","text":"Imi vanyengeri! Isaya akaprofita kwazvo pamusoro penyu achiti:"},{"book":"Mateo","chapter":"15","verse":"8","text":"“ ‘Vanhu ava vanondikudza nemiromo yavo,"},{"book":"Mateo","chapter":"15","verse":"9","text":"Vanondinamata pasina;"},{"book":"Mateo","chapter":"15","verse":"10","text":"Jesu akadana vanhu vazhinji kwaari akati, “Teererai, munzwisise."},{"book":"Mateo","chapter":"15","verse":"11","text":"Icho chinopinda mumuromo momunhu ‘hachimusvibisi’, asi chinobuda mumuromo make ndicho ‘chinomusvibisa’.”"},{"book":"Mateo","chapter":"15","verse":"12","text":"Ipapo vadzidzi vakauya kwaari vakamubvunza vachiti, “Munoziva here kuti vaFarisi vagumburwa pavanzwa shoko iri?”"},{"book":"Mateo","chapter":"15","verse":"13","text":"Akapindura akati, “Muti mumwe nomumwe usina kusimwa naBaba vangu vokudenga uchadzurwa."},{"book":"Mateo","chapter":"15","verse":"14","text":"Vasiyei vakadaro, vatungamiriri vamapofu. Kana bofu rikatungamirira rimwe bofu, vose vachawira mugomba.”"},{"book":"Mateo","chapter":"15","verse":"15","text":"Petro akati, “Titsanangurirei mufananidzo uyu.”"},{"book":"Mateo","chapter":"15","verse":"16","text":"Jesu akavabvunza akati, “Nemiwo hamusati mava kunzwisisa?"},{"book":"Mateo","chapter":"15","verse":"17","text":"Hamuoniwo here kuti chose chinopinda mumuromo chinopinda mudumbu chichizobuda kunze!"},{"book":"Mateo","chapter":"15","verse":"18","text":"Asi zvinhu zvinobuda mumuromo zvinobva mumwoyo, izvozvi ndizvo zvinosvibisa munhu."},{"book":"Mateo","chapter":"15","verse":"19","text":"Nokuti mumwoyo munobuda pfungwa dzakaipa, umhondi, upombwe, unzenza, umbavha, uchapupu hwenhema nokureva nhema pamusoro pavamwe vanhu."},{"book":"Mateo","chapter":"15","verse":"20","text":"Izvi ndizvo ‘zvinosvibisa’ munhu, asi kudya asina kushamba maoko ‘hazvimusvibisi’.”"},{"book":"Mateo","chapter":"15","verse":"21","text":"Jesu akabvapo akaenda kudunhu reTire neSidhoni."},{"book":"Mateo","chapter":"15","verse":"22","text":"Mumwe mukadzi muKenani womunzvimbo iyi akauya achidanidzira achiti, “Ishe, mwanakomana waDhavhidhi, ndinzwirei ngoni! Mwanasikana wangu ari kutambudzwa zvikuru nedhimoni rakamubata.”"},{"book":"Mateo","chapter":"15","verse":"23","text":"Jesu haana chaakapindura. Ipapo vadzidzi vake vakauya kwaari vakasvikoti, “Mudzingei nokuti ari kuramba achidanidzira kwatiri.”"},{"book":"Mateo","chapter":"15","verse":"24","text":"Akati kwavari, “Ndakatumwa kumakwai akarasika eIsraeri chete.”"},{"book":"Mateo","chapter":"15","verse":"25","text":"Mukadzi uya akauya akasvikopfugama pamberi pake akati, “Ishe, ndibatsireiwo!”"},{"book":"Mateo","chapter":"15","verse":"26","text":"Akapindura akati, “Hazvina kunaka kutora chingwa chavana muchichikandira imbwa.”"},{"book":"Mateo","chapter":"15","verse":"27","text":"Mukadzi uya akati, “Hongu Ishe, kunyange nembwa dzinodyawo zvimedu zvinodonha kubva patafura yatenzi wadzo.”"},{"book":"Mateo","chapter":"15","verse":"28","text":"Ipapo Jesu akapindura akati, “Mai, mune kutenda kukuru! Chikumbiro chenyu chanzwikwa.” Mwanasikana wake akabva aporeswa kubva panguva iyoyo."},{"book":"Mateo","chapter":"15","verse":"29","text":"Jesu akabvapo akatevedza gungwa reGarirea. Ipapo akakwira mugomo akagara pasi."},{"book":"Mateo","chapter":"15","verse":"30","text":"Uye vanhu vazhinji vakauya kwaari navakaremara, mapofu, mhetamakumbo, mbeveve navamwe vazhinji, vakasvikovaisa patsoka dzake uye akavaporesa."},{"book":"Mateo","chapter":"15","verse":"31","text":"Vanhu vakashamiswa kuona mbeveve dzichitaura, mhetamakumbo dzichitwasanudzwa, vakaremara vachifamba namapofu achiona. Vakarumbidza Mwari weIsraeri."},{"book":"Mateo","chapter":"15","verse":"32","text":"Jesu akadana vadzidzi vake akati kwavari, “Ndiri kunzwa tsitsi pamusoro pavanhu ava; vanga vachingova neni kwamazuva matatu uye havachina chokudya. Handidi kuti ndivaendese vaine nzara nokuti vangaziya nenzara munzira.”"},{"book":"Mateo","chapter":"15","verse":"33","text":"Vadzidzi vake vakapindura vachiti, “Ndokupi kwatingawana chingwa chinokwana vanhu vose ava muno musango makadai?”"},{"book":"Mateo","chapter":"15","verse":"34","text":"Jesu akabvunza akati, “Mune zvingwa zvingani?”"},{"book":"Mateo","chapter":"15","verse":"35","text":"Akarayira kuti vanhu vose vagare pasi."},{"book":"Mateo","chapter":"15","verse":"36","text":"Ipapo akatora zvingwa zvinomwe zviya nehove dziya, akavonga, akazvimedura ndokuzvipa kuvadzidzi, ivowo ndokupa vanhu vose."},{"book":"Mateo","chapter":"15","verse":"37","text":"Vose vakadya vakaguta. Mushure, vadzidzi vakanhongera zvimedu zvakanga zvasara zvikazadza matengu manomwe."},{"book":"Mateo","chapter":"15","verse":"38","text":"Vanhu vakadya vaiva varume zviuru zvina, vakadzi navana vasingaverengerwi."},{"book":"Mateo","chapter":"15","verse":"39","text":"Mushure mokunge Jesu aendesa vanhu vazhinji ava, akapinda mugwa ndokubva aenda kudunhu reMagadhani."}]}