{"data":[{"book":"Job","chapter":"5","verse":"1","text":"Roep maar: er is niemand, die u antwoord geeft; Tot wien van de heiligen wilt ge u wenden?"},{"book":"Job","chapter":"5","verse":"2","text":"Het is dus de wrevel, die den dwaas vermoordt, De gramschap doodt dus den zot."},{"book":"Job","chapter":"5","verse":"3","text":"Ik heb den dwaas wel wortel zien schieten, Maar plotseling verrotte zijn akker;"},{"book":"Job","chapter":"5","verse":"4","text":"Zijn kinderen werden van hulp verstoken, Reddeloos vertrapt in de poort;"},{"book":"Job","chapter":"5","verse":"5","text":"Wat zij hebben geoogst, eet een hongerige op, En de dorstige rooft en drinkt de melk van hun kudde"},{"book":"Job","chapter":"5","verse":"6","text":"Want het kwaad schiet niet op uit het stof, En de rampspoed ontspruit uit de aarde niet:"},{"book":"Job","chapter":"5","verse":"7","text":"Maar het is de mens, die zichzelf de rampspoed verwekt, Zoals de vonken naar boven spatten!"},{"book":"Job","chapter":"5","verse":"8","text":"Ik, ik wend mij tot God, En leg mijn zaak aan de Godheid voor:"},{"book":"Job","chapter":"5","verse":"9","text":"Hij, die grootse en ondoorgrondelijke dingen wrocht En ontelbare wonderen;"},{"book":"Job","chapter":"5","verse":"10","text":"Die regen over de aarde zendt, En water over de velden giet;"},{"book":"Job","chapter":"5","verse":"11","text":"Die de nederigen op de hoogte verheft, En treurenden het hoogste geluk doet smaken."},{"book":"Job","chapter":"5","verse":"12","text":"Die de plannen der sluwen verijdelt, Zodat hun handen de ontwerpen niet ten uitvoer brengen;"},{"book":"Job","chapter":"5","verse":"13","text":"Die de wijzen vangt in hun eigen list, Zodat de toeleg der slimmen mislukt,"},{"book":"Job","chapter":"5","verse":"14","text":"En midden op de dag zij op duisternis stuiten, En rondtasten op klaarlichte dag, zoals in de nacht;"},{"book":"Job","chapter":"5","verse":"15","text":"Maar die de geplaagden redt uit hun hand, Den arme uit de greep van den sterke:"},{"book":"Job","chapter":"5","verse":"16","text":"Zodat er weer hoop voor den zwakke is, En het onrecht de mond sluit."},{"book":"Job","chapter":"5","verse":"17","text":"Gelukkig, gij mens, dien God kastijdt: Versmaad dus de straf van den Almachtige niet!"},{"book":"Job","chapter":"5","verse":"18","text":"Want Hij wondt, maar verbindt, Hij kwetst, maar zijn handen genezen."},{"book":"Job","chapter":"5","verse":"19","text":"Uit zes noden zal Hij u redden, En in de zevende treft u geen kwaad:"},{"book":"Job","chapter":"5","verse":"20","text":"In hongersnood redt Hij u van de dood, In de oorlog uit de greep van het zwaard;"},{"book":"Job","chapter":"5","verse":"21","text":"Gij zijt veilig voor de gesel der tong, Zonder vrees voor het dreigend geweld."},{"book":"Job","chapter":"5","verse":"22","text":"Met geweld en gebrek zult ge lachen, Voor wilde beesten niet vrezen:"},{"book":"Job","chapter":"5","verse":"23","text":"Want ge hebt een verbond met de stenen op het veld, En het wild gedierte leeft in vriendschap met u"},{"book":"Job","chapter":"5","verse":"24","text":"Dan weet ge, dat uw tent in vrede is, Ge niets vermist, als ge uw woning doorzoekt;"},{"book":"Job","chapter":"5","verse":"25","text":"Dan weet ge, dat uw nageslacht talrijk zal zijn, Uw spruiten als het gras op het veld."},{"book":"Job","chapter":"5","verse":"26","text":"Eerst in uw ouderdom daalt ge ten grave, Zoals de schoof wordt binnengehaald, als het tijd is!"},{"book":"Job","chapter":"5","verse":"27","text":"Zie, dit hebben we nagespeurd, en z√≥ is het; Luister er naar, en neem het ter harte!"}]}