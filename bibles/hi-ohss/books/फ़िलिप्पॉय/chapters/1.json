{"data":[{"book":"फ़िलिप्पॉय","chapter":"1","verse":"1","text":"मसीह येशु के दास पौलॉस और तिमोथियॉस की ओर से,"},{"book":"फ़िलिप्पॉय","chapter":"1","verse":"2","text":"परमेश्वर हमारे पिता और प्रभु येशु मसीह की ओर से अनुग्रह व शांति प्राप्‍त हो."},{"book":"फ़िलिप्पॉय","chapter":"1","verse":"3","text":"जब-जब मैं तुम्हें याद करता हूं, अपने परमेश्वर का आभार मानता हूं."},{"book":"फ़िलिप्पॉय","chapter":"1","verse":"4","text":"और आनंदपूर्वक अपनी हर एक प्रार्थना में तुम सबके लिए हमेशा परमेश्वर से सहायता की विनती करता हूं,"},{"book":"फ़िलिप्पॉय","chapter":"1","verse":"5","text":"क्योंकि तुम प्रारंभ ही से अब तक ईश्वरीय सुसमाचार के प्रचार में मेरे सहभागी रहे हो,"},{"book":"फ़िलिप्पॉय","chapter":"1","verse":"6","text":"मैं निश्चयपूर्वक कह सकता हूं कि परमेश्वर ने तुममें जो उत्तम काम प्रारंभ किया है, वह उसे मसीह येशु के दिन तक पूरा कर देंगे."},{"book":"फ़िलिप्पॉय","chapter":"1","verse":"7","text":"तुम्हारे लिए मेरी यह भावना सही ही है क्योंकि मेरे हृदय में तुम्हारा विशेष स्थान है. यह इसलिये कि मेरी बेड़ियों में तथा ईश्वरीय सुसमाचार की रक्षा और प्रमाण की प्रक्रिया में तुम सब अनुग्रह में मेरे सहभागी रहे हो."},{"book":"फ़िलिप्पॉय","chapter":"1","verse":"8","text":"इस विषय में परमेश्वर मेरे गवाह हैं कि मसीह येशु की सुकुमार करुणा में तुम्हारे लिए मैं कितना लालायित हूं."},{"book":"फ़िलिप्पॉय","chapter":"1","verse":"9","text":"मेरी प्रार्थना यह है कि तुम्हारा प्रेम वास्तविक ज्ञान और विवेक में और भी अधिक समृद्ध होता जाए,"},{"book":"फ़िलिप्पॉय","chapter":"1","verse":"10","text":"ताकि तुम्हारी सहायता हो वह सब पहचान सकने में, जो सर्वश्रेष्ठ है, जिससे तुम मसीह के दिन तक सच्चे और निष्कलंक रह सको,"},{"book":"फ़िलिप्पॉय","chapter":"1","verse":"11","text":"तथा मसीह येशु के द्वारा प्रभावी धार्मिकता से परमेश्वर की महिमा और स्तुति के लिए फल लाओ."},{"book":"फ़िलिप्पॉय","chapter":"1","verse":"12","text":"प्रिय भाई बहनो, अब मैं तुम्हें बताना चाहता हूं कि मुझसे संबंधित हर एक परिस्थिति के कारण ईश्वरीय सुसमाचार के प्रचार में प्रगति ही हुई है."},{"book":"फ़िलिप्पॉय","chapter":"1","verse":"13","text":"परिणामस्वरूप कारागार के पहरेदार और अन्य सभी यह जान गए हैं कि मैं मसीह के लिए बंदी हूं."},{"book":"फ़िलिप्पॉय","chapter":"1","verse":"14","text":"मेरे बंदी होने के कारण प्रभु में अधिकांश साथी भाई बहन परमेश्वर का वचन साहस, तत्परता तथा निडरतापूर्वक सुनाने के लिए पहले से कहीं अधिक उत्साही हो गए हैं."},{"book":"फ़िलिप्पॉय","chapter":"1","verse":"15","text":"यह सच है कि कुछ लोग तो मसीह का प्रचार जलन और होड़ के कारण करते हैं, किंतु कुछ अन्य भलाई के कारण."},{"book":"फ़िलिप्पॉय","chapter":"1","verse":"16","text":"ये वे हैं, जो यह प्रेम के लिए करते हैं क्योंकि ये जानते हैं कि मेरा चुनाव ईश्वरीय सुसमाचार की रक्षा के लिए हुआ है."},{"book":"फ़िलिप्पॉय","chapter":"1","verse":"17","text":"अन्य वे हैं, जो मसीह के ईश्वरीय सुसमाचार का प्रचार निश्छल भाव की बजाय अपने स्वार्थ में इस उद्देश्य से करते हैं कि इससे वे कारागार में मेरे दुःखों को बढ़ा सकें."},{"book":"फ़िलिप्पॉय","chapter":"1","verse":"18","text":"तो क्या हुआ? हर तरह मसीह ही का प्रचार किया जाता है, चाहे दिखावे से या सच्चाई के भाव से. इससे तो मैं आनंदित ही होता हूं."},{"book":"फ़िलिप्पॉय","chapter":"1","verse":"19","text":"क्योंकि मैं जानता हूं कि तुम्हारी प्रार्थनाओं और मसीह येशु के आत्मा की सहायता से मैं मुक्त हो जाऊंगा."},{"book":"फ़िलिप्पॉय","chapter":"1","verse":"20","text":"मेरी हार्दिक इच्छा और आशा यह है कि मैं किसी भी परिस्थिति में लज्जित न होऊं, परंतु हमेशा की तरह अब भी निडरता में मेरे शरीर से, चाहे जीवित अवस्था में या मृत अवस्था में, मसीह की महिमा होती रहें."},{"book":"फ़िलिप्पॉय","chapter":"1","verse":"21","text":"इसलिये कि मेरे लिए जीवित रहना मसीह है और मृत्यु लाभ है."},{"book":"फ़िलिप्पॉय","chapter":"1","verse":"22","text":"किंतु यदि मुझे शरीर में जीना ही है तो यह मेरे लिये फलपूर्ण सार्थक परिश्रम होगा. मैं क्या चुनूं मैं नहीं जानता!"},{"book":"फ़िलिप्पॉय","chapter":"1","verse":"23","text":"मैं उधेड़-बुन में हूं. मेरी इच्छा तो यह है कि मैं शरीर त्याग कर मसीह के साथ जाता रहूं, यही मेरे लिए कहीं अधिक उत्तम है;"},{"book":"फ़िलिप्पॉय","chapter":"1","verse":"24","text":"फिर भी तुम्हारे लिए मेरा शरीर में जीवित रहना अधिक आवश्यक है."},{"book":"फ़िलिप्पॉय","chapter":"1","verse":"25","text":"मेरा दृढ़ विश्वास है कि मैं जीवित रहूंगा और तुम्हारे विकास और विश्वास में आनंद के कारण तुम्हारे बीच बना रहूंगा,"},{"book":"फ़िलिप्पॉय","chapter":"1","verse":"26","text":"कि तुमसे भेंट करने मेरा दोबारा आना मसीह येशु में मेरे प्रति तुम्हारे गौरव को और भी अधिक बढ़ा दे."},{"book":"फ़िलिप्पॉय","chapter":"1","verse":"27","text":"ध्यान रखो कि तुम्हारा स्वभाव केवल मसीह के ईश्वरीय सुसमाचार के अनुसार हो. चाहे मैं आकर तुमसे भेंट करूं या नहीं, मैं तुम्हारे विषय में यही सुनूं कि तुम एक भाव में स्थिर तथा एक मन होकर ईश्वरीय सुसमाचार के विश्वास के लिए एक साथ मेहनत करते हो."},{"book":"फ़िलिप्पॉय","chapter":"1","verse":"28","text":"विरोधियों से किसी भी प्रकार भयभीत न हो—यह उनके विनाश का, किंतु तुम्हारे उद्धार का सबूत है और वह भी परमेश्वर की ओर से."},{"book":"फ़िलिप्पॉय","chapter":"1","verse":"29","text":"तुम्हारे लिए मसीह के कारण यह वरदान दिया गया है कि तुम न केवल उनमें विश्वास करो, परंतु उनके लिए दुःख भी भोगो;"},{"book":"फ़िलिप्पॉय","chapter":"1","verse":"30","text":"उसी जलन का अनुभव करते हुए, जिसे तुमने मुझमें देखा तथा जिसके मुझमें होने के विषय में तुम अब सुन रहे हो."}]}