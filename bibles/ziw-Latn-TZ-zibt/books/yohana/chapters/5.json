{"data":[{"book":"Yohana","chapter":"5","verse":"1","text":"Vikaheza Yesu niyo aita Yelusalemu kwe ngasu ya Chiyahudi."},{"book":"Yohana","chapter":"5","verse":"2","text":"Kudya Yelusalemu hajihi ne nchili yo mzi uwo ikwitangwa lwivi lwa ngoto, nakuna ndiwa ya mazi ikwitangwa kwa Chiebulaniya Betisaza, naina balaza shano zina mizeze."},{"book":"Yohana","chapter":"5","verse":"3","text":"Wanyonje walozize nawalambala mwe zibalaza, matuntu na viwete na waholomale nawakagoja mazi yatibulwe,"},{"book":"Yohana","chapter":"5","verse":"4","text":"kwaviya mndima ywa kwembingu nakasela chila nkanana mndani mwe ndiwa atibule amazi. Mnyonje ywa nkongo kwingila mndani mwa mazi umo yatibulwe, nakahonywa unyonje wose nendile ananawo."},{"book":"Yohana","chapter":"5","verse":"5","text":"Nahana mntu mnyonje kwa mihilimo milongo mitatu na mnane."},{"book":"Yohana","chapter":"5","verse":"6","text":"Yesu eze amwone kagona nakumanya kugamba katenda mnyonje kwa mazuwa yalozize, niyo amuza, “Waunga uhone?”"},{"book":"Yohana","chapter":"5","verse":"7","text":"Mnyonje ahitula, “Zumbe, sina mntu ywa kuningiza mwe ndiwa ya mazi umo yakatibulwa, chila hajeza kwingila, mntu mtuhu anilongwela.”"},{"book":"Yohana","chapter":"5","verse":"8","text":"Yesu amgamba, “Chimala, guha umcheka wako wite.”"},{"book":"Yohana","chapter":"5","verse":"9","text":"Aho mntu uyo niyo ahona, niyo aguha mcheka wakwe, akonga kujenda."},{"book":"Yohana","chapter":"5","verse":"10","text":"ivyo vilongozi wa Wayahudi wamgamba yudya mntu ahonyigwe, “Dyelo ni Zuwa dya kuhumula, kwa Sigilizi zetu havikungwa wetwike mcheka wako dyelo.”"},{"book":"Yohana","chapter":"5","verse":"11","text":"Ahitula, “Yudya mntu anihonyize nuyo anigambile, guha umcheka wako ujende.”"},{"book":"Yohana","chapter":"5","verse":"12","text":"Wamuza, “Uyo mntu akugambile ivyo ni yuhi?”"},{"book":"Yohana","chapter":"5","verse":"13","text":"Mna yudya mntu ahonyigwe hammanyaga Yesu ni yuhi, kwaviya nahana wantu walozize, Yesu naye kahalawa kale."},{"book":"Yohana","chapter":"5","verse":"14","text":"Vize vyajike, Yesu ambwila yudya amhonyize mwe Nyumba nkulu ya Chohile na kumgamba, “Tegeleza, haluse kuhona. Ivyo usekudamanya masa vituhu unase kubwilwa ni mbuli ihise.”"},{"book":"Yohana","chapter":"5","verse":"15","text":"Yudya mntu niyo ahalawa na kuwagambila vilongozi wa Wayahudi kugamba Yesu nuyo amhonyize."},{"book":"Yohana","chapter":"5","verse":"16","text":"Ivyo Wayahudi niyo wakonga kumsunkasunka Yesu kwaviya nakadamanya ivyo mwe zuwa dya Kuhumula."},{"book":"Yohana","chapter":"5","verse":"17","text":"Yesu awahitula, “Tate adamanya ndima chipindi chose, miye nami nadamanya ndima.”"},{"book":"Yohana","chapter":"5","verse":"18","text":"Ulosi uno uwatenda vilongozi wa Wayahudi waungise kumkoma. Siyo kwaviya nakabalanga Sigilizi ya zuwa dya kuhumula du, mna kwaviya kagamba Chohile ni Ise, ivyo ketenda kaligana na Chohile."},{"book":"Yohana","chapter":"5","verse":"19","text":"Ivyo Yesu awahitula, “Nawagambilani ichindedi, mwana hakudaha kudamanya chintu ichedu, adaha kudamanya chiya akumwona Ise adamanya. Chiya akudamanya Tati ya mntu, Mwana naye achidamanya."},{"book":"Yohana","chapter":"5","verse":"20","text":"Kwaviya Tati ya mntu amunga Mwanawe amlagisa chila chintu akudamanya mwenye. Namlagise mbuli nkulu zikujinka zino, nanywi namwehelwe."},{"book":"Yohana","chapter":"5","verse":"21","text":"Saviya Tate akuuyusa wabanike na kuwenka ujima, mwe ivyo Mwana naye awenka ujima wadya akunga."},{"book":"Yohana","chapter":"5","verse":"22","text":"Tate hakukantila yoyose. Kamwinka Mwanawe udahi wose wa kukantila,"},{"book":"Yohana","chapter":"5","verse":"23","text":"chani wose wamwive Mwana saviya wakumwiva Tati yamntu. Hekumwiva Mwana hakumwiva Tati ya mntu yudya amsigile."},{"book":"Yohana","chapter":"5","verse":"24","text":"“Nawagambilani ichindedi, akwiva ulosi wangu, na kumzumila yudya anisigile, ana ujima wa mazuwa yose. Hakantilwe, mna kajinka kale kulaila mo kubanika na kwingila mo ujima."},{"book":"Yohana","chapter":"5","verse":"25","text":"Nawagambilani chindedi, chipindi cheza, naho chibula kale, umo wabanike na weve izwi dya Mwana ywa Chohile, na wadya wakudiva nawatende na ujima."},{"book":"Yohana","chapter":"5","verse":"26","text":"Saviya Tate mwenye nuyo nkongelo yo ujima, nivyo amtendile Mwanawe nkongelo yo ujima."},{"book":"Yohana","chapter":"5","verse":"27","text":"Naho kamwinka Mwanawe udahi wa kukantila, kwaviya ni Mwana ywa Mntu."},{"book":"Yohana","chapter":"5","verse":"28","text":"Msekwehelwa mwe vino. Chipindi cheza umo wabanike wemwezimbila naweve izwi dyakwe,"},{"book":"Yohana","chapter":"5","verse":"29","text":"na kulaila mwe zimbila zawo. Wadya wadamanye yedi nawauyuke na kutenda na ujima, mna wadya wadamanye yehiye nawauyuke na kukantilwa."},{"book":"Yohana","chapter":"5","verse":"30","text":"“Sikudaha kudamanya chintu kwa udahi wangu mwenye. Nakantila saviya hugambilwa ni Chohile kugamba kanto dyangu dyawagila, kwaviya sikudamanya viya hunga, mna viya du yudya anisigile."},{"book":"Yohana","chapter":"5","verse":"31","text":"“Uneva heukuila mwenye, hunga nilonge hachihokelwe saiya chindedi."},{"book":"Yohana","chapter":"5","verse":"32","text":"Mna hana mtuhu akunukuila, naho simanya kugamba yose akunilongela ni chindedi."},{"book":"Yohana","chapter":"5","verse":"33","text":"Nyuwe msigila wantu kwa Yohana, naye kaukula ichindedi."},{"book":"Yohana","chapter":"5","verse":"34","text":"Suko kugamba miye naunga ukuzi wa mntu; Nalonga vino chani mdahe kwambulwa."},{"book":"Yohana","chapter":"5","verse":"35","text":"Yohana endaga saviya taa ikwaka na kupulika, naho namkaunga mbwede hadodo ulangazi wakwe."},{"book":"Yohana","chapter":"5","verse":"36","text":"Mna miye nina ukuzi ukulise kujinka udya alavyaga Yohana. Yadya hudamanya, nizo ndima aninkile Tate nizidamanye, zino zanilongela na kulagisa kugamba Tate kanisigila."},{"book":"Yohana","chapter":"5","verse":"37","text":"Naye Tate anisigile nuyo aniukuile kale, nyuwe hamnati kwiva idizwi dyakwe na kumwona,"},{"book":"Yohana","chapter":"5","verse":"38","text":"naho ulosi wakwe haukwikala mndani mwenyu kwaviya hamkumzumila yudya amsigile."},{"book":"Yohana","chapter":"5","verse":"39","text":"Nyuwe nanywi mwakaula Mawandiko Yakukile, kwaviya mwafanyanya kugamba mndani mwakwe namwinkwe ujima wa mazuwa yose. Mawandiko ayo nayo yakunukwila!"},{"book":"Yohana","chapter":"5","verse":"40","text":"Hata ivyo nyuwe hamkunga kwiza kwangu chani mhokele ujima."},{"book":"Yohana","chapter":"5","verse":"41","text":"“Sikulonda ntogozi kulaila kwa mntu."},{"book":"Yohana","chapter":"5","verse":"42","text":"Mna siwamanya nyuwe kugamba mwi wantu hemkumunga Chohile."},{"book":"Yohana","chapter":"5","verse":"43","text":"Miye siza kwa udahi wa Tate, mna hamkunihokela, mna mntu mtuhu akeza kwa udahi wakwe mwenye, namumhokele."},{"book":"Yohana","chapter":"5","verse":"44","text":"Mwadaha vivihi kuzumila kuno nyuwe mwaunga kuhokela ntogozi kulaila kwenyu nyuwe wenye, mna hamkunga ntogozi zikulawa kwa Chohile uyodu."},{"book":"Yohana","chapter":"5","verse":"45","text":"Msekufanyanya kugamba miye naniwalahe nyuwe kwa Tate. Sigilizi za Musa mkwikiya msuhi."},{"book":"Yohana","chapter":"5","verse":"46","text":"Uneva chindedi mwamzumila Musa mnizumile nami kwaviya awandikaga mbuli zangu."},{"book":"Yohana","chapter":"5","verse":"47","text":"Mna hegu hamyazumile yadya Musa awawandikileni, namdahe vivihi kuzumila mbuli hulonga?”"}]}