{"data":[{"book":"Hooglied","chapter":"6","verse":"1","text":"Maar waarheen is uw beminde gegaan, Schoonste der vrouwen; Waarheen is uw beminde geweken, Wij willen met u hem gaan zoeken!"},{"book":"Hooglied","chapter":"6","verse":"2","text":"Mijn beminde is naar zijn lusthof gegaan, Naar de balsembedden, Om in de lusthof te weiden En lelies te plukken."},{"book":"Hooglied","chapter":"6","verse":"3","text":"Maar mijn beminde blijft mijn, en ik van hem: Hij is het, die in de leliën weidt, Totdat de dag is afgekoeld en de schaduwen vlieden!"},{"book":"Hooglied","chapter":"6","verse":"4","text":"Schoon zijt gij, mijn liefste Heerlijk als Tirsa Bekoorlijk als Jerusalem, Maar ook geducht als een leger."},{"book":"Hooglied","chapter":"6","verse":"5","text":"Wend uw ogen van mij af, Want ze brengen mij in verwarring; Uw lokken zijn als een kudde geiten, Die neergolft van Gilad."},{"book":"Hooglied","chapter":"6","verse":"6","text":"Uw tanden zijn als een kudde schapen, Zo juist uit het bad, Die allen tweelingen hebben Waarvan er geen enkel ontbreekt."},{"book":"Hooglied","chapter":"6","verse":"7","text":"Als een band van purper uw lippen, Aanminnig uw mond; Als granatenhelften blozen uw wangen Door uw sluier heen."},{"book":"Hooglied","chapter":"6","verse":"8","text":"Koninginnen zijn er zestig En bijvrouwen tachtig, Jonge meisjes ontelbaar: Maar mijn duifje, mijn schoonste is énig!"},{"book":"Hooglied","chapter":"6","verse":"9","text":"Zij was al enig voor haar moeder, De lieveling van haar, die haar baarde; Als de meisjes haar zagen, dan roemden ze haar. Koninginnen en bijvrouwen prezen haar."},{"book":"Hooglied","chapter":"6","verse":"10","text":"Wie rijst daar op als het morgenrood, Schoon als de maan, En klaar als de zon, Maar ook geducht als een leger?"},{"book":"Hooglied","chapter":"6","verse":"11","text":"Naar de notenhof wilde ik gaan, Om de bloemen in het dal te aanschouwen, Om te zien, of de wijnstok al uitbot, De granaten al bloeien."},{"book":"Hooglied","chapter":"6","verse":"12","text":"En zonder dat ik het wist, Hebt gij mij in de vorstelijke draagkoets gezet…"},{"book":"Hooglied","chapter":"6","verse":"13","text":"terug, kom terug, Sjoelammiet; Terug, kom terug, wij willen u zien! Wat gaapt gij de Sjoelammietische aan, Als een zwaarddanseres?"}]}