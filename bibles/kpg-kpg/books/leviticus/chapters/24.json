{"data":[{"book":"Leviticus","chapter":"24","verse":"1","text":"Dimaadua ga helekai gi Moses"},{"book":"Leviticus","chapter":"24","verse":"2","text":"gi hagi anga ina gi digau Israel bolo digaula gi gaamai nadau lolo olib madammaa ala e humalia huoloo gi nia malama ala i lodo di Hale laa, gi maahina nia maa waalooloo."},{"book":"Leviticus","chapter":"24","verse":"3","text":"Nia hiahi huogodoo Aaron le e hai gii dudu nia maa gaa dugu maahina gi di luada, i mua nnadumada o Dimaadua i daha mo di gahu duuli i mua Tebedebe o di Hagababa dela i lodo di Gowaa Dabuaahia Huoloo. Taganoho deenei le e hai hegau ginai i di waalooloo gi muli."},{"book":"Leviticus","chapter":"24","verse":"4","text":"Aaron le e hai gi madamada humalia i nia malama ala e dugu i hongo nadau lohongo goolo madammaa, ge mmada labelaa gi nia maa gi ulaula humalia i mua nnadumada o Dimaadua."},{"book":"Leviticus","chapter":"24","verse":"5","text":"Kaina nia pauna palaawaa e madalua maa haa gaa dunu nia palaawaa tanga e madangaholu maa lua."},{"book":"Leviticus","chapter":"24","verse":"6","text":"Hagatau ina nia maa i nia goolongo e lua, e ono i di goolongo e dahi, i hongo teebele dela ne gahu gi nia goolo madammaa i mua nnadumada o Dimaadua.24.6 Exodus 25.30"},{"book":"Leviticus","chapter":"24","verse":"7","text":"Dugua gi hongo nia goolongo dagidahi nia ‘incense’ humalia e hai ai di hagamodongoohia o tigidaumaha meegai ang gi Dimaadua, e pono di lohongo nia palaawaa."},{"book":"Leviticus","chapter":"24","verse":"8","text":"I nia Laangi Sabad huogodoo ala e hagadau mai, di palaawaa deenei le e hai gii dugu i mua nnadumada o Dimaadua. Deenei di moomee digau Israel e hai gaa hana hua beelaa."},{"book":"Leviticus","chapter":"24","verse":"9","text":"Di palaawaa deenei la di mee ni Aaron mo dono madawaawa, gei digaula e hai gii gai di maa i di gowaa dabu, idimaa aanei nia mee ni tigidaumaha meegai ala koia e dabuaahia, ala ne tigidaumaha ang gi Dimaadua belee gai go digau hai mee dabu.24.9 Matthew 12.4; Mark 2.26; Luke 6.4"},{"book":"Leviticus","chapter":"24","verse":"10-11","text":"Taane i golo dono damana tangada o Egypt, gei dono dinana tangada Israel, di ingoo di ahina la go Shelomith, tama ahina ni Dibri, tangada mai di hagadili Dan. Taane deenei ne lagamaaloo gi tangada Israel i lodo di waahale laa digau Israel, ga leelee huaidu i Dimaadua, gei digau ala i golo gaa lahi a mee gi Moses,"},{"book":"Leviticus","chapter":"24","verse":"12","text":"ga hagaloohi a mee, ga talitali di madagoaa Dimaadua ga hagamodongoohia ang gi ginaadou di mee dela belee hai gi mee."},{"book":"Leviticus","chapter":"24","verse":"13","text":"Dimaadua ga helekai gi Moses,"},{"book":"Leviticus","chapter":"24","verse":"14","text":"“Lahia taane deenaa gi daha mo di waahale. Nia daangada huogodoo ala ne hagalongo gi mee e leelee huaidu, gi dugua nadau lima gi hongo di libogo o maa, e hagamodongoohia ai bolo mee gu ihala. Nomuli, gei digau huogodoo o di guongo gi dilidilia a mee gii made."},{"book":"Leviticus","chapter":"24","verse":"15","text":"Hagi anga ina labelaa gi digau Israel bolo tangada dela ma ga leelee huaidu i God le e kae di hagaduadua,"},{"book":"Leviticus","chapter":"24","verse":"16","text":"ga daaligi gii made. Tangada Israel be tangada mai i daha dela e noho i lodo Israel ma ga leelee huaidu i Dimaadua le e dilidili gii made go digau o di guongo huogodoo."},{"book":"Leviticus","chapter":"24","verse":"17","text":"“Tangada dela ma ga daaligi dana dangada gii made, le e daaligi gii made,24.17 Exodus 21.12"},{"book":"Leviticus","chapter":"24","verse":"18","text":"gei tangada dela ma ga daaligi di manu a tangada, le e hai gii pono di lohongo di manu deelaa. Di hagamau o di mee deenei la di mouli e pono di mouli."},{"book":"Leviticus","chapter":"24","verse":"19","text":"“Tangada dela ma ga hagammae dana dangada, di mee a mee dela ne hai gi tangada le e hai labelaa gi mee."},{"book":"Leviticus","chapter":"24","verse":"20","text":"Maa goe ne hadi di iwi o maa, gei di iwi e dahi i di goe le e hadi. Maa goe ne kabe di golomada o maa, gei do golomada le e kabe labelaa. Maa goe ne dongo di niha o maa gii doo, gei doo niha le e dongo labelaa gii doo. Di mee dela ne hagahuaidu kooe i di gili o tangada, deelaa di mee e hai labelaa adu gi di goe.24.20 Exodus 21.23-25; Deuteronomy 19.21; Matthew 5.38"},{"book":"Leviticus","chapter":"24","verse":"21","text":"Tangada dela ma ga daaligi dana manu le e pono di lohongo di maa, gei tangada dela ma ga daaligi dana dangada gii made, le e daaligi gii made."},{"book":"Leviticus","chapter":"24","verse":"22","text":"Taganoho deenei la adu gi goodou huogodoo, go digau Israel mo digau mai i daha ala e noho i godou baahi. Au go Dimaadua, go di godou God.”24.22 Numbers 15.16"},{"book":"Leviticus","chapter":"24","verse":"23","text":"I muli o Moses ne hagi anga nia haganoho aanei gi digau Israel, gei digaula gaa lahi taane dela nogo leelee huaidu i Dimaadua gi daha mo di waahale, ga dilidili a mee gii made. Deenei di hai digau Israel ne haga gila aga nia mee Dimaadua ne hagi anga gi Moses."}]}