{"data":[{"book":"1 Tesaloniczan","chapter":"3","verse":"1","text":"Nie mogąc już dłużej znieść tego rozstania, postanowiliśmy sami zostać w Atenach,"},{"book":"1 Tesaloniczan","chapter":"3","verse":"2","text":"a do was wysłać Tymoteusza, naszego przyjaciela i Bożego współpracownika w głoszeniu dobrej nowiny o Chrystusie. On umocni was w wierze i doda wam otuchy,"},{"book":"1 Tesaloniczan","chapter":"3","verse":"3","text":"aby obecne problemy nie doprowadziły was do zwątpienia. Dobrze przecież wiecie, że miały nas spotkać te cierpienia."},{"book":"1 Tesaloniczan","chapter":"3","verse":"4","text":"Jeszcze będąc u was, zapowiadaliśmy wam bowiem, że doświadczymy prześladowań. I, jak wiecie, rzeczywiście tak się stało."},{"book":"1 Tesaloniczan","chapter":"3","verse":"5","text":"Nie mogąc dłużej czekać, posłałem do was Tymoteusza, aby się dowiedzieć, czy nadal wierzycie Jezusowi. Miałem nadzieję, że nie daliście się oszukać szatanowi i nie zmarnowaliście efektów naszej pracy."},{"book":"1 Tesaloniczan","chapter":"3","verse":"6","text":"Teraz, gdy Tymoteusz powrócił, przyniósł nam dobre wieści o waszej wierze i miłości. Powiedział nam również, że dobrze nas wspominacie i że wy również pragniecie się z nami spotkać!"},{"book":"1 Tesaloniczan","chapter":"3","verse":"7","text":"Przyjaciele, te wieści o waszej wierze bardzo podniosły nas na duchu w chwili, w której tego potrzebowaliśmy—mamy bowiem teraz wiele problemów i powodów do zmartwień."},{"book":"1 Tesaloniczan","chapter":"3","verse":"8","text":"Słysząc, że trzymacie się Pana, naprawdę odżyliśmy!"},{"book":"1 Tesaloniczan","chapter":"3","verse":"9","text":"Jak mamy wyrazić Bogu wdzięczność za was i za tę ogromną radość, jakiej doznajemy dzięki wam, stając przed Jego obliczem?"},{"book":"1 Tesaloniczan","chapter":"3","verse":"10","text":"Dniem i nocą gorąco modlimy się o to, aby was zobaczyć i jeszcze bardziej umocnić was w wierze."},{"book":"1 Tesaloniczan","chapter":"3","verse":"11","text":"Niech więc Bóg, nasz Ojciec, i Jezus, nasz Pan, pomogą nam do was dotrzeć."},{"book":"1 Tesaloniczan","chapter":"3","verse":"12","text":"Modlimy się, aby Bóg wlał w wasze serca miłość do siebie nawzajem i do innych. Niech to będzie ta sama miłość, jaką my mamy do was!"},{"book":"1 Tesaloniczan","chapter":"3","verse":"13","text":"Dzięki niej, wasze serca na zawsze staną się czyste i święte w oczach Boga, naszego Ojca. A stanie się to w dniu, w którym Jezus, nasz Pan, powróci na ziemię razem ze wszystkimi swoimi świętymi."}]}