{"data":[{"book":"امثال","chapter":"8","verse":"1","text":"سنو! کیا حکمت آواز نہیں دیتی؟ ہاں، سمجھ اونچی آواز سے اعلان کرتی ہے۔"},{"book":"امثال","chapter":"8","verse":"2","text":"وہ بلندیوں پر کھڑی ہے، اُس جگہ جہاں تمام راستے ایک دوسرے سے ملتے ہیں۔"},{"book":"امثال","chapter":"8","verse":"3","text":"شہر کے دروازوں پر جہاں لوگ نکلتے اور داخل ہوتے ہیں وہاں حکمت زوردار آواز سے پکارتی ہے،"},{"book":"امثال","chapter":"8","verse":"4","text":"”اے مردو، مَیں تم ہی کو پکارتی ہوں، تمام انسانوں کو آواز دیتی ہوں۔"},{"book":"امثال","chapter":"8","verse":"5","text":"اے سادہ لوحو، ہوشیاری سیکھ لو! اے احمقو، سمجھ اپنا لو!"},{"book":"امثال","chapter":"8","verse":"6","text":"سنو، کیونکہ مَیں شرافت کی باتیں کرتی ہوں، اور میرے ہونٹ سچائی پیش کرتے ہیں۔"},{"book":"امثال","chapter":"8","verse":"7","text":"میرا منہ سچ بولتا ہے، کیونکہ میرے ہونٹ بےدینی سے گھن کھاتے ہیں۔"},{"book":"امثال","chapter":"8","verse":"8","text":"جو بھی بات میرے منہ سے نکلے وہ راست ہے، ایک بھی پیچ دار یا ٹیڑھی نہیں ہے۔"},{"book":"امثال","chapter":"8","verse":"9","text":"سمجھ دار جانتا ہے کہ میری باتیں سب درست ہیں، علم رکھنے والے کو معلوم ہے کہ وہ صحیح ہیں۔"},{"book":"امثال","chapter":"8","verse":"10","text":"چاندی کی جگہ میری تربیت اور خالص سونے کے بجائے علم و عرفان اپنا لو۔"},{"book":"امثال","chapter":"8","verse":"11","text":"کیونکہ حکمت موتیوں سے کہیں بہتر ہے، کوئی بھی خزانہ اُس کا مقابلہ نہیں کر سکتا۔"},{"book":"امثال","chapter":"8","verse":"12","text":"مَیں جو حکمت ہوں ہوشیاری کے ساتھ بستی ہوں، اور مَیں تمیز کا علم رکھتی ہوں۔"},{"book":"امثال","chapter":"8","verse":"13","text":"جو رب کا خوف مانتا ہے وہ بُرائی سے نفرت کرتا ہے۔ مجھے غرور، تکبر، غلط چال چلن اور ٹیڑھی باتوں سے نفرت ہے۔"},{"book":"امثال","chapter":"8","verse":"14","text":"میرے پاس اچھا مشورہ اور کامیابی ہے۔ میرا دوسرا نام سمجھ ہے، اور مجھے قوت حاصل ہے۔"},{"book":"امثال","chapter":"8","verse":"15","text":"میرے وسیلے سے بادشاہ سلطنت اور حکمران راست فیصلے کرتے ہیں۔"},{"book":"امثال","chapter":"8","verse":"16","text":"میرے ذریعے رئیس اور شرفا بلکہ تمام عادل منصف حکومت کرتے ہیں۔"},{"book":"امثال","chapter":"8","verse":"17","text":"جو مجھے پیار کرتے ہیں اُنہیں مَیں پیار کرتی ہوں، اور جو مجھے ڈھونڈتے ہیں وہ مجھے پا لیتے ہیں۔"},{"book":"امثال","chapter":"8","verse":"18","text":"میرے پاس عزت و دولت، شاندار مال اور راستی ہے۔"},{"book":"امثال","chapter":"8","verse":"19","text":"میرا پھل سونے بلکہ خالص سونے سے کہیں بہتر ہے، میری پیداوار خالص چاندی پر سبقت رکھتی ہے۔"},{"book":"امثال","chapter":"8","verse":"20","text":"مَیں راستی کی راہ پر ہی چلتی ہوں، وہیں جہاں انصاف ہے۔"},{"book":"امثال","chapter":"8","verse":"21","text":"جو مجھ سے محبت رکھتے ہیں اُنہیں مَیں میراث میں دولت مہیا کرتی ہوں۔ اُن کے گودام بھرے رہتے ہیں۔"},{"book":"امثال","chapter":"8","verse":"22","text":"جب رب تخلیق کا سلسلہ عمل میں لایا تو پہلے اُس نے مجھے ہی بنایا۔ قدیم زمانے میں مَیں اُس کے دیگر کاموں سے پہلے ہی وجود میں آئی۔"},{"book":"امثال","chapter":"8","verse":"23","text":"مجھے ازل سے مقرر کیا گیا، ابتدا ہی سے جب دنیا ابھی پیدا نہیں ہوئی تھی۔"},{"book":"امثال","chapter":"8","verse":"24","text":"نہ سمندر کی گہرائیاں، نہ کثرت سے پھوٹنے والے چشمے تھے جب مَیں نے جنم لیا۔"},{"book":"امثال","chapter":"8","verse":"25","text":"نہ پہاڑ اپنی اپنی جگہ پر قائم ہوئے تھے، نہ پہاڑیاں تھیں جب مَیں پیدا ہوئی۔"},{"book":"امثال","chapter":"8","verse":"26","text":"اُس وقت اللہ نے نہ زمین، نہ اُس کے میدان، اور نہ دنیا کے پہلے ڈھیلے بنائے تھے۔"},{"book":"امثال","chapter":"8","verse":"27","text":"جب اُس نے آسمان کو اُس کی جگہ پر لگایا اور سمندر کی گہرائیوں پر زمین کا علاقہ مقرر کیا تو مَیں ساتھ تھی۔"},{"book":"امثال","chapter":"8","verse":"28","text":"جب اُس نے آسمان پر بادلوں اور گہرائیوں میں سرچشموں کا انتظام مضبوط کیا تو مَیں ساتھ تھی۔"},{"book":"امثال","chapter":"8","verse":"29","text":"جب اُس نے سمندر کی حدیں مقرر کیں اور حکم دیا کہ پانی اُن سے تجاوز نہ کرے، جب اُس نے زمین کی بنیادیں اپنی اپنی جگہ پر رکھیں"},{"book":"امثال","chapter":"8","verse":"30","text":"تو مَیں ماہر کاری گر کی حیثیت سے اُس کے ساتھ تھی۔ روز بہ روز مَیں لطف کا باعث تھی، ہر وقت اُس کے حضور رنگ رلیاں مناتی رہی۔"},{"book":"امثال","chapter":"8","verse":"31","text":"مَیں اُس کی زمین کی سطح پر رنگ رلیاں مناتی اور انسان سے لطف اندوز ہوتی رہی۔"},{"book":"امثال","chapter":"8","verse":"32","text":"چنانچہ میرے بیٹو، میری سنو، کیونکہ مبارک ہیں وہ جو میری راہوں پر چلتے ہیں۔"},{"book":"امثال","chapter":"8","verse":"33","text":"میری تربیت مان کر دانش مند بن جاؤ، اُسے نظرانداز مت کرنا۔"},{"book":"امثال","chapter":"8","verse":"34","text":"مبارک ہے وہ جو میری سنے، جو روز بہ روز میرے دروازے پر چوکس کھڑا رہے، روزانہ میری چوکھٹ پر حاضر رہے۔"},{"book":"امثال","chapter":"8","verse":"35","text":"کیونکہ جو مجھے پائے وہ زندگی اور رب کی منظوری پاتا ہے۔"},{"book":"امثال","chapter":"8","verse":"36","text":"لیکن جو مجھے پانے سے قاصر رہے وہ اپنی جان پر ظلم کرتا ہے، جو بھی مجھ سے نفرت کرے اُسے موت پیاری ہے۔“"}]}