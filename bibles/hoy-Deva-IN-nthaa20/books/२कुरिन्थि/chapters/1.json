{"data":[{"book":"२ कुरिन्थि","chapter":"1","verse":"1","text":"पौलुस उन दी टु जो परमेश्वर उन इच्छा देल मसीह यीशु उन प्रेरित हुन, अदिक वार्ट तीमुथियुस उन दी टु परमेश्वर उन आ मंडली इन हेसुर,"},{"book":"२ कुरिन्थि","chapter":"1","verse":"2","text":"नाम आप्प परमेश्वर अदिक प्रभु यीशु मसीह अन्द दी टु नीमी अनुग्रह अदिक शांती सिकतेला ईरूल."},{"book":"२ कुरिन्थि","chapter":"1","verse":"3","text":"नामव प्रभु यीशु मसीह अन्द परमेश्वर अदिक आप्प उन धन्यवाद आगुल, जो दया अन्द आप्प अदिक सप्पा प्रकार इन शांती इन परमेश्वर हुन"},{"book":"२ कुरिन्थि","chapter":"1","verse":"4","text":"आव नामव सप्पा क्लेशगोळ दा दिलासा कोळतान; ताकी नाव आ दिलासा अन्द कारण जो परमेश्वर नामी कोळतान, आंदरी भी दिलासा कोळ सकुल जो यातारा प्रकार इन क्लेश दा इतीदार."},{"book":"२ कुरिन्थि","chapter":"1","verse":"5","text":"यतिकी ह्यांग मसीह अन्द दुखगोळ दा नाव यक्कुल सहभागी आगतेव, हांग अच नाव शांती दा भी मसीह अन्द द्वारा यक्कुल सहभागी आगतेव."},{"book":"२ कुरिन्थि","chapter":"1","verse":"6","text":"अगर नामी क्लेश सिकतद, रा ईद नीम्द शांती अदिक उद्धार इन साटी हुन; अदिक अगर शांती सिकतद, रा ईद नीम्द शांती इन साटी हुन; यदुर प्रभाव देल नीव धीरज इन सांगुळ आ क्लेशगोळ इक सहन माळ कोमतीर, यवरी नाव भी सहन माळतेव."},{"book":"२ कुरिन्थि","chapter":"1","verse":"7","text":"नाम्द आशा नीम्द बारा दा मजबूत आद; यतिकी नाव अरूतेव कि नीव ह्यांग नाम दुखगोळ दा, हांग अच शांती दा भी सहभागी आईर."},{"book":"२ कुरिन्थि","chapter":"1","verse":"8","text":"हे वार्टुरा अदिक आकतींगेरा, नाव चाहसालेव कि नीव नाम आ क्लेश देल अनजान ईरी जो आसिया प्रदेश दा नाम मा बित्‍त; नाव ईत्‍ता भारी बोझ देल वत्‍तेगीदेव, जो नाम सामर्थ्य अन व्हार्या ईरोद, ईल ताका कि नाव जीवन देल भी कय तोळकु कुर्तीदेव."},{"book":"२ कुरिन्थि","chapter":"1","verse":"9","text":"अदिक नाव तान मन दा समसेगीदेव कि नाम मा मृत्यु उन आग्या आगेग्याद. ताकी नाव तान भरोसा ईटतीदिल बल्‍की आ परमेश्वर उन जो सोत्‍तुर इक जित्‍ता माळतान."},{"book":"२ कुरिन्थि","chapter":"1","verse":"10","text":"आवा नामी मृत्यु उन हिंग धोळ्द संकट देल ऊळ्सदुन, अदिक ऊळस्यान; अदिक आऊन मा नामी ईद आशा आद कि आव मुंद भी ऊळ्सतेला ईत्‍तान."},{"book":"२ कुरिन्थि","chapter":"1","verse":"11","text":"नीव भी ऊंद आगकु प्रार्थना अन्द द्वारा नाम सहायता माळीर कि जो वरदान नामी हापाळ मुंदुर द्वारा सिक्त, अदुर कारण हापाळ लॉकुर नाम दी टु धन्यवाद माळुल."},{"book":"२ कुरिन्थि","chapter":"1","verse":"12","text":"यतिकी नाव तान अंतर मन इन ई गवाही मा घमण्ड माळतेव, कि दुनिया दा अदिक विशेष माळकु नीम न्याड्या, नाम चरित्र परमेश्वर उन योग्य हिंग पवित्रता अदिक सच्चाई सहित ईरोद, जो शारीरिक ग्यान देल ईला लेकीन परमेश्वर उन अनुग्रह अन्द सांगुळ ईरोद."},{"book":"२ कुरिन्थि","chapter":"1","verse":"13","text":"नाव अदा लिख्सतेव जो नीव वाचुस या सम्स सकतीर. लेकीन बाक भी नीव नामी थ्वाळासा सम्सतीर."},{"book":"२ कुरिन्थि","chapter":"1","verse":"14","text":"अदिक नानी आशा आद कि या दिन प्रभु यीशु मसीह नीम हात्‍ती बंदान आ दिन नीव घमण्ड इन दिनगोळ दा अदिक अन्त ताका भी मान्सतेला ईत्‍तीर."},{"book":"२ कुरिन्थि","chapter":"1","verse":"15","text":"ईदा भरोसा देल ना चाहासीन कि पयले नीम हात्‍ती बराईन कि नीमी दुगना खुशी सिकुल;"},{"book":"२ कुरिन्थि","chapter":"1","verse":"16","text":"१:१६ प्रेरितगोळ १९:२१ना सोचदिन कि नीम हात्‍ती टु आगकु मकिदुनिया नगर इक होगतेला, नीम से सीकाईन, अदिक बाक मकिदुनिया नगर टु नीम हात्‍ती बराहोती; मात्‍त सीकाईन; अदिक नीव नानी यहूदीगोळ दी थ्वाळासा दुर ताका सार माळी."},{"book":"२ कुरिन्थि","chapter":"1","verse":"17","text":"इदुरसाटी ना जो ईद इच्छा माळीदिन रा येन ना अनुचित ईरीन? या जो माळोद चाहासतीन येन मय इन अनुसार माळोद चाहासतीन कि ना मात दा “हव, हव” भी माळाईन अदिक थ्वाळासा समय दा “ईला ईला” भी माळाईन?"},{"book":"२ कुरिन्थि","chapter":"1","verse":"18","text":"परमेश्वर खरा गवाह आन कि नाम आ बातणी दा जो नीम से अंदुन “हव” अदिक “ईला” येढ्ढु शब्द सिकालव."},{"book":"२ कुरिन्थि","chapter":"1","verse":"19","text":"१:१९ प्रेरितगोळ १८:५यतिकी परमेश्वर उन पार यीशु मसीह यार्द नाम द्वारा मतलब नान अदिक सिलवानुस अदिक तीमुथियुस उन द्वारा नीम न्याड्या दा प्रचार आत, अदुर दा “हव” अदिक “ईला” येढ्ढु ईला ईरव, इदुरसाटी परमेश्वर नामव हव हुन."},{"book":"२ कुरिन्थि","chapter":"1","verse":"20","text":"यतिकी परमेश्वर उन यास भी वादा आव, अव सप्पा अदुर दा “हव” इन सांगुळ आव. इदुरसाटी आऊन द्वारा “आमीन” भी आत कि नाम द्वारा परमेश्वर उन महिमा आगुल."},{"book":"२ कुरिन्थि","chapter":"1","verse":"21","text":"अदिक जो नामी नीम सांगुळ मसीह दा ऊंद माळकु मजबूत माळतान, अदिक याव नामी अभिषेक माळ्यान आवा परमेश्वर हुन,"},{"book":"२ कुरिन्थि","chapter":"1","verse":"22","text":"नाव आऊन नव हुयेव याव नाम मा आऊन आगोद छाप हच्यान अदिक बयाना दा आत्मा अक नाम मनगोळ दा कोटान. जो भविष्य दा सिकोद आद."},{"book":"२ कुरिन्थि","chapter":"1","verse":"23","text":"ना परमेश्वर उक गवाह माळकु अनतीन कि ना ईगासताका कुरिन्थुस दा इदुरसाटी बंदिदील, कि ना ईला चाहासीन कि नीमी बोयाईन."},{"book":"२ कुरिन्थि","chapter":"1","verse":"24","text":"ईद ईला कि नाव विश्वास इन बारा दा नीम मा प्रभुता जतुसोद चाहासतेव; लेकीन नीम खुशी दा सहायक आयेव यतिकी नीव विश्वास देल अच संची ईरतीर."}]}