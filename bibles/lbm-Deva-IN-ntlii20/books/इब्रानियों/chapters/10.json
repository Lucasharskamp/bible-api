{"data":[{"book":"इब्रानियों","chapter":"10","verse":"1","text":"व्यवस्था त आवन वालो अच्छी बातों की मात्र छाव हय, पर ऊ वा वास्तविक बातों को अपनो आप म हि बुरो अऊर विश्वास लायक आदर नहाय उनच बलियों को द्वारा जिन्ख निरन्तर हर साल अनन्त रूप सी चढ़ायो जावय हंय, आराधना को जवर आवन वालो ख हमेशा को लायी सम्पुर्न सिद्ध नहीं करयो जाय सकय।"},{"book":"इब्रानियों","chapter":"10","verse":"2","text":"यदि असो होय पातो त का उन्को चढ़ायो जानो बन्द नहीं होय जातो? कहालीकि फिर त उपासना करन वालो एकच बार म हमेशा हमेशा लायी पवित्र होय जातो अऊर अपनो पापों को लायी फिर कभी खुद ख अपराधी नहीं समझय।"},{"book":"इब्रानियों","chapter":"10","verse":"3","text":"किन्तु हर साल चढ़ायो जान वाली बली आदमी ख उन्को पाप याद करावय हय।"},{"book":"इब्रानियों","chapter":"10","verse":"4","text":"कहालीकि बईलो अऊर बकरा को खून पापों ख दूर कर दे, असो सम्भव नहाय।"},{"book":"इब्रानियों","chapter":"10","verse":"5","text":"येकोलायी जब मसीह यो जगत म आयो होतो त ओन कह्य होतो,"},{"book":"इब्रानियों","chapter":"10","verse":"6","text":"होमबली अऊर पाप–बली सी"},{"book":"इब्रानियों","chapter":"10","verse":"7","text":"तब फिर मय न कह्यो होतो,"},{"book":"इब्रानियों","chapter":"10","verse":"8","text":"पहिले ओन कह्यो होतो, “बलिदान अऊर भेंट अऊर होमबली अऊर पाप–बलियों ख तय नहीं चाहवय, अऊर नहीं तय उन्को सी खुश भयो होतो,” यद्दपि व्यवस्था यो चाहवय हय की हि चढ़ायो जाये।"},{"book":"इब्रानियों","chapter":"10","verse":"9","text":"फिर यो भी कह्य हय, “मय यहां हय, ताकि हे परमेश्वर तोरी इच्छा पूरी करू,” त दूसरी व्यवस्था ख स्थापित करन लायी पहिली ख रद्द कर देवय हय।"},{"book":"इब्रानियों","chapter":"10","verse":"10","text":"परमेश्वर की इच्छा सी हम यीशु मसीह को शरीर ख एकच बार बलिदान चढ़ायो जान को द्वारा पवित्र करयो गयो हंय। वेदी म बलिदान"},{"book":"इब्रानियों","chapter":"10","verse":"11","text":"हर एक याजक हर दिन खड़ो होय क अपनो धार्मिक कर्तव्यों ख पूरो करय हय, अऊर एकच तरह को बलिदान ख जो पापों ख कभी भी दूर नहीं कर सकय, बार–बार चढ़ावय हय।"},{"book":"इब्रानियों","chapter":"10","verse":"12","text":"पर मसीह त याजक को रूप म पापों को लायी हमेशा को लायी बलिदान चढ़ाय क परमेश्वर को दायो हाथ जाय बैठ्यो,"},{"book":"इब्रानियों","chapter":"10","verse":"13","text":"अऊर उच समय सी अपनो दुश्मनों ख परमेश्वर को द्वारा ओको पाय को खल्लो की चौकी बनाय दियो जान की बाट देख रह्यो हय।"},{"book":"इब्रानियों","chapter":"10","verse":"14","text":"कहालीकि ओन एकच चढ़ावा को द्वारा उन्ख जो पवित्र करयो जावय हंय, हमेशा को लायी सिद्ध कर दियो हय।"},{"book":"इब्रानियों","chapter":"10","verse":"15","text":"अऊर पवित्र आत्मा भी हम्ख योच गवाही देवय हय; कहालीकि ओन पहिले कह्यो होतो,"},{"book":"इब्रानियों","chapter":"10","verse":"16","text":"“प्रभु कह्य हय कि जो वाचा"},{"book":"इब्रानियों","chapter":"10","verse":"17","text":"फिर ऊ यो कह्य हय, “मय उन्को पापों ख अऊर उन्को अधर्म को कामों ख फिर कभी याद नहीं करू।”"},{"book":"इब्रानियों","chapter":"10","verse":"18","text":"अऊर फिर जब पाप माफ कर दियो गयो, त पापों को लायी कोयी बली की कोयी जरूरत नहीं रह जावय।"},{"book":"इब्रानियों","chapter":"10","verse":"19","text":"येकोलायी हे भाऊवों अऊर बहिनों, कहालीकि यीशु को खून को द्वारा हम्ख ऊ परम पवित्र जागा म सिरन को निडर आत्मविश्वास हय,"},{"book":"इब्रानियों","chapter":"10","verse":"20","text":"जेक ओन परदा को द्वारा मतलब जो ओको खुद को शरीर को द्वारा एक नयो अऊर जीन्दो रस्ता को माध्यम सी हमरो लायी खोल दियो हय,"},{"book":"इब्रानियों","chapter":"10","verse":"21","text":"अऊर हमरो जवर असो महान याजक हय, जो परमेश्वर को मन्दिर को अधिकारी हय,"},{"book":"इब्रानियों","chapter":"10","verse":"22","text":"त आवो, हम सच्चो मन अऊर निश्चय पूरो विश्वास को संग, अऊर दिल को दोष को भावना दूर करन लायी दिल पर खून छिड़क क, अऊर शरीर ख शुद्ध पानी सी धुलाय क परमेश्वर को जवर जाये।"},{"book":"इब्रानियों","chapter":"10","verse":"23","text":"आवो हम अपनो आशा को अंगीकार ख मजबुतायी सी पकड़्यो रहे, कहालीकि जेन प्रतिज्ञा करी हय, ऊ विश्वास लायक हय;"},{"book":"इब्रानियों","chapter":"10","verse":"24","text":"तथा आवो हम ध्यान रखबो कि हम प्रेम, अऊर अच्छो कामों को लायी हम एक दूसरों की कसी मदद कर सकजे हय,"},{"book":"इब्रानियों","chapter":"10","verse":"25","text":"अऊर एक स्वभाव म आवन की अपनी आदते मत छोड़ो, जसो कि कुछ लोगों ख उत नहीं आवन की आदतच पड़ गयी हय, पर एक दूसरों ख अऊर जादा प्रोत्साहित करतो रहो; जसो कि तुम देख रह्यो हय प्रभु को दिन जवर आय रह्यो हय।"},{"book":"इब्रानियों","chapter":"10","verse":"26","text":"कहालीकि सच्चायी की पहिचान हासिल करन को बाद यदि हम जान बूझ क पाप करतो रहे, त पापों को लायी फिर कोयी बलिदान बाकी नहाय।"},{"book":"इब्रानियों","chapter":"10","verse":"27","text":"बल्की फिर त आवन वालो न्याय अऊर भीषन आगी को डर को संग बाट देखनोंच बाकी रह जावय हय जो परमेश्वर को विरोधियों ख भस्म कर देयेंन।"},{"book":"इब्रानियों","chapter":"10","verse":"28","text":"जो कोयी जब मूसा की व्यवस्था को पालन नहीं करय, ओख बिना दया दिखाये दोय यां तीन गवाहों की गवाही ख मान क, मार डाल्यो जावय हय,"},{"book":"इब्रानियों","chapter":"10","verse":"29","text":"त सोच लेवो कि ऊ कितनो अऊर भी भारी दण्ड को लायक ठहरेंन, जितनो परमेश्वर को टुरा ख पाय सी खुंद्यो अऊर वाचा को खून ख, जेको द्वारा ऊ पवित्र ठहरायो गयो होतो, अपवित्र जान्यो हय, अऊर अनुग्रह की आत्मा को अपमान करयो।"},{"book":"इब्रानियों","chapter":"10","verse":"30","text":"कहालीकि हम ओख जानजे हंय, जेन कह्यो होतो, “बदला लेनो मोरो काम आय, मयच बदला लेऊ।” अऊर फिर ऊ यो भी कह्य हय, “प्रभु अपनो लोगों को न्याय करेंन।”"},{"book":"इब्रानियों","chapter":"10","verse":"31","text":"जीन्दो परमेश्वर को हाथों म पड़नो भयानक बात हय।"},{"book":"इब्रानियों","chapter":"10","verse":"32","text":"पर उन पिछलो दिनो ख याद करो, जिन म तुम परमेश्वर की ज्योति पा क, ओको बाद जब तुम दु:खों को सामना करतो हुयो कठोर संघर्ष म मजबुतायी को संग डट्यो रहे।"},{"book":"इब्रानियों","chapter":"10","verse":"33","text":"अऊर तब कभी त सब लोगों को सामने अपमानित अऊर सतायो गयो अऊर कभी जिन्को संग असो बर्ताव करयो जाय रह्यो होतो, तुम न उन्को साथ दियो।"},{"book":"इब्रानियों","chapter":"10","verse":"34","text":"कहालीकि तुम कैदियों को दु:ख म सहानुभूति रखी, अऊर अपनी जायजाद भी खुशी सी लुटन दी; यो जान क कि तुम्हरो जवर एक अऊर भी अच्छी अऊर हमेशा ठहरन वाली जायजाद हय। जो हमेशा लायी बनी रह्य हय।"},{"book":"इब्रानियों","chapter":"10","verse":"35","text":"येकोलायी अपनी हिम्मत मत छोड़ो कहालीकि ओको प्रतिफल बड़ो हय।"},{"book":"इब्रानियों","chapter":"10","verse":"36","text":"कहालीकि तुम्ख धीरज धरनो जरूरी हय, ताकि परमेश्वर की इच्छा ख पूरी कर क् अऊर जो प्रतिज्ञा करी गयी हय ओख हासिल करो।"},{"book":"इब्रानियों","chapter":"10","verse":"37","text":"“कहालीकि जसो वचन कह्य हय: बहुतच जल्दी समय म जो आवन वालो हय ऊ आयेंन, ऊ देर नहीं लगायेंन।"},{"book":"इब्रानियों","chapter":"10","verse":"38","text":"पर मोरी सच्चायी सी चलन वालो लोग को विश्वास सी जीन्दो रहेंन, अऊर यदि उन्म सी कोयी पीछू हटेंन त मय ओको सी खुश नहीं रहूं।”"},{"book":"इब्रानियों","chapter":"10","verse":"39","text":"पर हम पीछू हटन वालो नहाय कि नाश होय जाये बल्की उन म सी जो हय विश्वास करय हय अऊर बचायो जावय हय।"}]}