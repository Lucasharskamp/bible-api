{"data":[{"book":"Genesis","chapter":"43","verse":"1","text":"Maar de hongersnood bleef het land teisteren."},{"book":"Genesis","chapter":"43","verse":"2","text":"En toen al het koren op was, dat zij van Egypte hadden meegebracht, zei hun vader tot hen: Gaat voor ons weer wat levensmiddelen kopen."},{"book":"Genesis","chapter":"43","verse":"3","text":"Maar Juda sprak tot hem: Die man heeft ons uitdrukkelijk gewaarschuwd: Waagt het niet, mij onder de ogen te komen, als ge uw broer niet meebrengt."},{"book":"Genesis","chapter":"43","verse":"4","text":"Zo gij dus onzen broer met ons meegeeft, zullen wij levensmiddelen voor u gaan kopen;"},{"book":"Genesis","chapter":"43","verse":"5","text":"maar zo ge hem niet laat gaan, vertrekken we niet. Want die man heeft ons gezegd: Waagt het niet, mij onder de ogen te komen, als uw broer niet bij u is."},{"book":"Genesis","chapter":"43","verse":"6","text":"Israël hernam: Waarom hebt gij mij dit leed aangedaan, met dien man te vertellen, dat gij nog een broer hadt."},{"book":"Genesis","chapter":"43","verse":"7","text":"Zij antwoordden: Die man vroeg ons uitdrukkelijk naar ons en onze familie. Hij zeide: Leeft uw vader nog; hebt gij nog een anderen broer? Alleen op die vragen hebben we hem geantwoord. Konden we dan weten, dat hij zou zeggen: brengt uw broer hier?"},{"book":"Genesis","chapter":"43","verse":"8","text":"En Juda drong bij zijn vader Israël aan: Geef den jongen maar met mij mee, en laten we vertrekken; dan kunnen we in leven blijven en behoeven we niet te sterven, wij, gijzelf en onze kinderen."},{"book":"Genesis","chapter":"43","verse":"9","text":"Ik blijf borg voor hem; van mij moogt ge hem terugeisen. Als ik hem niet bij u terugbreng en weer voor u doe staan, blijf ik voor u mijn leven lang schuldig."},{"book":"Genesis","chapter":"43","verse":"10","text":"Hadden we maar niet zo getalmd, dan waren we al voor de tweede keer terug."},{"book":"Genesis","chapter":"43","verse":"11","text":"Toen sprak hun vader Israël tot hen: Als het dan moet, doet het dan maar. Neemt het beste van het land in uw zakken mee, en biedt het dien man als geschenk aan: wat balsem en honing, wat gom en hars, met pimpernoten en amandelen."},{"book":"Genesis","chapter":"43","verse":"12","text":"Neemt ook een dubbel bedrag aan geld met u mee. Want ge moet het geld teruggeven, dat boven in uw zakken werd gevonden; misschien was het maar een vergissing."},{"book":"Genesis","chapter":"43","verse":"13","text":"Neemt dan uw broer mee, en gaat terug naar dien man."},{"book":"Genesis","chapter":"43","verse":"14","text":"Geve de almachtige God, dat ge genade vindt bij dien man, en dat hij uw anderen broer en Benjamin met u laat vertrekken. Wat mij betreft, moet ik kinderloos worden, het zij zo."},{"book":"Genesis","chapter":"43","verse":"15","text":"De mannen namen dus het geschenk en een dubbel bedrag aan geld met zich mee, vertrokken met Benjamin naar Egypte, en verschenen voor Josef."},{"book":"Genesis","chapter":"43","verse":"16","text":"Toen Josef hen met Benjamin zag, beval hij zijn hofmeester: Breng die mannen naar binnen; laat het nodige slachten, en maak een maaltijd gereed; want die mannen zullen vanmiddag bij mij eten."},{"book":"Genesis","chapter":"43","verse":"17","text":"De man deed zoals Josef beval, en bracht de mannen naar het huis van Josef."},{"book":"Genesis","chapter":"43","verse":"18","text":"Toen de mannen naar het huis van Josef werden gebracht, werden zij bang en zeiden: We worden weggebracht om het geld, dat de vorige maal in onze zakken is teruggevonden. Men wil ons overrompelen en overvallen, ons tot slaven maken, en onze ezels in beslag nemen."},{"book":"Genesis","chapter":"43","verse":"19","text":"Zij traden op den hofmeester van Josef toe, spraken hem aan bij de deur van het huis, en zeiden tot hem:"},{"book":"Genesis","chapter":"43","verse":"20","text":"Met uw verlof, heer; wij waren vroeger al hier, om koren te kopen."},{"book":"Genesis","chapter":"43","verse":"21","text":"Maar toen wij in het nachtverblijf kwamen en onze zakken openden, lag ieders geld boven in zijn zak: ons eigen geld naar het volle bedrag. Dit hebben we nu weer meegebracht,"},{"book":"Genesis","chapter":"43","verse":"22","text":"tegelijk met het andere geld, dat we bij ons hebben, om levensmiddelen te kopen. Wij weten niet, wie ons geld weer in onze zakken heeft gelegd."},{"book":"Genesis","chapter":"43","verse":"23","text":"Hij gaf hun ten antwoord: Weest maar gerust, vreest niet; uw God en de God van uw vader heeft heimelijk een schat in uw zakken gelegd; want ik heb uw geld ontvangen. Nadat de man ook Simeon bij hen had gebracht,"},{"book":"Genesis","chapter":"43","verse":"24","text":"leidde hij hen naar het huis van Josef, en gaf hun water, om hun voeten te wassen, en voer voor hun ezels."},{"book":"Genesis","chapter":"43","verse":"25","text":"Zij legden hun geschenken gereed in afwachting van Josef, die tegen de middag zou komen; want zij hadden gehoord, dat hij daar zou eten."},{"book":"Genesis","chapter":"43","verse":"26","text":"Toen Josef thuis kwam, boden zij hem de geschenken aan, die zij van huis hadden meegenomen, en bogen zich voor hem ter aarde neer."},{"book":"Genesis","chapter":"43","verse":"27","text":"Hij vroeg hun, hoe zij het maakten, en zei: Maakt ook uw oude vader, van wien ge mij hebt gesproken, het nog goed; is hij nog in leven?"},{"book":"Genesis","chapter":"43","verse":"28","text":"Zij antwoordden: Onze vader, uw dienaar, maakt het goed, en is nog in leven; en weer bogen zij eerbiedig voor hem ter aarde."},{"book":"Genesis","chapter":"43","verse":"29","text":"Toen hij rondkeek, en zijn broer Benjamin zag, den zoon van zijn moeder, zei hij: Is dat uw jongste broer, van wien ge mij hebt gesproken? En hij voegde er aan toe: God zij u genadig, mijn zoon."},{"book":"Genesis","chapter":"43","verse":"30","text":"Dan snelde Josef weg, om uit te schreien; want bij het zien van zijn broer was hij diep ontroerd. Hij ging zijn kamer binnen en snikte het uit."},{"book":"Genesis","chapter":"43","verse":"31","text":"Na zijn gelaat te hebben gewassen, kwam hij weer de kamer uit. Hij vermande zich en sprak: Dient de maaltijd op!"},{"book":"Genesis","chapter":"43","verse":"32","text":"Toen diende men voor ieder afzonderlijk het eten op, voor Josef, voor hen, en voor de Egyptenaren, die met hem aten. Want de Egyptenaren mogen niet met de Hebreën eten: dit is voor de Egyptenaren een gruwel."},{"book":"Genesis","chapter":"43","verse":"33","text":"Zo zaten de mannen tegenover hem, van den oudste tot den jongste, juist volgens hun leeftijd; verwonderd keken zij elkaar er op aan."},{"book":"Genesis","chapter":"43","verse":"34","text":"Hij liet hen van de gerechten bedienen, die voor hem stonden; maar het deel van Benjamin was vijf maal zo groot als dat van ieder der anderen. Zij dronken met hem, en werden vrolijk."}]}