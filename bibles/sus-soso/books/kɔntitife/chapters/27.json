{"data":[{"book":"Kɔnti tife","chapter":"27","verse":"1","text":"Yusufu xa di xɛmɛ Manasi, na fan xa di xɛmɛ Makiri, na fan xa di xɛmɛ Galadi, na fan xa di xɛmɛ Xeferi, na fan xa di xɛmɛ Selofexadi, di ginɛ suuli nan sɔtɔ, naxee nu xili: Maxala, Nowa, Xogala, Milika nun Tirisa."},{"book":"Kɔnti tife","chapter":"27","verse":"2","text":"Na di ginɛe nan fa e yɛtɛ kan dɛntɛgɛ Munsa, Eleyasari sɛrɛxɛdubɛ, nun Isirayila yareratie bɛ, Isirayila ɲama birin ya xɔri, hɔrɔmɔlingira sode dɛ ra. E naxa a masen,"},{"book":"Kɔnti tife","chapter":"27","verse":"3","text":"«Muxu baba mu di xɛmɛ sɔtɔ. A bara faxa gbengberenyi ma, kɔnɔ a mu nu na Kora xa mixie ya ma naxee keli Alatala xili ma. A tan faxa a yɛtɛ kan xa yunubi rabaxi nan ma."},{"book":"Kɔnti tife","chapter":"27","verse":"4","text":"Munfe ra muxu baba xili bama a xabilɛ xa mixie ya ma, di xɛmɛ to mu na a bɛ? Kɛ nde so muxu fan yi ra, muxu baba ngaxakerenyie tagi!»"},{"book":"Kɔnti tife","chapter":"27","verse":"5","text":"Munsa naxa e xa fe dɛntɛgɛ Alatala bɛ."},{"book":"Kɔnti tife","chapter":"27","verse":"6","text":"Alatala naxa a masen a bɛ,"},{"book":"Kɔnti tife","chapter":"27","verse":"7","text":"«Selofexadi xa di ginɛe bara nɔndi fala. E baba kɛ so e yi ra alɔ e baba ngaxakerenyie a sɔtɔ ki naxɛ."},{"book":"Kɔnti tife","chapter":"27","verse":"8","text":"A fala Isirayilakae bɛ, ‹Xa xɛmɛ nde sa faxa di xɛmɛ xanbi, wo a kɛ so a xa di ginɛe yi ra."},{"book":"Kɔnti tife","chapter":"27","verse":"9","text":"Xa di ginɛ fan mu na a bɛ, wo a kɛ so a fafaxakerenyie yi ra."},{"book":"Kɔnti tife","chapter":"27","verse":"10","text":"Xa fafaxakeren yo mu na a bɛ, wo a so a baba fafaxakerenyie yi ra."},{"book":"Kɔnti tife","chapter":"27","verse":"11","text":"Xa a sa li, a baba fafaxakeren yo mu na, wo a kɛ so mixi yi ra, e nun naxan makɔrɛ e boore ra a xabilɛe ya ma.› Na xa findi yaamari nun sɛriyɛ ra Isirayilakae bɛ, alɔ n tan Alatala a yamarixi i bɛ ki naxɛ.»"},{"book":"Kɔnti tife","chapter":"27","verse":"12","text":"Alatala naxa a masen Munsa bɛ, «Te yi Abarimi geya fari, alako i xa bɔxi mato n naxan fima Isirayilakae ma."},{"book":"Kɔnti tife","chapter":"27","verse":"13","text":"I na gɛ a matode, i taa masarama nɛ, i gbilen i benbae ma alɔ i taara Haruna,"},{"book":"Kɔnti tife","chapter":"27","verse":"14","text":"barima wo bara n ma yaamari matandi. Isirayilakae to keli n xili ma ye xɔli xa fe ra Kadesi, Sini gbengberenyi ma, wo mu seedeɲɔxɔya raba n ma sɛniyɛnyi xa fe ra.»"},{"book":"Kɔnti tife","chapter":"27","verse":"15","text":"Munsa naxa a fala Alatala bɛ,"},{"book":"Kɔnti tife","chapter":"27","verse":"16","text":"«Alatala, daali birin Marigi Ala, mixi keren dɔxɔ ɲama xun ma,"},{"book":"Kɔnti tife","chapter":"27","verse":"17","text":"naxan tima e ya ra, e mini tɛmui nun e so tɛmui, naxan e raminima, a e raso, alako i xa ɲama naxa lu alɔ xuruse naxee rabɛɲinxi e yɛtɛ ma, kantama yo mu e bɛ.»"},{"book":"Kɔnti tife","chapter":"27","verse":"18","text":"Alatala naxa a masen Munsa bɛ, «I xa Nunu xa di Yosuwe sugandi, Xaxili Sɛniyɛnxi na naxan ma. I xa i bɛlɛxɛ sa a ma."},{"book":"Kɔnti tife","chapter":"27","verse":"19","text":"I xa a ti Eleyasari sɛrɛxɛdubɛ nun ɲama birin ya xɔri, i fa yaamarie so a yi ra,"},{"book":"Kɔnti tife","chapter":"27","verse":"20","text":"i xa mangɛya nde xa dangi a ma, alako Isirayila ɲama birin xa a xui suxu."},{"book":"Kɔnti tife","chapter":"27","verse":"21","text":"A tima nɛ Eleyasari sɛrɛxɛdubɛ ya i n waxɔnfe maxɔrinde gɛmɛ sugandixie ra. N yaabi naxan fima, a tan nun ɲama birin ɲɛrɛma na nan ma. E minima Eleyasari sɛrɛxɛdubɛ xui nan ma, e soma Yosuwe xui nan ma.»"},{"book":"Kɔnti tife","chapter":"27","verse":"22","text":"Munsa naxa Alatala xa yaamari raba. A naxa Yosuwe tongo, a sa a ti Eleyasari sɛrɛxɛdubɛ nun Isirayila ɲama ya i,"},{"book":"Kɔnti tife","chapter":"27","verse":"23","text":"a a bɛlɛxɛ sa a ma, a yaamarie so a yi ra, alɔ Alatala nu bara a yamari ki naxɛ."}]}