{"data":[{"book":"२ करिन्थिनः","chapter":"2","verse":"1","text":"अपरञ्चाहं पुनः शोकाय युष्मत्सन्निधिं न गमिष्यामीति मनसि निरचैषं।"},{"book":"२ करिन्थिनः","chapter":"2","verse":"2","text":"यस्माद् अहं यदि युष्मान् शोकयुक्तान् करोमि तर्हि मया यः शोकयुक्तीकृतस्तं विना केनापरेणाहं हर्षयिष्ये?"},{"book":"२ करिन्थिनः","chapter":"2","verse":"3","text":"मम यो हर्षः स युष्माकं सर्व्वेषां हर्ष एवेति निश्चितं मयाबोधि; अतएव यैरहं हर्षयितव्यस्तै र्मदुपस्थितिसमये यन्मम शोको न जायेत तदर्थमेव युष्मभ्यम् एतादृशं पत्रं मया लिखितं।"},{"book":"२ करिन्थिनः","chapter":"2","verse":"4","text":"वस्तुतस्तु बहुक्लेशस्य मनःपीडायाश्च समयेऽहं बह्वश्रुपातेन पत्रमेकं लिखितवान् युष्माकं शोकार्थं तन्नहि किन्तु युष्मासु मदीयप्रेमबाहुल्यस्य ज्ञापनार्थं।"},{"book":"२ करिन्थिनः","chapter":"2","verse":"5","text":"येनाहं शोकयुक्तीकृतस्तेन केवलमहं शोकयुक्तीकृतस्तन्नहि किन्त्वंशतो यूयं सर्व्वेऽपि यतोऽहमत्र कस्मिंश्चिद् दोषमारोपयितुं नेच्छामि।"},{"book":"२ करिन्थिनः","chapter":"2","verse":"6","text":"बहूनां यत् तर्ज्जनं तेन जनेनालम्भि तत् तदर्थं प्रचुरं।"},{"book":"२ करिन्थिनः","chapter":"2","verse":"7","text":"अतः स दुःखसागरे यन्न निमज्जति तदर्थं युष्माभिः स क्षन्तव्यः सान्त्वयितव्यश्च।"},{"book":"२ करिन्थिनः","chapter":"2","verse":"8","text":"इति हेतोः प्रर्थयेऽहं युष्माभिस्तस्मिन् दया क्रियतां।"},{"book":"२ करिन्थिनः","chapter":"2","verse":"9","text":"यूयं सर्व्वकर्म्मणि ममादेशं गृह्लीथ न वेति परीक्षितुम् अहं युष्मान् प्रति लिखितवान्।"},{"book":"२ करिन्थिनः","chapter":"2","verse":"10","text":"यस्य यो दोषो युष्माभिः क्षम्यते तस्य स दोषो मयापि क्षम्यते यश्च दोषो मया क्षम्यते स युष्माकं कृते ख्रीष्टस्य साक्षात् क्षम्यते।"},{"book":"२ करिन्थिनः","chapter":"2","verse":"11","text":"शयतानः कल्पनास्माभिरज्ञाता नहि, अतो वयं यत् तेन न वञ्च्यामहे तदर्थम् अस्माभिः सावधानै र्भवितव्यं।"},{"book":"२ करिन्थिनः","chapter":"2","verse":"12","text":"अपरञ्च ख्रीष्टस्य सुसंवादघोषणार्थं मयि त्रोयानगरमागते प्रभोः कर्म्मणे च मदर्थं द्वारे मुक्ते"},{"book":"२ करिन्थिनः","chapter":"2","verse":"13","text":"सत्यपि स्वभ्रातुस्तीतस्याविद्यमानत्वात् मदीयात्मनः कापि शान्ति र्न बभूव, तस्माद् अहं तान् विसर्ज्जनं याचित्वा माकिदनियादेशं गन्तुं प्रस्थानम् अकरवं।"},{"book":"२ करिन्थिनः","chapter":"2","verse":"14","text":"य ईश्वरः सर्व्वदा ख्रीष्टेनास्मान् जयिनः करोति सर्व्वत्र चास्माभिस्तदीयज्ञानस्य गन्धं प्रकाशयति स धन्यः।"},{"book":"२ करिन्थिनः","chapter":"2","verse":"15","text":"यस्माद् ये त्राणं लप्स्यन्ते ये च विनाशं गमिष्यन्ति तान् प्रति वयम् ईश्वरेण ख्रीष्टस्य सौगन्ध्यं भवामः।"},{"book":"२ करिन्थिनः","chapter":"2","verse":"16","text":"वयम् एकेषां मृत्यवे मृत्युगन्धा अपरेषाञ्च जीवनाय जीवनगन्धा भवामः, किन्त्वेतादृशकर्म्मसाधने कः समर्थोऽस्ति?"},{"book":"२ करिन्थिनः","chapter":"2","verse":"17","text":"अन्ये बहवो लोका यद्वद् ईश्वरस्य वाक्यं मृषाशिक्षया मिश्रयन्ति वयं तद्वत् तन्न मिश्रयन्तः सरलभावेनेश्वरस्य साक्षाद् ईश्वरस्यादेशात् ख्रीष्टेन कथां भाषामहे।"}]}