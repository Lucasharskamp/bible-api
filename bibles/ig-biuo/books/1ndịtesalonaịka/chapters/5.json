{"data":[{"book":"1 Ndị Tesalonaịka","chapter":"5","verse":"1","text":"Ugbu a, ụmụnna, banyere oge na mgbe ihe ndị a ga-emezu. Echeghị m na ọ dị mkpa i degara unu akwụkwọ."},{"book":"1 Ndị Tesalonaịka","chapter":"5","verse":"2","text":"Dị ka unu maara nke ọma na ụbọchị Onyenwe anyị ga-abịa dị ka onye ohi si abịa nʼabalị."},{"book":"1 Ndị Tesalonaịka","chapter":"5","verse":"3","text":"Mgbe ha ga na-asị udo, na nchekwa dị, mgbe ahụ, na mberede, mbibi ga-abịakwasị ha dị ka ihe mgbu sị adakwasị nwanyị ime na-eme, nke ga-eme ka onye ọbụla ghara inwe ike ịgbapụ."},{"book":"1 Ndị Tesalonaịka","chapter":"5","verse":"4","text":"Ma unu onwe unu, ụmụnna, anọghị nʼọchịchịrị, nke ụbọchị ahụ ga-abịakwasị unu na mberede dịka onye ohi."},{"book":"1 Ndị Tesalonaịka","chapter":"5","verse":"5","text":"Unu niile bụ ụmụ nke ìhè na ụmụ nke ehihie, anyị abụkwaghị nke ọchịchịrị maọbụ nke abalị."},{"book":"1 Ndị Tesalonaịka","chapter":"5","verse":"6","text":"Nʼihi nke a, ka anyị ghara ịdị na-arahụ ụra dị ka ndị ọzọ, kama ka anyị mụrụ anya ka anya dokwaa anyị."},{"book":"1 Ndị Tesalonaịka","chapter":"5","verse":"7","text":"Nʼihi na abalị bụ mgbe ndị na-arahụ ụra ji arahụ ụra. Ọ bụkwa nʼabalị ka ndị mmanya na-egbu na-aṅụbiga mmanya oke."},{"book":"1 Ndị Tesalonaịka","chapter":"5","verse":"8","text":"Ma ebe anyị niile bụ ndị nke ihe, ka anyị bụrụ ndị anya doro, ndị yi okwukwe na ịhụnanya dịka ihe ikpuchi obi, yikwasịkwa olileanya nke nzọpụta dị ka okpu igwe."},{"book":"1 Ndị Tesalonaịka","chapter":"5","verse":"9","text":"Nʼihi na Chineke akwadebeghị ikpe ọmụma na egwu nye anyị. Kama ka anyị nweta nzọpụta site nʼokwukwe anyị nwere nʼOnyenwe anyị Jisọs Kraịst."},{"book":"1 Ndị Tesalonaịka","chapter":"5","verse":"10","text":"Ọ nwụrụ nʼihi anyị ka ọ bụrụ, ma anyị dị ndụ ma anyị nwụrụ anwụ, anyị ga-esoro ya dịrị ndụ."},{"book":"1 Ndị Tesalonaịka","chapter":"5","verse":"11","text":"Ya mere, na-akasịrịtanụ onwe unu obi. Na-emekwanụ ihe ọbụla ga-ewuli ibe unu elu dị ka unu si eme."},{"book":"1 Ndị Tesalonaịka","chapter":"5","verse":"12","text":"Anyị na-arịọsị unu ike, ụmụnna, ka unu na-asọpụrụ ndị niile na-adọgbu onwe ha nʼọrụ nʼihi unu, ndị ahụ na-elekọta unu nʼime ọrụ Onyenwe anyị, na ndị ahụ na-adụ unu ọdụ."},{"book":"1 Ndị Tesalonaịka","chapter":"5","verse":"13","text":"Ka unu na-akwanyere ha ugwu site nʼịhụnanya nʼihi ụdị ọrụ ha na-arụ. Ka unu na mmadụ ibe unu birikwa nʼudo."},{"book":"1 Ndị Tesalonaịka","chapter":"5","verse":"14","text":"Ma ugbu a, anyị na-arịọ unu, ụmụnna, na-adụnụ ndị na-anọ nkịtị ọdụ, na-agbanụ ndị dara mba ume, nyerenụ ndị na-adịghị ike aka, nwekwanụ ndidi nʼebe ha niile nọ."},{"book":"1 Ndị Tesalonaịka","chapter":"5","verse":"15","text":"Ka onye ọbụla ghara inyeghachi mmadụ ibe ya ihe ọjọọ nʼọnọdụ ihe ọjọọ. Kama gbalịsienụ ike ime ezi ihe nʼebe ibe unu nọ na nʼebe mmadụ niile nọ."},{"book":"1 Ndị Tesalonaịka","chapter":"5","verse":"16","text":"Na-aṅụrịnụ ọṅụ oge niile."},{"book":"1 Ndị Tesalonaịka","chapter":"5","verse":"17","text":"Na-ekpenụ ekpere oge niile na-esepụghị aka."},{"book":"1 Ndị Tesalonaịka","chapter":"5","verse":"18","text":"Na-enyenụ ekele mgbe niile banyere ihe niile, nʼihi na nke a bụ ọchịchọ Chineke banyere unu ndị bụ nke Kraịst Jisọs."},{"book":"1 Ndị Tesalonaịka","chapter":"5","verse":"19","text":"Unu emenyụla ọkụ Mmụọ Nsọ."},{"book":"1 Ndị Tesalonaịka","chapter":"5","verse":"20","text":"Ọzọ unu eledala okwu ndị amụma anya."},{"book":"1 Ndị Tesalonaịka","chapter":"5","verse":"21","text":"Kama na-anwalenụ ihe niile ma na-ejidesikwanụ ihe niile dị mma aka ike."},{"book":"1 Ndị Tesalonaịka","chapter":"5","verse":"22","text":"Wezuganụ onwe unu nʼihe ọjọọ niile."},{"book":"1 Ndị Tesalonaịka","chapter":"5","verse":"23","text":"Ka Chineke ya onwe ya, bụ Chineke nke udo, doo unu nsọ nʼụzọ niile. Ka e debezuo mmụọ unu na mkpụrụobi unu na anụ ahụ unu nsọ, na-enweghị ntụpọ ọbụla ruo ụbọchị ọbịbịa Onyenwe anyị Jisọs Kraịst."},{"book":"1 Ndị Tesalonaịka","chapter":"5","verse":"24","text":"Onye ahụ kpọrọ unu ga-emezu ihe ndị a, nʼihi na ọ bụ onye kwesiri ntụkwasị obi."},{"book":"1 Ndị Tesalonaịka","chapter":"5","verse":"25","text":"Biko ụmụnna, na-ekperenụ anyị ekpere."},{"book":"1 Ndị Tesalonaịka","chapter":"5","verse":"26","text":"Werenụ isurita ọnụ dị nsọ na-ekele ụmụnna anyị dum."},{"book":"1 Ndị Tesalonaịka","chapter":"5","verse":"27","text":"Iwu m na-enye unu site nʼaha Onyenwe anyị bụ ka unu gụpụta akwụkwọ a nʼihu ụmụnna niile."},{"book":"1 Ndị Tesalonaịka","chapter":"5","verse":"28","text":"Ka amara Onyenwe anyị Jisọs Kraịst dịnyere unu niile."}]}