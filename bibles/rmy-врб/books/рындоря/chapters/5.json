{"data":[{"book":"Рындоря","chapter":"5","verse":"1","text":"Екх мурш, савэс акхарэнас Анания и лэстири ромни Сапфира битиндэ хулаимос."},{"book":"Рындоря","chapter":"5","verse":"2","text":"Саво-то котор битинимастар вов тховдя кай пэрнэ апостолонэнди. Ай авэр котор гарадя пэсти. Лэстири ромни жанэлас пала кода."},{"book":"Рындоря","chapter":"5","verse":"3","text":"Пэтро пхэндя:"},{"book":"Рындоря","chapter":"5","verse":"4","text":"Кода, со ту битиндян, сас тиро, ай ловэ, со ту прилян, сас тирэ. Пэр со ту тховдян андо тиро води тэ тирэс кадя? Ту пхэндян найчячимос на манушэнди, а Дэвлэсти."},{"book":"Рындоря","chapter":"5","verse":"5","text":"Кала Анания ашундя кала лава, вов пэля и муля. Бари дар авиля пэ всаворэн, ко ашундэ када."},{"book":"Рындоря","chapter":"5","verse":"6","text":"И тунчи тэрнэ мануша вщиле, гытосардэ тэ гаравэн, выандярдэ тай гаравдэ."},{"book":"Рындоря","chapter":"5","verse":"7","text":"Ай кала прожыля трин чясоря, авиля и ромни лэстири. Вой на жанэлас, со тердяпэ."},{"book":"Рындоря","chapter":"5","verse":"8","text":"Пэтро пушля латар:"},{"book":"Рындоря","chapter":"5","verse":"9","text":"Нэ Пэтро пхэндя лати:"},{"book":"Рындоря","chapter":"5","verse":"10","text":"Андэ кадья ж вряма вой пэля пашай пэрнэ лэстирэ тай муля. Тэрнэ мануша зажыле и аракхле ла муляса. Онэ выандярдэ тай гаравдэ ла паша лако ром."},{"book":"Рындоря","chapter":"5","verse":"11","text":"И бари дар авиля пэ всавори кхандири и пэ всаворэ, ко ашундя када."},{"book":"Рындоря","chapter":"5","verse":"12","text":"Апостолоря пэстирэ вастэнца терэнас бут шпэры и диворя машкар мануша. Всаворэ патикунэ екхэтанэ стидэнаспэ андэ Соломоностирэ тиндэ."},{"book":"Рындоря","chapter":"5","verse":"13","text":"Авэр мануша даранас тэ приашэн лэндэ, ай народо лашарэлас лэн."},{"book":"Рындоря","chapter":"5","verse":"14","text":"Майбут мануша авэлас кав патявимос андо Рай, и мурша и жувля."},{"book":"Рындоря","chapter":"5","verse":"15","text":"Мануша выандярэнас лэ насвалэн пэ гасы и тховэнас пэ паторя тай пэ паринда, кай и лэ Пэтростири тень, кала вов прожалас, тэ пэрэл пэ варикастэ андар лэндэ."},{"book":"Рындоря","chapter":"5","verse":"16","text":"Андо Иерусалимо андай пашутнэ фороря зжанаспэ бут мануша. Онэ анэнас насвалэн и колэн, андэр кастэ сас найжужэ духоря, и всаворэ састярэнаспэ."},{"book":"Рындоря","chapter":"5","verse":"17","text":"Баро рашай и всаворэ, ко сас пэ лэстири риг, андав стидимос садукеёско, пхэрдярэпэ холяса пэ лэн,"},{"book":"Рындоря","chapter":"5","verse":"18","text":"и схутилдэ лэ Апостолонэн и запхандадэ андо фороско баруно."},{"book":"Рындоря","chapter":"5","verse":"19","text":"Нэ ангело Раеско и рят отпхэрнадя удара андав бар, выандярдя лэн тай пхэндя:"},{"book":"Рындоря","chapter":"5","verse":"20","text":"— Жантэ, тэрдён андо храмо и пхэнэн всаворэ кала лава жувимастирэ лэ манушэнди."},{"book":"Рындоря","chapter":"5","verse":"21","text":"Онэ кангле тай жыле дэнзор андо храмо и сытярэнас."},{"book":"Рындоря","chapter":"5","verse":"22","text":"Нэ бутярнэ, сар авиле, на аракхле лэн андо баруно и рисайле тай допхэндэ:"},{"book":"Рындоря","chapter":"5","verse":"23","text":"— Амэ дикхле, со барунэстирэ удара мишто затердэ и пашай лэндэ тэрдён халавдэ, нэ кала отпхэрнадэ удара, андрэ никас на аракхле."},{"book":"Рындоря","chapter":"5","verse":"24","text":"Кала пхурэдэр халавдэнго андо храмо и барэ рашая ашундэ кала лава, фартэ дивосайле и на жанэнас, сар тэ полэн кода, со тердяпэ."},{"book":"Рындоря","chapter":"5","verse":"25","text":"Авиля варико и допхэндя лэнди:"},{"book":"Рындоря","chapter":"5","verse":"26","text":"Тунчи халавдэнго пхурэдэр жыля лэ бутярнэнца и андя лэн най зораса, колэсти со даранас лэ манушэндар, кай тэ на помарэн лэн барэнца."},{"book":"Рындоря","chapter":"5","verse":"27","text":"Кала андэ лэн и тховдэ андо Синедрионо, баро рашай пушля лэн:"},{"book":"Рындоря","chapter":"5","verse":"28","text":"— Чи на запхэндэ амэ тумэнди тэ сытярэн палав кадва алав? Ай тумэ пав всаворо Иерусалимо розандярдэ тумаро сытяримос и камэн тэ ужылисарэн амэн пала миримос Калэстирэс Манушэс."},{"book":"Рындоря","chapter":"5","verse":"29","text":"Пэтро и апостолоря пхэндэ пэ када:"},{"book":"Рындоря","chapter":"5","verse":"30","text":"Дэл амарэ дадэндиро жундярдя андай мулэ Исусос, Савэс тумэ тховдэ по каштуно трушул тай умардэ."},{"book":"Рындоря","chapter":"5","verse":"31","text":"О Дэл вазгля Лэс правонэ вастэса и тердя Пхурэдэрэса и Фэрисаримареса, кай тэ дэл Израилёсти каисаримос и эртисаримос лэ бэзэхэндар."},{"book":"Рындоря","chapter":"5","verse":"32","text":"Допхэнимаря калэсти амэ и Свэнто Духо, Савэс о Дэл дя колэнди, ко кандэл Лэс."},{"book":"Рындоря","chapter":"5","verse":"33","text":"Кола, савэ сас котэ, кала ашундэ када, росшынэнаспэ холятар и камэнас тэ умарэн лэн."},{"book":"Рындоря","chapter":"5","verse":"34","text":"Тунчи вщиля андо Синедрионо екх фарисеё, савэс акхарэнас Гамалиило, сытяримари Законоско, пативало англай всаворэ мануша. Вов припхэндя тэ выандярэн апостолонэн пэ найбари вряма,"},{"book":"Рындоря","chapter":"5","verse":"35","text":"и пхэндя манушэнди андав Синедрионо:"},{"book":"Рындоря","chapter":"5","verse":"36","text":"На фартэ дэлмут авиля Февда, саво сикавэлас пэс пала варисаво баро мануш, и лэстэ приашыле варикай штаршэл мануша. Нэ вов сас умардо, и всаворэ, ко кандэлас лэс, розжылепэ, и на ашыляпэ никас."},{"book":"Рындоря","chapter":"5","verse":"37","text":"Тунчи пала лэстэ сас Иуда галилеянино. Вов авиля, кала сас запистросаримос, тай андярдя пала пэстэ бутэн манушэн. Нэ вов муля, и всаворэ, ко кандэлас лэс, розжылепэ."},{"book":"Рындоря","chapter":"5","verse":"38","text":"И икхатар пхэнав тумэнди: ашавэн калэн манушэн и отмукэн лэн. Сар када воля и рындо манушэндирэ, то онэ роспэрэнапэ,"},{"book":"Рындоря","chapter":"5","verse":"39","text":"ай сар Дэвлэстар, тумэ нисар на роспхагэна лэн. Фэрисавэн, кай тумэ тэ на ашэн вражымаренца Дэвлэсти."},{"book":"Рындоря","chapter":"5","verse":"40","text":"Онэ акхардэ апостолонэн и припхэндэ тэ марэн лэн чюкнянца. Тунчи запхэндэ лэнди тэ пхэнэн палав алав Исусоско тай отмукле лэн."},{"book":"Рындоря","chapter":"5","verse":"41","text":"Онэ жыле андав Синедрионо и лошавэнас, со лэнди выпэля патив тэ прилэн лажаимос палав алав Исусоско."},{"book":"Рындоря","chapter":"5","verse":"42","text":"Всаворэ деса андо храмо и пай чера на пэрэашэнас тэ сытярэн и тэ пхэнэн Радосаво Лав палав Исусо Христосо."}]}