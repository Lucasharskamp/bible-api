{"data":[{"book":"МАЦЬВЕЯ","chapter":"25","verse":"1","text":"Тады ўпадобніцца Царства Нябеснае дзесяцём дзевам, якія, узяўшы сьвяцільні свае, выйшлі сустрэць маладога."},{"book":"МАЦЬВЕЯ","chapter":"25","verse":"2","text":"Пяць зь іх было неразумных і пяць мудрых;"},{"book":"МАЦЬВЕЯ","chapter":"25","verse":"3","text":"неразумныя, узяўшы сьвяцільні свае, не ўзялі з сабою алею;"},{"book":"МАЦЬВЕЯ","chapter":"25","verse":"4","text":"а мудрыя ўзялі алею ў пасудзінах разам зь сьвяцільнямі сваімі;"},{"book":"МАЦЬВЕЯ","chapter":"25","verse":"5","text":"і калі малады замарудзіўся, дык задрамалі ўсе і паснулі."},{"book":"МАЦЬВЕЯ","chapter":"25","verse":"6","text":"Але апоўначы крык пачуўся: «вось, малады ідзе, выходзьце на сустрэчу яму»."},{"book":"МАЦЬВЕЯ","chapter":"25","verse":"7","text":"Тады ўсталі ўсе дзевы тыя і паправілі сьвяцільні свае."},{"book":"МАЦЬВЕЯ","chapter":"25","verse":"8","text":"А неразумныя мудрым сказалі: «дайце нам алею вашага, бо сьвяцільні нашыя гаснуць»."},{"book":"МАЦЬВЕЯ","chapter":"25","verse":"9","text":"А мудрыя сказалі ў адказ: «каб ня сталася недахопу і ў нас і ў вас, ідзеце лепей да прадаўцоў і купеце сабе»."},{"book":"МАЦЬВЕЯ","chapter":"25","verse":"10","text":"Калі ж пайшлі яны купляць, прыйшоў малады, і гатовыя ўвайшлі зь ім на вясельле, і зачыніліся дзьверы."},{"book":"МАЦЬВЕЯ","chapter":"25","verse":"11","text":"Пасьля прыходзяць і астатнія дзевы і кажуць: «спадару! спадару! адчыні нам»."},{"book":"МАЦЬВЕЯ","chapter":"25","verse":"12","text":"Ён жа сказаў ім у адказ: «праўду кажу вам: ня ведаю вас»."},{"book":"МАЦЬВЕЯ","chapter":"25","verse":"13","text":"Дык вось, чувайце; бо ня ведаеце ні дня, ні гадзіны, у якую прыйдзе Сын Чалавечы."},{"book":"МАЦЬВЕЯ","chapter":"25","verse":"14","text":"Гэтак і чалавек нейкі, адыходзячы, заклікаў рабоў сваіх і даручыў ім маёмасьць сваю:"},{"book":"МАЦЬВЕЯ","chapter":"25","verse":"15","text":"і аднаму даў пяць талянтаў, другому два, таму адзін, кожнаму паводле ягонай сілы; і адразу адышоў."},{"book":"МАЦЬВЕЯ","chapter":"25","verse":"16","text":"Той, хто атрымаў пяць талянтаў, пайшоў: ужыў іх у справу і набыў другія пяць;"},{"book":"МАЦЬВЕЯ","chapter":"25","verse":"17","text":"гэтак сама і той з двума набыў другія два;"},{"book":"МАЦЬВЕЯ","chapter":"25","verse":"18","text":"а той, хто атрымаў адзін талянт, пайшоў і закапаў яго ў зямлю і схаваў серабро гаспадара свайго."},{"book":"МАЦЬВЕЯ","chapter":"25","verse":"19","text":"Па доўгім часе прыходзіць гаспадар рабоў тых і зводзіць зь імі рахунак."},{"book":"МАЦЬВЕЯ","chapter":"25","verse":"20","text":"І той, хто атрымаў пяць талянтаў, падышоўшы, прынёс другія пяць талянтаў і кажа: «Гаспадар! пяць талянтаў ты даў мне; вось, другія пяць талянтаў я набыў на іх»."},{"book":"МАЦЬВЕЯ","chapter":"25","verse":"21","text":"Сказаў жа яму гаспадар ягоны: «добра, раб добры і верны! у малым ты быў верны, над многім цябе пастаўлю; увайдзі ў радасьць гаспадара твайго»."},{"book":"МАЦЬВЕЯ","chapter":"25","verse":"22","text":"Падышоў таксама і той, што атрымаў два талянты, і сказаў: «гаспадар! два талянты ты даў мне; вось, другія два талянты набыў я на іх»."},{"book":"МАЦЬВЕЯ","chapter":"25","verse":"23","text":"Сказаў жа яму гаспадар ягоны: «добра, раб добры і верны! у малым ты быў верны, над многім цябе пастаўлю; увайдзі ў радасьць гаспадара твайго»."},{"book":"МАЦЬВЕЯ","chapter":"25","verse":"24","text":"Падышоў і той, што атрымаў адзін талянт, і сказаў: «гаспадар! я ведаў цябе, што ты чалавек жорсткі, жнеш, дзе ня сеяў, і зьбіраеш, дзе не рассыпбў;"},{"book":"МАЦЬВЕЯ","chapter":"25","verse":"25","text":"і пабаяўшыся, пайшоў і схаваў талянт твой у зямлі; вось табе тваё»."},{"book":"МАЦЬВЕЯ","chapter":"25","verse":"26","text":"Гаспадар жа ягоны сказаў яму ў адказ: «ліхі раб і гультай! ты ведаў, што я жну, дзе ня сеяў, і зьбіраю, дзе не рассыпбў;"},{"book":"МАЦЬВЕЯ","chapter":"25","verse":"27","text":"таму трэба было табе аддаць серабро маё гандлярам, і я, прыйшоўшы, атрымаў бы маё з прыбыткам."},{"book":"МАЦЬВЕЯ","chapter":"25","verse":"28","text":"Дык вось вазьмеце ў яго талянт і дайце таму, хто мае дзесяць талянтаў,"},{"book":"МАЦЬВЕЯ","chapter":"25","verse":"29","text":"бо кожнаму, хто мае, дасца і памножыцца, а ў таго, хто ня мае, адымецца і тое, што мае;"},{"book":"МАЦЬВЕЯ","chapter":"25","verse":"30","text":"а нягоднага раба выкіньце ў цемру вонкавую: там будзе плач і скрыгат зубоў». (Сказаўшы гэта, усклікнуў: хто мае вушы, каб чуць, няхай чуе!)."},{"book":"МАЦЬВЕЯ","chapter":"25","verse":"31","text":"Калі ж прыйдзе Сын Чалавечы ў славе Сваёй і ўсе сьвятыя анёлы зь Ім, тады сядзе на троне славы Сваёй,"},{"book":"МАЦЬВЕЯ","chapter":"25","verse":"32","text":"і зьбяруцца перад Ім усе народы; і аддзеліць адных ад другіх, як пастух аддзяляе авечак ад казлоў;"},{"book":"МАЦЬВЕЯ","chapter":"25","verse":"33","text":"і паставіць авечак праваруч ад Сябе, а казлоў - леваруч."},{"book":"МАЦЬВЕЯ","chapter":"25","verse":"34","text":"Тады скажа Цар тым, якія праваруч ад Яго: «Прыйдзеце, дабраславёныя Айца Майго, прымеце ў спадчыну Царства, угатаванае вам ад стварэньня сьвету:"},{"book":"МАЦЬВЕЯ","chapter":"25","verse":"35","text":"бо быў галодны Я, і вы далі Мне есьці; быў сасьмяглы, і вы напаілі Мяне; быў падарожны, і вы прынялі Мяне;"},{"book":"МАЦЬВЕЯ","chapter":"25","verse":"36","text":"быў голы, і вы адзелі Мяне; быў хворы, і вы адведалі Мяне; у цямніцы быў, і вы прыйшлі да Мяне."},{"book":"МАЦЬВЕЯ","chapter":"25","verse":"37","text":"Тады праведнікі скажуць Яму ў адказ: «Госпадзе! калі мы бачылі Цябе галоднага і накармілі? альбо сасьмяглага і напаілі?"},{"book":"МАЦЬВЕЯ","chapter":"25","verse":"38","text":"калі ж мы бачылі Цябе падарожнага і прынялі? альбо голага і адзелі?"},{"book":"МАЦЬВЕЯ","chapter":"25","verse":"39","text":"калі ж мы бачылі Цябе хворага, альбо ў цямніцы, і прыйшлі да цябе?»."},{"book":"МАЦЬВЕЯ","chapter":"25","verse":"40","text":"І Цар скажа ім у адказ: «праўду кажу вам: як што зрабілі вы гэта аднаму з братоў Маіх меншых, дык зрабілі Мне»."},{"book":"МАЦЬВЕЯ","chapter":"25","verse":"41","text":"Тады скажа і тым, якія леваруч ад Яго: «ідзеце ад Мяне, праклятыя, у вагонь вечны, угатаваны д'яблу і анёлам ягоным:"},{"book":"МАЦЬВЕЯ","chapter":"25","verse":"42","text":"бо быў галодны Я, вы не далі Мне есьці; быў сасьмяглы, і вы не напаілі Мяне;"},{"book":"МАЦЬВЕЯ","chapter":"25","verse":"43","text":"быў падарожны, і не прынялі Мяне; быў голы, і не адзелі Мяне; хворы і ў цямніцы, і не адведалі Мяне»."},{"book":"МАЦЬВЕЯ","chapter":"25","verse":"44","text":"Тады і яны скажуць яму ў адказ: «Госпадзе, калі мы бачылі Цябе галоднага, альбо сасьмяглага, альбо падарожнага, альбо голага, альбо хворага, альбо ў цямніцы, і не паслужылі Табе?»"},{"book":"МАЦЬВЕЯ","chapter":"25","verse":"45","text":"Тады скажа ім у адказ: «праўду кажу вам: як што вы не зрабілі гэтага аднаму з гэтых меншых, дык не зрабілі Мне»."},{"book":"МАЦЬВЕЯ","chapter":"25","verse":"46","text":"І пойдуць гэтыя на пакуты вечныя, а праведнікі ў жыцьцё вечнае."}]}