{"data":[{"book":"1 Timotewu","chapter":"2","verse":"1","text":"Pamberi pa goseri, mmugambiri Mlungu gamfira. Mumluwi Mlungu na muwaluwiri wantu wamonga na mlongi mayagashii Mlungu toziya ya wantu woseri."},{"book":"1 Timotewu","chapter":"2","verse":"2","text":"Muwaluwireni wafalumi kwa Mlungu, su tulikali makaliru gajii na ga ponga pamuhera na kumguwira Mlungu na mgenderanu mheri."},{"book":"1 Timotewu","chapter":"2","verse":"3","text":"Kuluwa kwa Mlungu ashi ndo shitwatira shiherepa na shashimfiriziya Mlungu mlopoziya gwetu,"},{"book":"1 Timotewu","chapter":"2","verse":"4","text":"ndo yakafira wantu woseri walopoziwi na wawezi kuumana unakaka."},{"book":"1 Timotewu","chapter":"2","verse":"5","text":"Toziya kwana Mlungu yumu hera, na kwana yumu hera yakawakolaniziya wantu na Mlungu, ndo ulii muntu Kristu Yesu,"},{"book":"1 Timotewu","chapter":"2","verse":"6","text":"yakalilaviyiti mweni su kawakomboli wantu woseri. Awu uweriti ndo ulanguziwu wasokiti kwa shipindi pashisoka, handa Mlungu kafira kuwalopoziya wantu woseri."},{"book":"1 Timotewu","chapter":"2","verse":"7","text":"Toziya ntumitwi neni nweri ntumintumi na mfunda gwa wantu yawawera ndiri Wayawudi su nuwubweri ujumbi wa njimiru na unakaka. Neni mpaya ndiri kumbiti ntakula nakaka."},{"book":"1 Timotewu","chapter":"2","verse":"8","text":"Su poseri pamuliwona mumluwi Mlungu, nfira wapalu yawatenda yagamfiriziya Mlungu wanyasuri mawoku gawu pawaluwa pota maya ama likakatala."},{"book":"1 Timotewu","chapter":"2","verse":"9","text":"Viraa virii nuwafira wadala muweri na mahala mvali nguwu zyazijimilika palongolu pa wantu kwa kulilemba ndiri kwa ulembu wa malingisi ga kupota viri pota kwa vintu vya zahabu na lulu ama nguwu zya beyi nkulu."},{"book":"1 Timotewu","chapter":"2","verse":"10","text":"Kumbiti kwa matendu gaherepa ntambu yaifiruwa kwa wadala yawalonga wankumtira Mlungu."},{"book":"1 Timotewu","chapter":"2","verse":"11","text":"Wadala wafiruwa kulikala jiii na kutenda ligoya shipindi sha pawalifunda shisoweru sha Mlungu."},{"book":"1 Timotewu","chapter":"2","verse":"12","text":"Kumbiti neni numulekiziya ndiri mdala kuwera na uwezu kufunda ama kumkolamlima mpalu, kafiruwa kalikali jii."},{"book":"1 Timotewu","chapter":"2","verse":"13","text":"Toziya Adamu wamuwumbiti kwanja, na shakapanu Eva."},{"book":"1 Timotewu","chapter":"2","verse":"14","text":"Na Adamu ndiri yakazyangitwi, kumbiti mdala ndo yakazyangitwi na kawera na vidoda."},{"book":"1 Timotewu","chapter":"2","verse":"15","text":"Hata hangu, mdala hakalopolwi kupitira kulera wana handa pakasigala munjimiru na mafiliru na unanagala na kulikala weri na wantu."}]}