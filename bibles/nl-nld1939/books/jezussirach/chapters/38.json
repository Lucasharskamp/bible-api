{"data":[{"book":"Jezussirach","chapter":"38","verse":"1","text":"Houd den arts te vriend, voordat ge hem nodig hebt; Want ook hij is door God geschapen."},{"book":"Jezussirach","chapter":"38","verse":"2","text":"Van God heeft de arts zijn kennis, Van den koning zelfs krijgt hij geschenken."},{"book":"Jezussirach","chapter":"38","verse":"3","text":"De geneesheer wordt om zijn kennis geëerd, En staat voor vorsten als hun gelijke."},{"book":"Jezussirach","chapter":"38","verse":"4","text":"God doet uit de aarde artsenijen ontspruiten; Een verstandig mens veracht ze dus niet."},{"book":"Jezussirach","chapter":"38","verse":"5","text":"Werd het water niet zoet door het hout, Opdat iedereen zijn kracht zou kennen?"},{"book":"Jezussirach","chapter":"38","verse":"6","text":"Zo gaf Hij ook aan de mensen kennis, Om door haar kracht beroemd te worden."},{"book":"Jezussirach","chapter":"38","verse":"7","text":"Door haar stilt de geneesheer de smart, Bereidt de apotheker balsem;"},{"book":"Jezussirach","chapter":"38","verse":"8","text":"Opdat Gods werk niet zou verdwijnen, De genezing niet van het aanschijn der aarde."},{"book":"Jezussirach","chapter":"38","verse":"9","text":"Mijn zoon, maak u bij ziekte niet ongerust; Maar bid tot God, want Hij geneest."},{"book":"Jezussirach","chapter":"38","verse":"10","text":"Vlucht de zonde, volbreng het goede, En reinig uw hart van alle kwaad;"},{"book":"Jezussirach","chapter":"38","verse":"11","text":"Breng een wierookoffer van zoete geur, En offer vet, zoveel ge kunt."},{"book":"Jezussirach","chapter":"38","verse":"12","text":"Doch maak ook plaats voor den arts, Stoot hem niet af, want ge hebt hem nodig;"},{"book":"Jezussirach","chapter":"38","verse":"13","text":"Ja, er komt een tijd, dat zijn hand alleen nog kan redden."},{"book":"Jezussirach","chapter":"38","verse":"14","text":"Want ook hij bidt tot God, Dat Hij zijn onderzoek doet slagen En de genezing, tot behoud van het leven."},{"book":"Jezussirach","chapter":"38","verse":"15","text":"Wie zondigt voor het aanschijn van zijn Schepper, Valt in de handen van den arts."},{"book":"Jezussirach","chapter":"38","verse":"16","text":"Mijn zoon, stort tranen over een dode, Rouw en hef een klaagzang aan; Begraaf zijn lijk, zoals het betaamt, En trek u niet terug bij zijn dood."},{"book":"Jezussirach","chapter":"38","verse":"17","text":"Treur, mijn zoon, zing uw klaagzang uit, En rouw over hem, zoals het behoort: Eén dag, twee dagen zelfs ter voorkoming van opspraak, Maar getroost u dan in uw smart."},{"book":"Jezussirach","chapter":"38","verse":"18","text":"Droefheid immers kan slechts schaden, Want treurigheid ondermijnt de kracht."},{"book":"Jezussirach","chapter":"38","verse":"19","text":"Is de dode begraven, dan wijke de smart; Want het leven van een bedroefde is een vloek."},{"book":"Jezussirach","chapter":"38","verse":"20","text":"Laat uw hart zich niet langer aan hem hechten; Denk niet meer aan hem, maar denk aan uw einde."},{"book":"Jezussirach","chapter":"38","verse":"21","text":"Gedenk hem niet meer, want voor hem geen hoop! Hem brengt ge geen nut, en uzelf doet ge schade."},{"book":"Jezussirach","chapter":"38","verse":"22","text":"Bedenk, dat zijn lot ook het uwe zal zijn: Gisteren hem en heden u."},{"book":"Jezussirach","chapter":"38","verse":"23","text":"Als de dode rust, moet ook zijn aandenken rusten; Als zijn ziel is verscheiden, moet ge u troosten."},{"book":"Jezussirach","chapter":"38","verse":"24","text":"De wijsheid van den schriftgeleerde moet steeds groeien; Slechts wie vrij is van zaken, kan kennis verwerven."},{"book":"Jezussirach","chapter":"38","verse":"25","text":"Hoe zou wijs kunnen worden, wie de ploeg hanteert, En trots de drijversstok zwaait als een lans; Die de koeien uitdrijft en schreeuwend ze terugleidt, En alleen maar kan praten met kalven:"},{"book":"Jezussirach","chapter":"38","verse":"26","text":"Hij wijdt zijn hart aan het eggen der vorens. Zijn zorg aan het mesten van de stal."},{"book":"Jezussirach","chapter":"38","verse":"27","text":"Zo ook iedere arbeider en ambachtsman, Die dag en nacht hun werk verrichten,"},{"book":"Jezussirach","chapter":"38","verse":"28","text":"Zo ook de smid, die bij zijn aambeeld hurkt, En vol aandacht het ruwe ijzer bekijkt; De rook van het vuur verschrompelt zijn vlees, Hij vecht tegen de gloed van de oven; Het slaan van de hamer verdooft hem de oren, Zijn ogen zijn op het model gericht: Hij wijdt zijn hart aan de voltooiing van zijn werk, Zijn zorg aan het polijsten, als het gereed is."},{"book":"Jezussirach","chapter":"38","verse":"29","text":"Zo ook de pottenbakker, die bij zijn werk gezeten, Met zijn voeten de draaischijf beweegt; Die steeds bekommerd is om zijn bedrijf, En altijd zwoegt om een groot getal."},{"book":"Jezussirach","chapter":"38","verse":"30","text":"Hij geeft met zijn arm een vorm aan de klei, En kneedt met zijn voeten haar stugheid: Hij wijdt zijn hart aan het beste glazuur, Zijn zorg aan het bakken in de oven."},{"book":"Jezussirach","chapter":"38","verse":"31","text":"Zij allen vertrouwen op hun handen, En ieder is wijs in zijn eigen werk;"},{"book":"Jezussirach","chapter":"38","verse":"32","text":"Zonder hen wordt er geen stad gebouwd, En kan men wonen, noch reizen."},{"book":"Jezussirach","chapter":"38","verse":"33","text":"Maar in de vergadering zijn ze niet in tel, En ze zitten niet op de stoel van den rechter; Want van wet en oordeel hebben ze geen verstand,"},{"book":"Jezussirach","chapter":"38","verse":"34","text":"En wijsheidsspreuken kennen ze niet. Maar enkel wereldse zaken verzorgen, En al hun aandacht besteden aan hun vak. Ze snijden figuren op zegelringen, En weven steeds maar wisselende kleuren: Hij wijdt zijn hart aan de gelijkenis der beelden, Zijn zorg aan het voltooien van zijn werk."}]}