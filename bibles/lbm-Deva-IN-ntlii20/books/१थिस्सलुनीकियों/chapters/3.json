{"data":[{"book":"१ थिस्सलुनीकियों","chapter":"3","verse":"1","text":"येकोलायी जब हम सी अऊर रह्यो नहीं गयो, त हम न यो ठहरायो कि एथेंस शहर म अकेलो रह्य जाये;"},{"book":"१ थिस्सलुनीकियों","chapter":"3","verse":"2","text":"अऊर हम न तीमुथियुस ख, जो मसीह को सुसमाचार म हमरो भाऊ अऊर परमेश्वर को सहकर्मी हय, येकोलायी भेज्यो कि ऊ तुम्ख स्थिर करे अऊर तुम्हरो विश्वास को बारे म तुम्ख समझायेंन,"},{"book":"१ थिस्सलुनीकियों","chapter":"3","verse":"3","text":"कि कोयी या कठिनायियों को वजह डगमगाय नहीं जाये। तुम खुद जानय हय कि हमरो लायी यो सताव परमेश्वर की इच्छा को भाग आय।"},{"book":"१ थिस्सलुनीकियों","chapter":"3","verse":"4","text":"कहालीकि पहिलेच, जब हम तुम्हरो संग रहत होतो त तुम सी कहत होतो कि हम्ख कठिनायी उठानो पड़ेंन, अऊर असोच भयो हय, जसो कि तुम जानय भी हय।"},{"book":"१ थिस्सलुनीकियों","chapter":"3","verse":"5","text":"यो वजह जब मोरो सी अऊर भी रह्यो नहीं गयो, त तुम्हरो विश्वास को हाल जानन लायी तीमुथियुस ख भेज्यो, कि कहीं असो नहीं होय कि परीक्षा करन वालो शैतान न तुम्हरी परीक्षा करी होना, अऊर हमरी मेहनत बेकार भय गयी हय।"},{"book":"१ थिस्सलुनीकियों","chapter":"3","verse":"6","text":"पर अभी तीमुथियुस न, तुम्हरो जवर सी हमरो इत आयो हय, तुम्हरो विश्वास अऊर प्रेम को सुसमाचार सुनायो अऊर या बात ख भी सुनायो कि तुम हमेशा प्रेम को संग हम्ख याद करय हय, अऊर हमरो देखन की लालसा रखय हय, जसो हम भी तुम्ख देखन की।"},{"book":"१ थिस्सलुनीकियों","chapter":"3","verse":"7","text":"येकोलायी हे भाऊवों बहिनों, हम न अपनो पूरो दु:ख अऊर कठिनायी म तुम्हरो विश्वास सी तुम्हरो बारे म प्रोत्साहन मिल्यो,"},{"book":"१ थिस्सलुनीकियों","chapter":"3","verse":"8","text":"कहालीकि अब यदि तुम प्रभु म स्थिर रहो त हम जीन्दो हंय।"},{"book":"१ थिस्सलुनीकियों","chapter":"3","verse":"9","text":"अब हम तुम्हरो लायी परमेश्वर ख धन्यवाद कर सकजे हय। जो खुशी तुम्हरो वजह सी ओकी उपस्थिति म हम्ख मिलय हय। येकोलायी परमेश्वर ख धन्यवाद करे?"},{"book":"१ थिस्सलुनीकियों","chapter":"3","verse":"10","text":"हम रात दिन बहुतच प्रार्थना करतो रहजे हंय कि तुम्ख सामने देखे अऊर तुम्हरो विश्वास की कमी पूरी करे।"},{"book":"१ थिस्सलुनीकियों","chapter":"3","verse":"11","text":"अब हमरो परमेश्वर अऊर पिता खुदच अऊर हमरो प्रभु यीशु, तुम्हरो यहां आनो म हमरो रस्ता खोले;"},{"book":"१ थिस्सलुनीकियों","chapter":"3","verse":"12","text":"अऊर प्रभु असो करे कि जसो हम तुम सी प्रेम रखजे हंय, वसोच तुम्हरो प्रेम भी आपस म अऊर सब आदमियों को संग बढ़े, अऊर उन्नति करतो जाये,"},{"book":"१ थिस्सलुनीकियों","chapter":"3","verse":"13","text":"ताकि ऊ तुम्हरो मनों ख असो स्थिर करेंन कि जब हमरो प्रभु यीशु अपनो सब पवित्र लोगों को संग आये, त हि हमरो परमेश्वर अऊर पिता को सामने पवित्रता म निर्दोष ठहरेंन।"}]}