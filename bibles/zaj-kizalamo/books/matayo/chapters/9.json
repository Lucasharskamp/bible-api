{"data":[{"book":"MATAYO","chapter":"9","verse":"1","text":"Yesu kakwela muingalawa, kaloka na kuvika mkiwambo chake."},{"book":"MATAYO","chapter":"9","verse":"2","text":"Wanhu wayagwe wamgalila munhu yaholole, yatambalale mulusazi. Yesu viyaiwene nhamanila yao, kamulongela ija imunhu yaholole, “Gangamala, mwanangu! Vilozo vako vigeligwa kumgongo.”"},{"book":"MATAYO","chapter":"9","verse":"3","text":"Abaho, wafundiza Malagizo ga Musa wakalile baho wailongela wenyego kwa wenyego, “Munhu ino kofukula!”"},{"book":"MATAYO","chapter":"9","verse":"4","text":"Yesu kavitanga vija viwakalile wogelegeza, kalonga, “Habali mgelegeza vihile mmioyo yenu?"},{"book":"MATAYO","chapter":"9","verse":"5","text":"Dilihi dibuhile ng'hani, kulonga, ‘Vilozo vako vigeligwa kumgongo,’ ama kulonga, ‘Ima wima utembele?’"},{"book":"MATAYO","chapter":"9","verse":"6","text":"Nolonda m'vitange kamba, nie, Mwana wa Munhu, nna udaho wa kuvigela kumgongo vilozo va wanhu muisi.” Abaho, kamulongela ija imunhu yaholole, “Ima wima, papa lusazi lwako, uchole ukae yako!”"},{"book":"MATAYO","chapter":"9","verse":"7","text":"Ija imunhu kema wima, na kuchola ukae."},{"book":"MATAYO","chapter":"9","verse":"8","text":"Wanhu viwonile gano, wakanganya na kudumba, na kumuyenzi Mulungu yawagwelele wanhu udaho kamba uja."},{"book":"MATAYO","chapter":"9","verse":"9","text":"Yesu viyakalile yochola kulawa haja, kamona munhu yokemigwa Matayo yakalile muna ing'anda yake ya kulihila kodi, na heyo kamulongela, “Ng'holeleza.”"},{"book":"MATAYO","chapter":"9","verse":"10","text":"Yesu na wanahina zake wakala woja mandia ga ichungulo hakae ya Matayo. Wawila kodi bwando na wene vilozo wayagwe weza na kuja hamoja na hewo."},{"book":"MATAYO","chapter":"9","verse":"11","text":"Mafalisayo viwonile gano, wawauza wanahina zake, “Habali mkulufunzi wenu yoja na wawila kodi na wene vilozo wayagwe?”"},{"book":"MATAYO","chapter":"9","verse":"12","text":"Yesu viyahulike vino, kalonga, “Wanhu wagima hawamulonda mganga, ila waja wali watamu wawo womulonda."},{"book":"MATAYO","chapter":"9","verse":"13","text":"Gendeni mkaifundize nhegulo ya ulonzi uno, ‘Nolonda bazi na sio nhosa.’9:13 Nolonda bazi na sio nhosa nhegulo yake Sambimunigwelele nie nhosa, ila nolonda muwonele bazi wanhu wayagwe. Kwavija sizile kuwakema wanhu walibule vilozo, ila wanhu wali na vilozo.”"},{"book":"MATAYO","chapter":"9","verse":"14","text":"Abaho, wanahina wa Yohana M'batiza wamcholela Yesu, wamuuza, “Habali tweye na Mafalisayo tofunga, ila wanahina zako hawafunga?”"},{"book":"MATAYO","chapter":"9","verse":"15","text":"Yesu kawedika, “Wahenza wa mulawilamhambe wodaha vilihi kulila kipigiti viwali hamoja na heyo? Ila kipigiti chokwiza, mulawilamhambe vondayasegezigwe kulawa kumwao, leka na hewo wafunge."},{"book":"MATAYO","chapter":"9","verse":"16","text":"“Haduhu munhu yogela kidanga cha kivalo cha sambi muna ikivalo cha umwaka, kwavija ikidanga choikunza na kuchongeza ikizonzo cha ikivalo cha umwaka."},{"book":"MATAYO","chapter":"9","verse":"17","text":"Na wanhu hawagela divai ya sambi muna ivibuyu vitendigwe na kwembe va umwaka. Kamba wahatenda avo, ivibuyu vitendigwe na kwembe votulika, na idivai yokwitika, na ivibuyu vitendigwe na kwembe vobanangika. Ila divai ya sambi yogeligwa muna ivibuyu vitendigwe na kwembe va sambi, na vose vowa vigima.”"},{"book":"MATAYO","chapter":"9","verse":"18","text":"Yesu viyakalile yolonga vino, mkulu imwe wa ng'anda ya nhambiko kamcholela, kamfugamila mavindi, kamulongela, “Mndele wangu sambisambi kadanganhika, ila izo umwikile mkono wako na heyo kowa mgima.”"},{"book":"MATAYO","chapter":"9","verse":"19","text":"Avo Yesu hamoja na wanahina zake, wenuka, wamkoleleza."},{"book":"MATAYO","chapter":"9","verse":"20","text":"Baho mtwanzi yakalile na utamu wa kutumika mkipigiti cha milao longo dimwe na mibili kamwizila Yesu kukisogo, abaho, kalukwasa lugigo lwa kivalo chake."},{"book":"MATAYO","chapter":"9","verse":"21","text":"Kwavija kakala yoilongela mwenyego, “Ihawa nihagoga tu valo jake, nohona.”"},{"book":"MATAYO","chapter":"9","verse":"22","text":"Yesu kahinduka kamona, kamulongela, “Mndele, gangamala! Nhamanila yako ikuhonya.” Kipigiti kikija mtwanzi ija kahona."},{"book":"MATAYO","chapter":"9","verse":"23","text":"Yesu viyavikile hakae ya ija imkulu wa ng'anda ya nhambiko, na viyawawene wotoa mhalati,9:23 Kutoa mhalati ikala nzoela ya Wayahudi kipigiti munhu yahadanganhika. na wanhu bwando wolila ng'hani,"},{"book":"MATAYO","chapter":"9","verse":"24","text":"kalonga, “Segeleni! Mndele ino hadanganhike, ila kawasa!” Abaho, wanhu wose wamseka."},{"book":"MATAYO","chapter":"9","verse":"25","text":"Didale da wanhu vidilavigwe kunze, Yesu kengila mng'anda, kamgoga mkono ija imndele, na heyo kenuka. Yesu komzusa mndele wa mkulu wa ng'anda ya nhambiko."},{"book":"MATAYO","chapter":"9","verse":"26","text":"Mbuli zino zenela hanhu hose muisi ija."},{"book":"MATAYO","chapter":"9","verse":"27","text":"Yesu viyakalile yochola kulawa haja, vimbugumbugu wabili wamkweleleza, woguta nyangi, “Tonele bazi, Mwana wa Daudi!”9:27 Hano mwana wa Daudi nhegulo yake kolawa mulukolo lwa Mndewa Daudi."},{"book":"MATAYO","chapter":"9","verse":"28","text":"Yesu viyengile mng'anda, waja vimbugumbugu wamcholela, na Yesu kawauza, “Motogola kamba nie nodaha kuwahonya mweye?”"},{"book":"MATAYO","chapter":"9","verse":"29","text":"Abaho, kagakwasa meso gao, kalonga, “Mtendeligwe kamba vija vumtamanila!”"},{"book":"MATAYO","chapter":"9","verse":"30","text":"Na meso gao gagubuligwa. Yesu kawazuma ng'hani, kawalongela, “Sambimmulongele munhu yoyose mbuli ino!”"},{"book":"MATAYO","chapter":"9","verse":"31","text":"Ila hewo wachola na kubwililisa mbuli za Yesu kila hanhu muisi ija."},{"book":"MATAYO","chapter":"9","verse":"32","text":"Wanhu viwakalile wosegela, wamgalila munhu yakalile bubui yali na kinyamkela."},{"book":"MATAYO","chapter":"9","verse":"33","text":"Kinyamkela viyawingigwe, ija imunhu kasonga kulonga, na wanhu wose wakanganya, walonga, “Hatunachona kinhu kamba kino muisi ya Islaeli!”"},{"book":"MATAYO","chapter":"9","verse":"34","text":"Ila Mafalisayo walonga, “Kowinga vinyamkela na mhiko za mkulu wa vinyamkela.”"},{"book":"MATAYO","chapter":"9","verse":"35","text":"Yesu kachola mmiwambo na m'viwambo vose, yofundiza mzing'anda zao za nhambiko, youpeta Usenga Unogile wa Undewa wa Mulungu, na kuhonya kila utamu na unyondenyonde."},{"book":"MATAYO","chapter":"9","verse":"36","text":"Viyadiwene didale da wanhu, kawonela bazi, kwavija wakala wogaya na wabule munhu wa kuwataza, kamba ng'hondolo walibule mchunga."},{"book":"MATAYO","chapter":"9","verse":"37","text":"Abaho, kawalongela wanahina zake, “Va kuhuna vimema ila wahunaji wadodo.”"},{"book":"MATAYO","chapter":"9","verse":"38","text":"Avo mpuleni mwene mgunda, yawagale wahunaji wahune vakuja vake."}]}