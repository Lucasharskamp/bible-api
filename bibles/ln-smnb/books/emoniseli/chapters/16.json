{"data":[{"book":"Emoniseli","chapter":"16","verse":"1","text":"Bongo nayokaki mongongo moko monene kobima wuta na Tempelo mpe koloba na ba-anjelu sambo : « Bokende kosopa na mokili bakopo sambo ya kanda ya Nzambe. »"},{"book":"Emoniseli","chapter":"16","verse":"2","text":"Anjelu ya liboso akendeki mpe asopaki kopo na ye na mokili, mpe bapota ya somo mpe ya pasi ebimaki na banzoto ya bato oyo bazalaki na elembo ya nyama mpe bagumbamelaki ekeko na yango."},{"book":"Emoniseli","chapter":"16","verse":"3","text":"Anjelu ya mibale asopaki kopo na ye na ebale monene, mpe ebale yango ekomaki lokola makila ya mowei ; mpe bikelamu nyonso ya bomoi oyo ezalaki kati na ebale monene ekufaki."},{"book":"Emoniseli","chapter":"16","verse":"4","text":"Anjelu ya misato asopaki kopo na ye na bibale mpe na bitima ya mayi, mpe mayi ekomaki makila."},{"book":"Emoniseli","chapter":"16","verse":"5","text":"Bongo nayokaki anjelu oyo azalaki na bokonzi likolo ya mayi koloba :"},{"book":"Emoniseli","chapter":"16","verse":"6","text":"Mpo ete basopaki makila ya basantu"},{"book":"Emoniseli","chapter":"16","verse":"7","text":"Bongo nayokaki etumbelo koloba :"},{"book":"Emoniseli","chapter":"16","verse":"8","text":"Anjelu ya minei asopaki kopo na ye na likolo ya moyi, mpe moyi ezwaki ndingisa ya kozikisa bato na nzela ya moto na yango."},{"book":"Emoniseli","chapter":"16","verse":"9","text":"Moto makasi etumbaki bato, mpe bakomaki kofinga Kombo ya Nzambe oyo azali na bokonzi likolo ya pasi wana. Kasi baboyaki kobongola mitema na bango mpe kopesa Ye nkembo."},{"book":"Emoniseli","chapter":"16","verse":"10","text":"Anjelu ya mitano asopaki kopo na ye na likolo ya kiti ya bokonzi ya nyama, mpe molili ezipaki bokonzi ya nyama yango. Bato bakomaki komiswa lolemo mpo na pasi,"},{"book":"Emoniseli","chapter":"16","verse":"11","text":"bafingaki Nzambe ya Lola mpo na pasi mpe bapota na bango ya minene. Kasi baboyaki kaka kotika misala na bango ya mabe."},{"book":"Emoniseli","chapter":"16","verse":"12","text":"Anjelu ya motoba asopaki kopo na ye na ebale Efrate, mpe mayi na yango ekawukaki mpo ete nzela ya bakonzi oyo bakowuta na Este esalema."},{"book":"Emoniseli","chapter":"16","verse":"13","text":"Bongo namonaki milimo misato ya mbindo lokola magorodo kobima longwa na monoko ya dalagona, na monoko ya nyama mpe na monoko ya mosakoli ya lokuta."},{"book":"Emoniseli","chapter":"16","verse":"14","text":"Ezali milimo ya kindoki oyo esalaka bikamwa. Ebimi mpo na kokende epai ya bakonzi ya mokili mobimba, mpo na kosangisa bango mpo na etumba ya mokolo monene ya Nzambe-Na-Nguya-Nyonso."},{"book":"Emoniseli","chapter":"16","verse":"15","text":"Tala, nazali koya lokola moyibi ! Esengo na moto oyo azali kosenzela mpe kobatela bilamba na ye, mpo ete atambola motakala te, mpe bolumbu na ye emonana te na miso ya bato nyonso."},{"book":"Emoniseli","chapter":"16","verse":"16","text":"Milimo wana ya kindoki esangisaki bakonzi na esika oyo babengaka, na lokota ya Ebre, Armagedona."},{"book":"Emoniseli","chapter":"16","verse":"17","text":"Anjelu ya sambo asopaki kopo na ye kati na mopepe, mpe mongongo moko ya monene kowuta na Kiti ya Bokonzi ebimaki longwa na Tempelo mpe elobaki : « Ekokisami ! »"},{"book":"Emoniseli","chapter":"16","verse":"18","text":"Bongo mikalikali engengaki, mingongo eyokanaki, bakake ebetaki, mpe mabele eninganaki makasi ; likambo ya somo boye etikala nanu kosalema te wuta moto azali na mokili."},{"book":"Emoniseli","chapter":"16","verse":"19","text":"Engumba monene ekabwanaki na biteni misato, mpe bingumba ya bikolo nyonso ebukanaki. Bongo Nzambe akanisaki Babiloni monene mpe apesaki yango kopo etonda na vino ya kanda na Ye ya makasi."},{"book":"Emoniseli","chapter":"16","verse":"20","text":"Bisanga nyonso ekimaki, mpe bangomba emonanaki lisusu te."},{"book":"Emoniseli","chapter":"16","verse":"21","text":"Bamvula minene ya mabanga enokaki ; libanga moko na moko ezalaki na bakilo pene tuku minei na mitano, mpe ekweyelaki bato longwa na likolo. Mpe bato bafingaki Nzambe mpo na pasi ya mvula wana ya mabanga, pamba te pasi yango ezalaki ya somo makasi."}]}