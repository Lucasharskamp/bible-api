{"data":[{"book":"Romatɔwo","chapter":"10","verse":"1","text":"Nɔvi lɔlɔ̃awo, nye dzimedidi kple nye gbedodoɖa na Mawue nye be Israeltɔwo nakpɔ ɖeɖe."},{"book":"Romatɔwo","chapter":"10","verse":"2","text":"Elabena mate ŋu aɖi ɖase tso wo ŋu be wotsɔa dzo ɖe Mawu ŋuti, gake womewɔa esia kple sidzedze o."},{"book":"Romatɔwo","chapter":"10","verse":"3","text":"Esi womenya Mawu ƒe dzɔdzɔenyenye o, eye wole agbagba dzem be yewoatsɔ yewo ŋutɔ ƒe dzɔdzɔenyenye atu tsitre la, ekema womebɔbɔ wo ɖokuiwo ɖe Mawu ƒe dzɔdzɔenyenye la te o."},{"book":"Romatɔwo","chapter":"10","verse":"4","text":"Se la ƒe nuwuwue nye Kristo, be ame sia ame si xɔ edzi se la nakpɔ dzɔdzɔenyenye."},{"book":"Romatɔwo","chapter":"10","verse":"5","text":"Mose ŋlɔ ɖi le dzɔdzɔenyenye si tso se la me la ŋuti be, “Ame si wɔ nu siawo la, anɔ agbe ɖe wo nu.”"},{"book":"Romatɔwo","chapter":"10","verse":"6","text":"Ke dzɔdzɔenyenye si vana to xɔse me la gblɔ be, “Mègagblɔ le wò dzi me be, ‘Ame kae ayi dziƒo mahã?’ ” (Esia fia be woatsɔ Kristo ava anyigba dzi)"},{"book":"Romatɔwo","chapter":"10","verse":"7","text":"“alo ‘Ame kae ayi tsiẽƒe mahã?’ ” (Esia fia be woana Kristo nagatsi tsitre tso ame kukuwo dome)."},{"book":"Romatɔwo","chapter":"10","verse":"8","text":"Ke nya ka wògblɔ? “Nya la tsɔ ɖe gbɔwò kpuie; ele wò nu me, eye wòle wò dzi me hã.” Esia nye xɔse si ŋu míele gbeƒã ɖem le la."},{"book":"Romatɔwo","chapter":"10","verse":"9","text":"Elabena ne ètsɔ wò nu ʋu eme be Yesue nye Aƒetɔ, eye nèxɔe se tso wò dzi me be Mawu fɔe ɖe tsitre tso ame kukuwo dome la, àkpɔ ɖeɖe."},{"book":"Romatɔwo","chapter":"10","verse":"10","text":"Elabena wotsɔa dzi xɔna sena hena dzɔdzɔenyenye, eye wotsɔa nu ʋua eme hena ɖeɖekpɔkpɔ."},{"book":"Romatɔwo","chapter":"10","verse":"11","text":"Elabena Ŋɔŋlɔ Kɔkɔe la gblɔ na mí be, “Ŋu makpe ame sia ame si xɔ Kristo dzi se la akpɔ o.”"},{"book":"Romatɔwo","chapter":"10","verse":"12","text":"Elabena Yudatɔwo kple ame siwo menye Yudatɔwo o la siaa sɔ le go sia me; Aƒetɔ ɖeka ma koe le wo katã si, eye wònaa eƒe kesinɔnuwo ame sia ame si bianɛ la faa,"},{"book":"Romatɔwo","chapter":"10","verse":"13","text":"elabena, “Ame sia ame si yɔa Aƒetɔ la ƒe ŋkɔa la akpɔ ɖeɖe.”"},{"book":"Romatɔwo","chapter":"10","verse":"14","text":"Azɔ aleke woayɔ ame si dzi womexɔ se o la mahã? Eye aleke woate ŋu axɔ edzi ase ne womese nu tso eŋu kpɔ o? Eye aleke woawɔ ase nya tso eŋu ne ame aɖeke megblɔe na wo o?"},{"book":"Romatɔwo","chapter":"10","verse":"15","text":"Eye aleke ame aɖe aɖe gbeƒã tso Kristo ŋu ne womedɔe o? Abe ale si woŋlɔe ɖi ene be, “Ame siwo ɖea gbeƒã nyanyui la ƒe afɔwo nya kpɔna loo!”"},{"book":"Romatɔwo","chapter":"10","verse":"16","text":"Gake menye Israeltɔwo katãe xɔ nyanyui la dzi se o, elabena Yesaya gblɔ be, “Aƒetɔ, ame kae xɔ míaƒe nyawo dzi se mahã?”"},{"book":"Romatɔwo","chapter":"10","verse":"17","text":"Ke xɔse vana na ame to nyanyui la sese me, eye nyanyui la tsoa Mawu ƒe nya me vana."},{"book":"Romatɔwo","chapter":"10","verse":"18","text":"Ke mele biabiam be: Ɖe womese nya la o mahã? Ɛ̃, vavãe, wosee:"},{"book":"Romatɔwo","chapter":"10","verse":"19","text":"Megale biabiam ake be: Ɖe Israeltɔwo mese nya la gɔme oa? Mosee nye ame gbãtɔ gblɔ be,"},{"book":"Romatɔwo","chapter":"10","verse":"20","text":"Ke Yesaya do dzi gblɔ bena,"},{"book":"Romatɔwo","chapter":"10","verse":"21","text":"Ke le Israel ŋuti la, egblɔ bena,"}]}