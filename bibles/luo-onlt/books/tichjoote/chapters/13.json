{"data":[{"book":"Tich Joote","chapter":"13","verse":"1","text":"Kanisa mane ni Antiokia notingʼo jonabi gi jopuonj. Ne gin Barnaba gi Simeon miluongo ni Ratengʼ, gi Lukio ja-Kurene, gi Saulo kod Manaen mane odongo gi Herode ma ruoth."},{"book":"Tich Joote","chapter":"13","verse":"2","text":"Kane oyudo gilamo Ruoth Nyasaye kendo gitweyo chiemo, Roho Maler nowachonegi niya, “Walnauru Barnaba gi Saulo mondo gitina tich mane aluongogi mondo giti.”"},{"book":"Tich Joote","chapter":"13","verse":"3","text":"Omiyo kane gimedo lemo kendo gitweyo chiemo, ne gigwedhogi mi giweyogi gidhi."},{"book":"Tich Joote","chapter":"13","verse":"4","text":"Ji ariyogo nowuok modhi ka Roho Maler otelonegi. Ne gilor nyaka Seleukia, bangʼe gikwangʼ ka gia kanyo nyaka Saipras."},{"book":"Tich Joote","chapter":"13","verse":"5","text":"Kane gichopo Salamis, ne giyalo Wach Nyasaye e sinagoke mag jo-Yahudi. Johana ne ni kodgi kaka jakonygi."},{"book":"Tich Joote","chapter":"13","verse":"6","text":"Ne giwuotho e chulano duto mi gichopo Pafo, kendo kanyo ne giyude ja-Yahudi moro ma ajwoga kendo mane wuondore ni janabi, ma nyinge Bar-Yesu."},{"book":"Tich Joote","chapter":"13","verse":"7","text":"Ajuogani ne otwere but ruodh chulano miluongo ni Sergio Paulo, mane en ngʼat mariek, kendo kaka nodwaro winjo Wach Nyasaye, nooro wach mondo oluongne Barnaba gi Saulo."},{"book":"Tich Joote","chapter":"13","verse":"8","text":"To ajuogano mane iluongo ni Elima (nikech mano e tiend nyinge) notamogi, kotemo gengʼo ruoth mondo kik olokre oyie kuom Yesu."},{"book":"Tich Joote","chapter":"13","verse":"9","text":"Eka Saulo, ma bende niluongo ni Paulo, nopongʼ gi Roho Maler, mi nongʼiyo wangʼ Elima tir, bangʼe owachone niya,"},{"book":"Tich Joote","chapter":"13","verse":"10","text":"“In nyathi Satan, kendo ikedo gi gik mabeyo duto! Ipongʼ gi kit wuondruok duto gi yore mag wito ji. Iniwe timni mar loko adiera Ruoth Nyasaye doko miriambo karangʼo?"},{"book":"Tich Joote","chapter":"13","verse":"11","text":"To winji, lwet Ruoth Nyasaye koro kedo kodi. Ibiro bedo muofu, kendo kuom kinde moromo ok ibi neno ler mar chiengʼ gi wangʼi.”"},{"book":"Tich Joote","chapter":"13","verse":"12","text":"Kane ruodhno oneno gima notimoreno, noyie kuom Yesu, kendo nohum nono kuom gik mane owinjo kuom Ruoth Yesu."},{"book":"Tich Joote","chapter":"13","verse":"13","text":"Paulo kod joma ne en-go ne oa Pafo mi okwangʼ nyaka Perga, e piny Pamfilia, kendo kanyo ema Johana noweyogie modok Jerusalem."},{"book":"Tich Joote","chapter":"13","verse":"14","text":"Kane gia Perga, to negimedo dhi nyaka negichopo Antiokia manie piny Pisidia. Chiengʼ Sabato negidonjo e sinagogi mi gibet piny."},{"book":"Tich Joote","chapter":"13","verse":"15","text":"To bangʼ kane osesom Ndiko moko mowuok e Chike Musa gi Jonabi, jotend sinagogi nooro wach ni Paulo gi joma ne en-go kagiwacho niya, “Owetewa, ka un gi wach ma udwaro jiwogo ji, to un thuolo mar timo mano.”"},{"book":"Tich Joote","chapter":"13","verse":"16","text":"Kuom mano, Paulo nochungʼ motingʼo bade, kowacho niya, “Un jo-Israel kod joma ok jo-Yahudi moluoro Nyasaye, winjauru!"},{"book":"Tich Joote","chapter":"13","verse":"17","text":"Nyasach jo-Israel noyiero kwerewa kendo nomiyo ginyaa e thuolo mane gidak Misri. Nyasaye notelonigi kagologi Misri kuno gi tekone maduongʼ;"},{"book":"Tich Joote","chapter":"13","verse":"18","text":"kendo nonano kodgi e thim kuom higni piero angʼwen, kata obedo ni timbegi ne richo kamano."},{"book":"Tich Joote","chapter":"13","verse":"19","text":"Nokedo gi pinje abiriyo mag jo-Kanaan moloyogi, mi opogo lopgi ni joge kaka girkeni."},{"book":"Tich Joote","chapter":"13","verse":"20","text":"Magi duto nokawo higni madirom mia angʼwen gi piero abich."},{"book":"Tich Joote","chapter":"13","verse":"21","text":"To achien jo-Israel nokwayo mondo omigi ruoth, mi Nyasaye nomiyogi Saulo wuod Kish, ma ja-dhood Benjamin. Saulo nobedo ruodh pinyno kuom higni piero angʼwen."},{"book":"Tich Joote","chapter":"13","verse":"22","text":"Bangʼ kane osegolo Saulo e ruoth, noketo Daudi obedo ruodhgi, kendo kuom Daudi ema ne Nyasaye owuoyoe kowacho ni, ‘Aseyudo Daudi wuod Jesse, ngʼat ma chunye chal gi mara, obiro timo gik moko duto ma adwaro mondo otim.’"},{"book":"Tich Joote","chapter":"13","verse":"23","text":"“Nyasaye osekelo ni jo-Israel Jawar ma en Yesu, koa e koth Daudi, mana kaka nosingore ni notim."},{"book":"Tich Joote","chapter":"13","verse":"24","text":"Kapok ne Yesu obiro, Johana noyalo Injili ne jo-Israel duto mondo gilokre giwe richogi kendo giduto giyud batiso."},{"book":"Tich Joote","chapter":"13","verse":"25","text":"Kane oyudo Johana koro tieko tije, nowacho ni, ‘Uparo ni an ngʼa? Ok an Jal mane ugeno ni biro biro; to winjuru Jal moro biro bangʼa, kendo ok awinjora gonyo tond wuochene.’"},{"book":"Tich Joote","chapter":"13","verse":"26","text":"“Owetena, ma nyikwa Ibrahim, kod un joma ok jo-Yahudi moluoro Nyasaye, wan ema oseornwa wach warruokni."},{"book":"Tich Joote","chapter":"13","verse":"27","text":"Jo-Jerusalem gi jotendgi ne ok ongʼeyo ni Yesu e Jawar, to kata kamano, kane gingʼadone buch tho, to negichopo mana weche jonabi misomo pile chiengʼ Sabato."},{"book":"Tich Joote","chapter":"13","verse":"28","text":"Kata obedo ni ne ok giyudo ketho moro kuome ma dine mi nege, ne gikwayo Pilato mondo ochiwe mondo onege."},{"book":"Tich Joote","chapter":"13","verse":"29","text":"Kane gisechopo weche duto mondiki kuome, ne gigole ewi yath mi gikete e liel."},{"book":"Tich Joote","chapter":"13","verse":"30","text":"To Nyasaye nochiere oa kuom joma otho,"},{"book":"Tich Joote","chapter":"13","verse":"31","text":"kendo kuom ndalo mangʼeny, joma ne wuotho kode koa Galili nyaka Jerusalem nonene. Jogo ema koro odoko joneno mag wechegi ni jowa."},{"book":"Tich Joote","chapter":"13","verse":"32","text":"“Injili ma wanyisou ema: Gima Nyasaye nosingo ne kwerewa"},{"book":"Tich Joote","chapter":"13","verse":"33","text":"osechoponwa, wan nyithindgi, kuom chiero Yesu. Mana kaka ondiki e Zaburi mar ariyo niya,"},{"book":"Tich Joote","chapter":"13","verse":"34","text":"To kuom chier mane Nyasaye ochierego oa kuom joma otho, mondo kik otow, to ondikie kama:"},{"book":"Tich Joote","chapter":"13","verse":"35","text":"Kamoro machielo bende ondikie kama:"},{"book":"Tich Joote","chapter":"13","verse":"36","text":"“Nimar kane Daudi osetimo dwaro Nyasaye e ndalone, to notho moike kama noyike kwerene, mi ringre notowo,"},{"book":"Tich Joote","chapter":"13","verse":"37","text":"to Jal ma Nyasaye nochiero oa kuom joma otho to ringre ne ok otowo."},{"book":"Tich Joote","chapter":"13","verse":"38","text":"“Emomiyo, adwaro mondo ungʼe malongʼo, owetena, ni kuom Yesu ema iyalonue yor weyo richo."},{"book":"Tich Joote","chapter":"13","verse":"39","text":"Kuome ema ngʼato angʼata moyie iketo kare mi gony kuom gimoro amora ma Chik Musa ne ok nyal gonyoe ngʼato."},{"book":"Tich Joote","chapter":"13","verse":"40","text":"Omiyo tangʼuru, mondo gik mane jonabi okoro kik timrenu. Ne gikoro niya:"},{"book":"Tich Joote","chapter":"13","verse":"41","text":"“ ‘Neuru, un joma obwono ji-gi,"},{"book":"Tich Joote","chapter":"13","verse":"42","text":"Kane oyudo Paulo gi Barnaba wuok e sinagogi, ji nokwayogi mondo gimed loso kuom wechegi chiengʼ Sabato moluwo mano."},{"book":"Tich Joote","chapter":"13","verse":"43","text":"To ka nosegony chokruok mondo odhiyo, jo-Yahudi mangʼeny gi ji ma nolokore oluwo din jo-Yahudi noluwo Paulo gi Barnaba, kendo negimedo wuoyo kodgi ka gijiwogi mondo gimed dhi nyime e ngʼwono mar Nyasaye."},{"book":"Tich Joote","chapter":"13","verse":"44","text":"Chiengʼ Sabato moluwo mano, chiegni ji duto modak Antiokia nochokore mondo owinj wach Ruoth."},{"book":"Tich Joote","chapter":"13","verse":"45","text":"To ka jo-Yahudi noneno ogandano, nyiego nomakogi mi gichako wuoyo marach kuom gik mane Paulo wacho."},{"book":"Tich Joote","chapter":"13","verse":"46","text":"Eka Paulo gi Barnaba nomedo wuoyo gi chir kagiwacho niya, “Ne bernwa mondo un ema wayalnu Wach Nyasaye mokwongo. To nikech udage kendo nikech ok ukwanoru ka joma owinjore yudo ngima mochwere, koro waweyou mondo wayal wachni ni joma ok jo-Yahudi."},{"book":"Tich Joote","chapter":"13","verse":"47","text":"Ruoth Nyasaye osemiyowa chik niya,"},{"book":"Tich Joote","chapter":"13","verse":"48","text":"Kane joma ok jo-Yahudi owinjo wachno, negimor kendo negirwako wach Ruoth Nyasaye, kendo joma nochan-negi yudo ngima mochwere noyie kuom Yesu."},{"book":"Tich Joote","chapter":"13","verse":"49","text":"Wach Ruoth Nyasaye nolandore e gwengʼno duto."},{"book":"Tich Joote","chapter":"13","verse":"50","text":"To jo-Yahudi nokelo mirima e chuny mon moluoro Nyasaye man-gi nying kod joma chwo midewo mane odak e dalano. Jogi nothuwo ji mondo osand Paulo gi Barnaba, kendo negiriembogi e gwengʼno."},{"book":"Tich Joote","chapter":"13","verse":"51","text":"Kuom mano ne gitengʼo buch tiendgi ka gikwedo timgi eka negidhi Ikonio."},{"book":"Tich Joote","chapter":"13","verse":"52","text":"Jopuonjre mane ni Antiokia nodongʼ kopongʼ gi mor kod Roho Maler."}]}