{"data":[{"book":"3 Mose","chapter":"3","verse":"1","text":"Hagi mago'mo'ma rimpa fru ofama bulimakao afu kevu'afintima hunaku'ma hanuno'a, afuhe afahe'ma osu'nesia ve bulimakao afuro, a' bulimaka afura avreno Ra Anumzamofo avuga vino."},{"book":"3 Mose","chapter":"3","verse":"2","text":"Agra ana ofama hunaku'ma hania afu'mofo asenire azana anteteno, atrumahu seli nomofo kafante anankena akafrinkeno, Aroni mofavre'mo'zama pristi eri'zama e'nerizamo'za korama'a tagi'za, kresramna vu itamofona rutri tri hugagigahaze."},{"book":"3 Mose","chapter":"3","verse":"3","text":"Anumzanema rimpa fru ofama hania afu'mofona, miko afova'ane, rimpama eri anovazi'nea afovane,"},{"book":"3 Mose","chapter":"3","verse":"4","text":"tare kreso'ane anante'ma eri anoma vazi'nea afova'ane, asumna'anena eritagatino erino,"},{"book":"3 Mose","chapter":"3","verse":"5","text":"Aroni mofavre'ramima Pristi eri'zama e'neri'za naga eme zaminige'za kresramna vu itare'ma tevema hanavazi'naza agofetu, kre fananehu ofane kresramana vanageno, Ra Anumzamo'a sramna mana nentahino musena hugahie."},{"book":"3 Mose","chapter":"3","verse":"6","text":"Hianagi anazanke huno Anumzanema arimpa fru ofama mago'mo'ma sipisipi kevu'afinti'ma hunaku'ma hanuno'a, ve sipisipi afuro a' sipisipi afu'ma afuhe afahe'ma osu'nesia su'za azerino Ra Anumzamofontega ofa hugahie."},{"book":"3 Mose","chapter":"3","verse":"7","text":"Hagi sipisipi afu anenta'ma ofa huno aminaku'ma hanuno'a, avreno Ra Anumzamofo avuga vino."},{"book":"3 Mose","chapter":"3","verse":"8","text":"Agra ana ofama hunaku'ma avrenoma esia sipisipi afumofo asenire azana anteteno, atrumahu seli nomofo avuga anankena tagahinkeno, Aroni ne' mofavre'mo'za pristi eri'zama e'neri'zamo'za korama'a tagi'za kresramna vu itamofona maka asoparega rutri tri hugagigahaze."},{"book":"3 Mose","chapter":"3","verse":"9","text":"Rimpa fru ofama hunaku'ma hania afuteti'ma erisia, afova'ane risona agu'sama, amagenafinti ahe futagi'ane, rimpama eri anovazi'nea afova'ane, ana maka afova'ane,"},{"book":"3 Mose","chapter":"3","verse":"10","text":"tarega kreso'ane, anante'ma erino vazi'nea afova'ane, asumna'ane, kreso'anena ana maka tagatintenigeno,"},{"book":"3 Mose","chapter":"3","verse":"11","text":"pristi vahe'mo'za eri'za kresramna vu itare ne'zama ofama nehazaza hu'za Ra Anumzamofontega kresramana vuntegahaze."},{"book":"3 Mose","chapter":"3","verse":"12","text":"Hagi meme afu'ma azerino ome ofama hunaku'ma hanuno'a, agra Ra Anumzamofo avuga erino vuteno,"},{"book":"3 Mose","chapter":"3","verse":"13","text":"atru'ma hu seli nomofo avuga agra ana ofama hu'naku'ma azerino esia meme afu'mofo asenire azana anteteno, anankena akafrinkeno, Aroni ne' mofavre'zamo'zama pristi eri'zama e'neri'zamo'za korama'a tagi'za erite'za kresramna vu itamofo maka asoparega rutri tri hugagigahaze."},{"book":"3 Mose","chapter":"3","verse":"14","text":"Ana afupintira arimpama erinovazi'nea afovane, maka agusu agesezama'anena, tevefi negreno,"},{"book":"3 Mose","chapter":"3","verse":"15","text":"tare kreso'ane, erinoma vazi'nea afovane, asumnane, eri tagatino erino,"},{"book":"3 Mose","chapter":"3","verse":"16","text":"Pristi vahe amisigeno, ne'za ofama hiaza huno kresramna vu itare Ra Anumzamofontega tevefi kresramna vuntenigeno, Ra Anumzamo'a knare sramna nentahino muse hugahiankino, miko afova'amo'a Ra Anumzamofo su'a megahie."},{"book":"3 Mose","chapter":"3","verse":"17","text":"Ama tra kea mevava trake me'nena, tamagri'ene ana miko fore hunante anante hu'za esaza vahe'mo'za, magore hu'za agusa'ane, korama'anena onetfa hugahaze."}]}