{"data":[{"book":"Waroma","chapter":"15","verse":"1","text":"Twetwe yatutoghola ghendo twobamighwa tuwadudumile awala iwotoghola chidogho. Tuleke kwinoghelesa iwenyegho."},{"book":"Waroma","chapter":"15","verse":"2","text":"Chila imunu yamnoghelese miyaghe kwa ighanoghile, ili yamtsenge."},{"book":"Waroma","chapter":"15","verse":"3","text":"Kwaapfila Kiristu ng'enoghelese bae mwenyegho, ka Ghamaandiko Mahenzeluka pfagholonga, “Maligho ghawakulighile ghweghwe, ghanighwila nene.”"},{"book":"Waroma","chapter":"15","verse":"4","text":"Chila chinu ichandikighwe mne Ghamaandiko Mahenzeluka, chandikighwa kutulangulitsa twetwe, ili kwa ukududumila na ukughumighwa ghumoyo ne Ghamaandiko agho, tudahe kuwa na lolelo."},{"book":"Waroma","chapter":"15","verse":"5","text":"Imulungu yane ukududumila na iyoghuma ghumoyo yamwing'eni muhe wa kuwa chinu chimwe kwa kuwinza ghayatendile Yesu Kiristu,"},{"book":"Waroma","chapter":"15","verse":"6","text":"ili mdahe kumtunya Imulungu, Aba we Imtwatsa wetu Yesu Kiristu kwa ghumoyo ghumwe na kwa litsi limwe."},{"book":"Waroma","chapter":"15","verse":"7","text":"Apfo mwibokele mwemwe kwa mwemwe, ka Kiristu pfayambokeleni mwemwe, ili Imulungu yatunyighwe."},{"book":"Waroma","chapter":"15","verse":"8","text":"Mana nomlongelani Kiristu tsakawasang'anila Wayahudi ili yalanguse ukweli we Imulungu, na laghano lyekile Imulungu ne iwabala wetu litimile,"},{"book":"Waroma","chapter":"15","verse":"9","text":"ili nawo iwanu iwali si Wayahudi wamtunitse Imulungu kwa libatsi lyake. Ka Ghamaandiko Mahenzeluka pfagholonga"},{"book":"Waroma","chapter":"15","verse":"10","text":"Kuya Ghamaandiko gholonga,"},{"book":"Waroma","chapter":"15","verse":"11","text":"Kuya Ghamaandiko gholonga,"},{"book":"Waroma","chapter":"15","verse":"12","text":"Kuya Isaya kolonga,"},{"book":"Waroma","chapter":"15","verse":"13","text":"Imulungu yane lolelo, yamwing'eni ndeng'elelo na tindiwalo ka pfamtoghola, lolelo lyenu lyongetseke kwa ngupfu ya Ghumuhe Mwenzeluka."},{"book":"Waroma","chapter":"15","verse":"14","text":"Nene imwenyegho nomanya ghendo ka mwemwe ndughu tsangu mnogha sideke na mwomanya ghose, na mwodaha kwilangulitsa wenyegho."},{"book":"Waroma","chapter":"15","verse":"15","text":"Mne ibaluwa ino tsanimwandikilani pfinu pfingi bila kupfuka, nidahe kumkumbusani keli. Tsanenda apfo kwa uluso we Imulungu kuna nene."},{"book":"Waroma","chapter":"15","verse":"16","text":"Imulungu Kanisaghula niwe mtumighwa wa Yesu Kiristu kwe iwanu iwali si Wayahudi bae. Nosang'ana ka mlapfa nambiko mna ukupeta Imbuli Inoghile ye Imulungu, ili iwanu si Wayahudi wadahe kuwa nambiko iitogholighwa ne Imulungu, nambiko iideghesighwa na Ghumuhe Mwenzeluka."},{"book":"Waroma","chapter":"15","verse":"17","text":"Apfo kwa kwilunga na Yesu Kiristu, neghodela isang'ano yangu kwaajili ye Imulungu."},{"book":"Waroma","chapter":"15","verse":"18","text":"Nitsolonga bila kupfuka aghala ghayatendile Kiristu kubitila nene mna ukuwalongotsa iwanu iwali si Wayahudi wamtegheletse Imulungu. Katenda apfi kwa kulonga na kwa kutenda,"},{"book":"Waroma","chapter":"15","verse":"19","text":"na kwa ngupfu ya pfitango pfa kukangawatsa na kwa ngupfu ye Ghumuhe we Imulungu. Apfo mne ghumwanza wangu kulawa Yerusalemu mbaka ghumkowa ghwa Iluriko, chila hanu niwapetela iwanu Imbuli Inoghile ya Kiristu."},{"book":"Waroma","chapter":"15","verse":"20","text":"Chonibama nene ghamatsuwa ghose nipete Imbuli ye Imulungu mne isi tsila ng'ana Kiristu yamanyike bae, ili ndeke kutsenga mna lukwalambatsa lwikighwe ne imunu yungi."},{"book":"Waroma","chapter":"15","verse":"21","text":"Ka Ghamaandiko Mahenzeluka pfogholonga,"},{"book":"Waroma","chapter":"15","verse":"22","text":"Apfo kwaajili ya chinu acho ghamatsuwa mengi tsangomighwa kumwangilani."},{"book":"Waroma","chapter":"15","verse":"23","text":"Lekeni kwaapfila sambi nimalitsa isang'ano yangu mne isi tsino, na kwaapfila tsambama ghamatsuwa mengi kutsa kuwonani,"},{"book":"Waroma","chapter":"15","verse":"24","text":"nololela kutenda apfo sambi. Nitsomwangilani hanibita kughenda Spania, kuya nobama mwemwe mnyapfile kupfika ako hanimalitsa kudeng'elela kukala namwe chidogho."},{"book":"Waroma","chapter":"15","verse":"25","text":"Lekeni sambi noghenda Yerusalemu kuwasang'anila iwanu we Imulungu iwali ako."},{"book":"Waroma","chapter":"15","verse":"26","text":"Mana iwanu we Imulungu wa Makedoniya na wa Akaya wona pfinogha kuwachangila wahenzeluke we Imulungu iwali wahingwa ako Yerusalemu."},{"book":"Waroma","chapter":"15","verse":"27","text":"Wawo iwenyegho tsawona pfinogha kutenda apfo, na kweli tsawabamighwa ghendo watende apfo. Kwaapfila ka iwanu si Wayahudi bae wabokela pfinu pfa chimuhe kulawa kwa Wayahudi, nawo wobamighwa wawagholele Wayahudi ipfinu pfa lukuli."},{"book":"Waroma","chapter":"15","verse":"28","text":"Apfo, hanimalitsa ing'onde ino na kuweng'a Wayahudi achila chawachangile iwanu, nitsomwangilani mwemwe hanighenda Spania."},{"book":"Waroma","chapter":"15","verse":"29","text":"Hanikutsa kuna mwemwe nomanya nitsakutsa na tsibalaka ketseketse tsa Kiristu."},{"book":"Waroma","chapter":"15","verse":"30","text":"Lelo ndughu tsangu, nowalomba ghendo, kwa Imtwatsa wetu Yesu Kiristu na kwa unoghelo wa Ghumuhe, mwilunge na nene mnombele kwe Imulungu."},{"book":"Waroma","chapter":"15","verse":"31","text":"Mnombele nikomboke kulawa kwe iwanu wala ing'awomtoghola Kiristu iwali Yudeya, na mnombele isang'ano yangu muisi ya Yerusalemu itogholighwe ne iwanu wa Imulungu iwali ako."},{"book":"Waroma","chapter":"15","verse":"32","text":"Apfo Imulungu ang'abama, nitse kuna mwemwe aku moyo wangu wodeng'elela, mbwihile hamwe namwe."},{"book":"Waroma","chapter":"15","verse":"33","text":"Imulungu wa tindiwalo yakale na mwemwe wose. Ona."}]}