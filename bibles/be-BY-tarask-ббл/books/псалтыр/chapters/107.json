{"data":[{"book":"ПСАЛТЫР","chapter":"107","verse":"1","text":"Песьня. Псальма Давідава."},{"book":"ПСАЛТЫР","chapter":"107","verse":"2","text":"Гатовае сэрца маё, Божа, гатовае сэрца маё; буду пяяць і апяваць у славе маёй."},{"book":"ПСАЛТЫР","chapter":"107","verse":"3","text":"Паўстань, псалтыр і арфа! Я ўстану рана."},{"book":"ПСАЛТЫР","chapter":"107","verse":"4","text":"Славіць буду Цябе, Госпадзе, сярод народаў; славіць буду Цябе, сярод плямёнаў,"},{"book":"ПСАЛТЫР","chapter":"107","verse":"5","text":"бо вышэй за нябёсы ласка Твая і ў пазахмар'і праўда Твая."},{"book":"ПСАЛТЫР","chapter":"107","verse":"6","text":"Узьнясіся вышэй за нябёсы, Божа; і над усёю зямлёю будзе слава Твая,"},{"book":"ПСАЛТЫР","chapter":"107","verse":"7","text":"каб вызваліліся аблюбенцы Твае: уратуй правіцай Тваёю, і пачуй мяне."},{"book":"ПСАЛТЫР","chapter":"107","verse":"8","text":"Бог сказаў у сьвятыні Сваёй: няхай разьвесялюся - падзялю Я Сіхем, і даліну Сукот абмераю."},{"book":"ПСАЛТЫР","chapter":"107","verse":"9","text":"Мой Галаад, Мой Манасія, Яфрэм крэпасьць Маёй галавы, Юда скіпетр Мой,"},{"book":"ПСАЛТЫР","chapter":"107","verse":"10","text":"Мааў умывальная шаля Мая, на Эдом абуткам кіну Маім, над зямлёю Філістымскаю клікаць буду."},{"book":"ПСАЛТЫР","chapter":"107","verse":"11","text":"Хто ўвядзе мяне ў горад умацаваны? Хто давядзе мяне да Эдома?"},{"book":"ПСАЛТЫР","chapter":"107","verse":"12","text":"Ці ня Ты, Божа, Які нас адкінуў, і ня выходзіш, Божа, з войскам нашым?"},{"book":"ПСАЛТЫР","chapter":"107","verse":"13","text":"Падай дапамогу нам ва ўціску, бо абарона людзкая - марнота."},{"book":"ПСАЛТЫР","chapter":"107","verse":"14","text":"З Богам мы выявім сілу; Ён скіне ворагаў нашых."}]}