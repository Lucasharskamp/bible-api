{"data":[{"book":"Yak'ob","chapter":"2","verse":"1","text":"Tieshuwotso! mangts doonzo Iyesus Krstosn amaniruwotsitna wotiyal iko ikoniyere bogfe eton asho bogabogshk'ayere."},{"book":"Yak'ob","chapter":"2","verse":"2","text":"Git ashuwots it kakuweyiru bewokok weetune, iko b́kishi jabots awntsi k'ubelo geddek'tsonat tah sheengo tah dek'tso gaaletska, k'osho kiimts tahidoro tahts tugretska,"},{"book":"Yak'ob","chapter":"2","verse":"3","text":"Sheengiru tah tahdek'ts asho mangiyon «Sheeng beyokanats bede'e» it eteti. Tugretsonmó «Neyere manoke need'owe, wee ttufishiroots bede'e» it eteti,"},{"book":"Yak'ob","chapter":"2","verse":"4","text":"Eshe, mank'oon it dagotse k'osh k'oshewonat bogabogshr angisho it angshituwok'o itsh be'eratsa?"},{"book":"Yak'ob","chapter":"2","verse":"5","text":"Shuneets eshuwotso! k'ewere, Ik'o amanon galetswotsi bo wotitwok'onat bín shuntswotssho b́ jangits mengsto bo naatetwok'o datsanatsi tugretswotsi marat'de'atsa?"},{"book":"Yak'ob","chapter":"2","verse":"6","text":"Itmó tugretswotsiye it gac'iri, itn dadaat angshi moo maants iti geetsirwots gaaletswotsiyoshna?"},{"book":"Yak'ob","chapter":"2","verse":"7","text":"It bín it s'eegeyiru sheeng shúútso c'ashiruwots bonoshna?"},{"book":"Yak'ob","chapter":"2","verse":"8","text":"«K'osh asho ntookok'o woshde'er shune» et S'ayin mas'aafotse guut'etso Ik'i mengestitsi nemo it s'eentsiyal sheenge it finiri."},{"book":"Yak'ob","chapter":"2","verse":"9","text":"Ash dago it boga bogshiyalmó morre it finiri, nemo it beshiruwotse iti k'oretute."},{"book":"Yak'ob","chapter":"2","verse":"10","text":"Asho tzaziwotsitsere iko gaahr oorts jamwotsi b́ s'eentsiyal dab jamwotsi b́ gaktsok'owe taaweti."},{"book":"Yak'ob","chapter":"2","verse":"11","text":"2:11 Kesh. 20:13-14; Iwi. 5:17-18  «Wido amk'aye» etts doonzo mank'o «Ud'k'aye» etre, mansh wido amo nk'azal dab n ud'iyal nemo gaakrne."},{"book":"Yak'ob","chapter":"2","verse":"12","text":"S'ayin kishit nemoke angsho dek'osh fa'a ashuwotskok'o keewwere, mank'owere k'aluwere."},{"book":"Yak'ob","chapter":"2","verse":"13","text":"Ik' angsho maarraw ashuwotssh mhreti woshratse, b́ wotefere mhretiyo angsho daa'ituwe."},{"book":"Yak'ob","chapter":"2","verse":"14","text":"T eshúwotso! asho imnetiyo detsfe bí etal, ando aani b́ imnetiyo sheeng finon kitso b́ k'azal eebi bísh b́ k'aliti? B́ imnetiyo bín kashiyosh falituwa?"},{"book":"Yak'ob","chapter":"2","verse":"15","text":"Bo tahituwonat bo meetuwo deshaw eeshuwotsnat mishúwotsn bobeyal,"},{"book":"Yak'ob","chapter":"2","verse":"16","text":"ititsere iko bo beyosh geyit keewo imaniyere «Jeenon ameree! itsh k'ec'ee! woorwere!» bí etal eebi boosh b́ k'aliti?"},{"book":"Yak'ob","chapter":"2","verse":"17","text":"Mank'o sheeng fin deshaw imnetiyo k'irkee."},{"book":"Yak'ob","chapter":"2","verse":"18","text":"Ernmó «Nee imnetiyo detsfne, taawere sheeg fino detsfe» etetuwo b́ beyal, «N imnetiyo finalo taash kitsuwe, taawere t finon t imnetiyo kitsituwe» etetuwe."},{"book":"Yak'ob","chapter":"2","verse":"19","text":"Nee «Ik Ik'o fa'ee» etaat amanirune, sheenge, amanonere Fo'erawwotswor amanirune, shatonowere k'ewirune."},{"book":"Yak'ob","chapter":"2","verse":"20","text":"Nee dartsano! imnetiyo finalo k'awuntso2:20 K'awtsalka: Etirwan yoots brani mas'afwots k'irka etfe.  b́ deshawok'o danosh geefiya?"},{"book":"Yak'ob","chapter":"2","verse":"21","text":"2:21 Aze. 22:1-14  Nonihi Abraham b́ naayi Yishak'i wosh t'intseyru t'arap'ezats Ik'osh wosho woshdek't b́ t'intsor kááw b́ wot b́ finonalneya?"},{"book":"Yak'ob","chapter":"2","verse":"22","text":"Eshe imnetiyo finonton ikoke b́ teshtsok'onat imnetiyo finon s'een b́ wottsok'o bek'irute?"},{"book":"Yak'ob","chapter":"2","verse":"23","text":"2:23 Aze. 15:6; 2 Zen. 20:7; Isa. 41:8  S'ayin Mas'aafotse «Abraham Ik'o bí amani, b́ imnetiyonwere kááw wotat bísh b́ taaweyi» ett aap'ets aap'o s'eenbwutsi, hank'on Ik' shun ash b́woti etiyi."},{"book":"Yak'ob","chapter":"2","verse":"24","text":"Eshe asho b́ kááwit imneti mec'ron b́woterawon finono dabde'er b́wotsok'o bek'etúnee."},{"book":"Yak'ob","chapter":"2","verse":"25","text":"Widetsu Ra'ab Isra'elitse woshetswotsi b mootse bdek'or k'osh weeron boametuwok'o bwoshor bi bfinonon kááweratsna?"},{"book":"Yak'ob","chapter":"2","verse":"26","text":"Kashaatse k'aleets meetso k'irkee, mank'owere finatse k'aleets imnetiyo k'irkee."}]}