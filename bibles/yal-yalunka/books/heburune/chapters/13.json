{"data":[{"book":"Heburune","chapter":"13","verse":"1","text":"Ɛ lu ngaxakedenyaan xanuntenyani."},{"book":"Heburune","chapter":"13","verse":"2","text":"Ɛ nama ɲinan xɔɲɛ yisuxun xɔn ma amasɔtɔ ndee malekane yisuxu na kii nin, hali e to mi yi a kolon."},{"book":"Heburune","chapter":"13","verse":"3","text":"Ɛ ɲɔxɔ lu kasorasane xɔn, a xa liga alo ɛ birin nan kasoon na. Ɛ ɲɔxɔ lu muxu ɲaxankataxine xɔn, a xa liga alo ɛ birin nan tɔrɔxi."},{"book":"Heburune","chapter":"13","verse":"4","text":"Muxun birin xa futun binya, yalunyaan nama a xɔsi. Ala yanga suxune nun yalundene kitima nɛn."},{"book":"Heburune","chapter":"13","verse":"5","text":"Ɛ dunuɲa yi gidin nama findi gbeti xɔnxɔnna ra. Seen naxan ɛ yii, na xa ɛ wasa amasɔtɔ Ala bata a fala, a naxa, “N mi kelɛ i dɛxɔn mumɛ, n mi ɛ rabeɲinɲɛ fefe ma.”13.5 A mato Sariyane 31.6 nun 31.8 nun Yosuwe 1.5 kui."},{"book":"Heburune","chapter":"13","verse":"6","text":"Nayi, en xa xaxili ragidi fa fala,"},{"book":"Heburune","chapter":"13","verse":"7","text":"Ɛ xaxili lu ɛ yɛɛrati singene xɔn, naxanye Alaa falan ti ɛ xa. Ɛ miri e dunuɲa raɲanna kiin ma, ɛ yi e raliga e dɛnkɛlɛyani."},{"book":"Heburune","chapter":"13","verse":"8","text":"Yesu Alaa Muxu Sugandixin yi kii naxan yi xoro, a mɔn na kii nin to, a luma na kii nin habadan."},{"book":"Heburune","chapter":"13","verse":"9","text":"Ɛ nama tin xaran xɔɲɛ sifa yo ma naxan ɛ ratantanma. Amasɔtɔ a lan en niin xa sɛnbɛn sɔtɔ Alaa hinanni, koni don seene yamarine fe mi a ra, naxanye tɔnɔ mi na."},{"book":"Heburune","chapter":"13","verse":"10","text":"Saraxa gandena nde en tan yii, Ala Batu Bubuna saraxaraline mi daxa e yi na saraxa seen don.13.10 Na findixi ariyanna gbeen nan na, Yesu soxi dɛnaxan yi. A mato Heburune 9.11-14 kui."},{"book":"Heburune","chapter":"13","verse":"11","text":"Amasɔtɔ saraxarali kuntigin suben naxan ba yulubi xafari saraxan na, a ne wunla xalima yire sariɲanxi fisamantenna nin. Koni e gbindin tan ganma yamaan daaxaden fari ma nɛn.13.11 A mato Saraxaraline 16.27 kui."},{"book":"Heburune","chapter":"13","verse":"12","text":"Nanara, Yesu fan faxa taan xanbi ra, alogo a xa yamaan nasariɲan a yɛtɛɛn wunla xɔn.13.12 A mato Yoni 19.17-20 kui."},{"book":"Heburune","chapter":"13","verse":"13","text":"Nayi, en siga a fɔxɔ ra yamaan dɔxɔden fari ma, en sa a yagin ɲɔxɔnna sɔtɔ."},{"book":"Heburune","chapter":"13","verse":"14","text":"Amasɔtɔ taa mi en yii dunuɲani ito yi naxan buyɛ. Taan naxan fama, en na nan fenma."},{"book":"Heburune","chapter":"13","verse":"15","text":"Nayi, en ma tantunna xa findi saraxan na naxan nalima Ala ma waxatin birin, en yi lu en tiyɛ a xinla ra."},{"book":"Heburune","chapter":"13","verse":"16","text":"Ɛ nama ɲinan ɛ fe faɲin naba, ɛ yi ɛ bode mali ngaxakedenyani, amasɔtɔ na saraxa sifan nan nafan Ala ma."},{"book":"Heburune","chapter":"13","verse":"17","text":"Ɛ ɛ yɛɛratine fala xuiin suxu ɛ xuru e sariyan bun. Amasɔtɔ e ɛ niin nakantanma, bayo e fan e dɛntɛgɛma nɛn. Nayi, ɛ liga e xa wanla kɛ sɛwani benun a xa e tɔrɔ, bayo na tɔnɔ mi ɛ tan ma."},{"book":"Heburune","chapter":"13","verse":"18","text":"Ɛ lu Ala maxandɛ nxu xa. Amasɔtɔ nxu laxi a ra a nxu bata xaxili sɔtɔ, e nun nxu waxi a xɔn ma nxu xa sigan ti fe faɲin nin."},{"book":"Heburune","chapter":"13","verse":"19","text":"N na ɛ mafanma ɛ Ala maxandi alogo n xa xɛtɛ ɛ ma mafurɛn!"},{"book":"Heburune","chapter":"13","verse":"20","text":"Bɔɲɛ xunbenla Ala, naxan en Marigi Yesu rakeli sayani habadan layirin xidi wunla barakani, Yesu naxan a ɲɔxɔ luma en xɔn alo xuruse rabana,"},{"book":"Heburune","chapter":"13","verse":"21","text":"na Ala xa fe faɲin birin fi ɛ ma, alogo ɛ nɔ a sagoon ligɛ, naxan a kɛnɛnɲɛ. Ala xa na liga Alaa Muxu Sugandixin Yesu xɔn, binyen fiin naxan ma habadan. Amina."},{"book":"Heburune","chapter":"13","verse":"22","text":"Ngaxakedenne, n na ɛ mafanma, ɛ tuli mati maxadi falani ito ra diɲani amasɔtɔ n kɛdin naxan sɛbɛxi ɛ ma ito ra, a mi gbo."},{"book":"Heburune","chapter":"13","verse":"23","text":"Ɛ xa a kolon a en ngaxakedenna Timɔte bata mini kasoon na. Xa a fa sinma, nxu birin fɛ ɛ fɛma."},{"book":"Heburune","chapter":"13","verse":"24","text":"Nxu xa ɛ yɛɛratine nun ɛ yama sariɲanxin birin xɔntɔn. Itali kaane fan ɛ xɔntɔn."},{"book":"Heburune","chapter":"13","verse":"25","text":"Ala xa hinan ɛ birin na."}]}