{"data":[{"book":"ارمیا","chapter":"30","verse":"1","text":"پیام دیگری از جانب خداوند بر اِرمیا نازل شد:"},{"book":"ارمیا","chapter":"30","verse":"2","text":"«یهوه خدای اسرائیل چنین می‌گوید: هر آنچه به تو گفته‌ام در طوماری بنویس،"},{"book":"ارمیا","chapter":"30","verse":"3","text":"چون زمانی فرا خواهد رسید که بر قوم خود اسرائیل و یهودا نظر لطف خواهم انداخت و ایشان را به این سرزمین که به پدرانشان داده‌ام باز خواهم آورد تا دوباره مالک آن شوند و در آن زندگی کنند.»"},{"book":"ارمیا","chapter":"30","verse":"4","text":"پس خداوند دربارهٔ اسرائیل و یهودا چنین فرمود:"},{"book":"ارمیا","chapter":"30","verse":"5","text":"«فریاد وحشت به گوش می‌رسد؛ ترس بر همه جا حکمفرماست و آرامشی نیست!"},{"book":"ارمیا","chapter":"30","verse":"6","text":"آیا مرد، آبستن می‌شود؟ پس چرا مردان مانند زنانی که می‌زایند، دستهای خود را بر کمر گذاشته‌اند و رنگشان پریده است؟"},{"book":"ارمیا","chapter":"30","verse":"7","text":"روز هولناکی در پیش است! نظیر آن تا به حال دیده نشده است؛ آن روز، زمان سختی قوم من است، ولی از آن نجات خواهند یافت."},{"book":"ارمیا","chapter":"30","verse":"8","text":"«خداوند لشکرهای آسمان می‌فرماید: در آن روز، یوغ بندگی را از گردنشان برداشته، خواهم شکست، زنجیرها را از دست و پایشان باز خواهم کرد و دیگر بیگانگان را بندگی نخواهند نمود،"},{"book":"ارمیا","chapter":"30","verse":"9","text":"بلکه ایشان یهوه، خدای خود و داوود، پادشاه خویش را که بر آنها می‌گمارم، خدمت خواهند کرد."},{"book":"ارمیا","chapter":"30","verse":"10","text":"«پس ای فرزندان بندهٔ من یعقوب، نترسید! ای اسرائیل، هراس به خود راه ندهید! من شما و فرزندانتان را از نقاط دور دست و از سرزمین تبعید به وطنتان باز خواهم گرداند و در آنجا، در امنیت و آسایش زندگی خواهید کرد و دیگر کسی باعث ترس شما نخواهد شد."},{"book":"ارمیا","chapter":"30","verse":"11","text":"من با شما هستم و نجاتتان خواهم داد؛ حتی اگر قومهایی را که شما را در میانشان پراکنده کردم، به کلی تارومار کنم، شما را از بین نخواهم برد؛ البته شما را بی‌تنبیه نخواهم گذاشت، اما تنبیه شما منصفانه و عادلانه خواهد بود.»"},{"book":"ارمیا","chapter":"30","verse":"12","text":"این است آنچه خداوند می‌فرماید: «ای قوم من، گناه تو مانند زخمی است علاج‌ناپذیر!"},{"book":"ارمیا","chapter":"30","verse":"13","text":"کسی نیست که تو را یاری دهد یا زخمهایت را ببندد؛ دارو و درمان هم دیگر فایده ندارد."},{"book":"ارمیا","chapter":"30","verse":"14","text":"تمام دلباختگانت تو را ترک کرده‌اند و حتی حالت را نیز نمی‌پرسند. تو را بی‌رحمانه زخمی کرده‌ام گویی دشمنت بوده‌ام؛ تو را سخت تنبیه کرده‌ام، چون گناهانت بسیار و شرارتت بزرگ است!"},{"book":"ارمیا","chapter":"30","verse":"15","text":"«چرا به مجازاتت اعتراض داری؟ درد تو، درمانی ندارد! تو را این گونه سخت مجازات کرده‌ام، چون گناهانت بسیار و شرارتت بزرگ است!"},{"book":"ارمیا","chapter":"30","verse":"16","text":"«ولی در آن روز، تمام کسانی که تو را می‌درند، دریده خواهند شد. تمام دشمنانت به اسارت خواهند رفت. کسانی که تو را غارت می‌کنند، غارت خواهند شد، و کسانی که به تو ظلم می‌کنند، مورد ظلم قرار خواهند گرفت."},{"book":"ارمیا","chapter":"30","verse":"17","text":"سلامتی و تندرستی را به تو باز خواهم گرداند و زخمهایت را شفا خواهم داد، هر چند که اکنون تو را ”فراموش شده“ و اورشلیم را ”شهر متروک“ می‌نامند."},{"book":"ارمیا","chapter":"30","verse":"18","text":"«من، خداوند، قوم خود را به سرزمینشان باز خواهم گرداند و خانواده‌های ایشان را مورد لطف خود قرار خواهم داد. شهر اورشلیم بر روی خرابه‌هایش باز بنا خواهد شد، قصر پادشاهی آن بازسازی شده، مانند گذشته خواهد گشت"},{"book":"ارمیا","chapter":"30","verse":"19","text":"و شهرها غرق خوشی و شکرگزاری خواهند شد. من ایشان را برکت خواهم داد تا افزوده شوند و قومی سربلند و محترم باشند."},{"book":"ارمیا","chapter":"30","verse":"20","text":"کامیابی دوران گذشته را به ایشان باز خواهم گرداند و آنها را استوار و پایدار خواهم ساخت؛ و هر که را به ایشان ستم کند، مجازات خواهم نمود."},{"book":"ارمیا","chapter":"30","verse":"21","text":"حاکم ایشان دیگر از بیگانگان نخواهد بود بلکه از میان قوم خودشان برخواهد خاست. من او را خواهم خواند تا کاهن عبادتگاه من باشد و به نزد من آید، زیرا چه کسی جرأت دارد بدون آنکه او را خوانده باشم، نزد من آید؟"},{"book":"ارمیا","chapter":"30","verse":"22","text":"آنگاه ایشان قوم من خواهند بود و من خدای ایشان!»"},{"book":"ارمیا","chapter":"30","verse":"23","text":"گردباد ویران کنندهٔ غضب خداوند ناگهان می‌خروشد و بر سر بدکاران نازل می‌شود."},{"book":"ارمیا","chapter":"30","verse":"24","text":"غضب شدید خداوند فرو نخواهد نشست تا مقصود او را به طور کامل به انجام رساند! در روزهای آینده این را خواهید فهمید."}]}