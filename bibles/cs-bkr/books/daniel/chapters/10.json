{"data":[{"book":"Daniel","chapter":"10","verse":"1","text":"Léta třetího Cýra krále Perského, zjeveno bylo slovo Danielovi, kterýž sloul jménem Baltazar, a pravé bylo slovo to, i uložený čas dlouhý, a rozum toho slova i smysl zjeven jemu u vidění."},{"book":"Daniel","chapter":"10","verse":"2","text":"V těch dnech já Daniel kvílil jsem za tři téhodny dnů."},{"book":"Daniel","chapter":"10","verse":"3","text":"Pokrmu pochotného jsem nejedl, ani maso ani víno nevešlo do úst mých, aniž jsem se mastí mazal, až se vyplnili dnové tří téhodnů."},{"book":"Daniel","chapter":"10","verse":"4","text":"Dne pak dvadcátého čtvrtého měsíce prvního, když jsem byl na břehu řeky veliké, to jest Hiddekel."},{"book":"Daniel","chapter":"10","verse":"5","text":"Pozdvih očí svých, viděl jsem, a aj, muž jeden oděný v roucho lněné, a bedra jeho přepásaná byla zlatem ryzím z Ufaz."},{"book":"Daniel","chapter":"10","verse":"6","text":"Tělo pak jeho jako tarsis, a oblíčej jeho na pohledění jako blesk, a oči jeho podobné pochodním hořícím, a ramena jeho i nohy jeho na pohledění jako měď vypulerovaná, a zvuk slov jeho podobný zvuku množství."},{"book":"Daniel","chapter":"10","verse":"7","text":"Viděl jsem pak já Daniel sám vidění to, ale muži ti, kteříž se mnou byli, neviděli toho vidění, než hrůza veliká připadla na ně, až i utekli, aby se skryli."},{"book":"Daniel","chapter":"10","verse":"8","text":"Pročež já zůstal jsem sám, a viděl jsem vidění to veliké, ale nezůstalo i ve mně síly, a krása má změnila se, a porušila na mně, aniž jsem mohl zadržeti síly."},{"book":"Daniel","chapter":"10","verse":"9","text":"Tedy slyšel jsem zvuk slov jeho, a uslyšav zvuk slov jeho, usnul jsem tvrdě na tváři své, na tváři své na zemi."},{"book":"Daniel","chapter":"10","verse":"10","text":"V tom aj, ruka dotkla se mne, a pozdvihla mne na kolena má a na dlaně rukou mých."},{"book":"Daniel","chapter":"10","verse":"11","text":"I řekl mi: Danieli, muži velmi milý, pozoruj slov, kteráž já mluviti budu tobě, a stůj na místě svém, nebo nyní poslán jsem k tobě. A když promluvil ke mně slovo to, stál jsem, třesa se."},{"book":"Daniel","chapter":"10","verse":"12","text":"Pročež řekl mi: Nebojž se, Danieli; nebo od prvního dne, jakž jsi přiložil srdce své, abys rozuměl, a trápil se před Bohem svým, vyslyšána jsou slova tvá, a já přišel jsem příčinou slov tvých."},{"book":"Daniel","chapter":"10","verse":"13","text":"Ale kníže království Perského postavovalo se proti mně za jedenmecítma dnů, až aj, Michal, jeden přední z knížat, přišel mi na pomoc; protož jsem já zůstával tam při králích Perských."},{"book":"Daniel","chapter":"10","verse":"14","text":"Již pak přišel jsem, aťbych oznámil, co potkati má lid tvůj v potomních dnech; nebo ještě vidění bude o těch dnech."},{"book":"Daniel","chapter":"10","verse":"15","text":"A když mluvil ke mně ta slova, sklopiv tvář svou k zemi, oněměl jsem."},{"book":"Daniel","chapter":"10","verse":"16","text":"A aj, jako podobnost člověka dotkla se rtů mých, a otevřev ústa svá, mluvil jsem a řekl tomu, kterýž stál naproti mně: Pane můj, příčinou toho vidění obrátili se bolesti mé na mne, a aniž jsem síly zadržeti mohl."},{"book":"Daniel","chapter":"10","verse":"17","text":"Jakž tedy bude moci služebník Pána mého takový mluviti se Pánem mým takovým, poněvadž ve mně od toho času, ve mně, pravím, nezůstalo síly, ani dchnutí nepozůstalo ve mně?"},{"book":"Daniel","chapter":"10","verse":"18","text":"Pročež opět dotkl se mne na pohledění jako člověk, a posilnil mne."},{"book":"Daniel","chapter":"10","verse":"19","text":"A řekl: Neboj se, muži velmi milý, pokoj tobě, posilň se, posilň se, pravím. Když pak on mluvil se mnou, posilněn jsa, řekl jsem: Nechť mluví Pán můj, nebo jsi mne posilnil."},{"book":"Daniel","chapter":"10","verse":"20","text":"I řekl: Víš-liž, proč jsem přišel k tobě? Nebo již navrátím se, abych bojoval s knížetem Perským. A já odcházím, a aj, kníže Řecké přitáhne."},{"book":"Daniel","chapter":"10","verse":"21","text":"Ale oznámímť to, což jest zapsáno v psání pravdomluvném; nebo ani jednoho není, ješto by sobě zmužile počínal se mnou v těch věcech, kromě Michala knížete vašeho."}]}