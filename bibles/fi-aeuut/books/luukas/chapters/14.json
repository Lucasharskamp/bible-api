{"data":[{"book":"Luukas","chapter":"14","verse":"1,2","text":"Jeesus tuli sapattina erään juutalaisten neuvoston jäsenen kotiin. Fariseukset seurasivat haukan silmin, parantaisiko hän paikalla olevan vesipöhöstä kärsivän miehen."},{"book":"Luukas","chapter":"14","verse":"3","text":"Jeesus kysyi fariseuksilta ja laintuntijoilta, jotka seisoivat hänen ympärillään: »Antaako laki luvan parantaa ihmisen sapattina?»"},{"book":"Luukas","chapter":"14","verse":"4","text":"Kun vastausta ei kuulunut, Jeesus tarttui sairaan käteen, paransi hänet ja lähetti pois."},{"book":"Luukas","chapter":"14","verse":"5","text":"Muille Jeesus sanoi: »Kuka teistä ei tee sapattina työtä, jos teidän poikanne tai härkänne putoaa kaivoon? Ettekö heti ryhdy nostamaan niitä sieltä ylös?»"},{"book":"Luukas","chapter":"14","verse":"6","text":"Vieläkään hän ei saanut vastausta."},{"book":"Luukas","chapter":"14","verse":"7","text":"Huomatessaan, että kaikki päivällisvieraat yrittivät päästä istumaan arvokkaimmille paikoille lähelle pöydän päätä, Jeesus antoi heille neuvon:"},{"book":"Luukas","chapter":"14","verse":"8","text":"»Jos teidät kutsutaan häihin, älkää pyrkikö parhaalle paikalle. Joku arvokkaampi saattaa tulla teidän jälkeenne,"},{"book":"Luukas","chapter":"14","verse":"9","text":"ja isäntä johdattelee hänet sinne, missä te istutte. Joudutte silloin nolona etsimään tyhjää paikkaa ovensuusta."},{"book":"Luukas","chapter":"14","verse":"10","text":"Menkää sen sijaan ensin vähemmän arvokkaalle paikalle. Huomatessaan teidät isäntä sanoo: ’Ystävä hyvä, kyllä sinulle löytyy parempikin paikka.’ Näin arvonne nousee muiden vieraiden silmissä."},{"book":"Luukas","chapter":"14","verse":"11","text":"Jokainen, joka yrittää saada kunniaa itselleen, joutuu nöyrtymään, mutta joka nöyrtyy, saa kunnian.»"},{"book":"Luukas","chapter":"14","verse":"12","text":"Sitten hän sanoi isännälle: »Kun järjestät päivälliset, älä kutsu ystäviäsi, veljiäsi, sukulaisiasi tai rikkaita naapureitasi, sillä he palkitsevat sinut kutsumalla sinut vastavierailulle."},{"book":"Luukas","chapter":"14","verse":"13","text":"Kutsu sen sijaan köyhiä, raajarikkoja ja sokeita."},{"book":"Luukas","chapter":"14","verse":"14","text":"Kun Jumalan omien ylösnousemus tulee, Jumala maksaa sinulle sen, että kutsuit kotiisi sellaisia, jotka eivät voineet tehdä sinulle vastapalveluksia.»"},{"book":"Luukas","chapter":"14","verse":"15","text":"Kuultuaan tämän eräs pöydässä oleva mies huudahti: »Miten suurenmoista olisikaan päästä aterialle Jumalan valtakuntaan!»"},{"book":"Luukas","chapter":"14","verse":"16","text":"Vastaukseksi Jeesus kertoi vertauksen: »Eräs mies järjesti suuret juhlat ja kutsui niihin paljon ihmisiä."},{"book":"Luukas","chapter":"14","verse":"17","text":"Kun kaikki oli valmista, hän lähetti palvelijansa muistuttamaan vieraita, että nyt heidän oli aika tulla."},{"book":"Luukas","chapter":"14","verse":"18","text":"Mutta kaikilla oli verukkeita. Yksi sanoi ostaneensa juuri pellon – hänen piti mennä nyt katsomaan sitä."},{"book":"Luukas","chapter":"14","verse":"19","text":"Toinen halusi kokeilla viittä härkäparia, jotka juuri oli ostanut."},{"book":"Luukas","chapter":"14","verse":"20","text":"Joku oli mennyt vasta naimisiin eikä siksi voinut tulla."},{"book":"Luukas","chapter":"14","verse":"21","text":"Palvelija palasi kertomaan isännälleen, mitä kutsutut olivat sanoneet. Isäntä suuttui ja käski hänen heti mennä kaupungin kaduille ja kujille hakemaan juhliin kerjäläisiä, rampoja ja sokeita."},{"book":"Luukas","chapter":"14","verse":"22","text":"Kun nämä oli tuotu sisään, talossa oli yhä tilaa."},{"book":"Luukas","chapter":"14","verse":"23","text":"’Lähde sitten maaseudulle ja pakota kaikki, jotka tienvarsilta löydät, tulemaan tänne, että saamme talon täyteen’, isäntä käski."},{"book":"Luukas","chapter":"14","verse":"24","text":"’Kukaan niistä, jotka ensin kutsuin, ei saa maistaa muruakaan ateriasta, jonka heille valmistin.’»"},{"book":"Luukas","chapter":"14","verse":"25","text":"Valtava joukko ihmisiä kulki Jeesuksen jäljessä. Hän kääntyi ja sanoi heille:"},{"book":"Luukas","chapter":"14","verse":"26","text":"»Sen, joka haluaa seurata minua, on rakastettava minua enemmän14:26 Sananmukaisesti: »Jos joku tulee minun luokseni eikä vihaa isäänsä ja äitiänsä…» kuin omaa isäänsä, äitiänsä, vaimoaan, lapsiaan, veljiään tai sisariaan – jopa enemmän kuin omaa elämäänsä. Muuten hän ei voi olla oppilaani."},{"book":"Luukas","chapter":"14","verse":"27","text":"Kukaan, joka ei kanna omaa ristiään ja seuraa minua, ei voi olla oppilaani."},{"book":"Luukas","chapter":"14","verse":"28","text":"Laskekaa kustannukset, ennen kuin teette ratkaisuja.14:28 Sisältyy ajatukseen. Eihän kukaan aloita rakentamista ennen kuin arvioi, onko hänellä tarpeeksi rahaa talon maksamiseen."},{"book":"Luukas","chapter":"14","verse":"29","text":"Muuten voi käydä niin, että rahat loppuvat, kun hän on saanut vasta rakennuksen perustuksen valmiiksi. Kyllä hänelle silloin naurettaisiin!"},{"book":"Luukas","chapter":"14","verse":"30","text":"’Katsokaa tuota’, kaikki ilkkuisivat. ’Hän alkoi rakentaa, mutta rahat loppuivat kesken.’"},{"book":"Luukas","chapter":"14","verse":"31","text":"Tai mitä tekee kuningas ennen sotaan lähtöä? Hän neuvottelee ensin asiantuntijoiden kanssa, onko hänen kymmentuhantinen armeijansa kyllin vahva puolustautumaan kahtakymmentätuhatta vihollista vastaan."},{"book":"Luukas","chapter":"14","verse":"32","text":"Jos hän huomaa yrityksen toivottomaksi, hän lähettää rauhanneuvottelijat matkaan, kun vihollisjoukot ovat vielä kaukana."},{"book":"Luukas","chapter":"14","verse":"33","text":"Kukaan ei voi olla oppilaani, ellei hän luovuta käyttööni kaikkea mitä hänellä on."},{"book":"Luukas","chapter":"14","verse":"34","text":"Mitä merkitystä on suolalla, joka ei enää ole suolaista?14:34 Ehkä Jeesus puhuu puhdistamattomasta suolasta, jonka liuettua jää mauton jäte. Matt. 5:13."},{"book":"Luukas","chapter":"14","verse":"35","text":"Mauton suola ei kelpaa edes lannoitteeksi. Se on arvottomana heitettävä pois. Kuunnelkaa tarkasti ymmärtääksenne, mitä tarkoitan.»"}]}