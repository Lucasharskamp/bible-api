{"data":[{"book":"मत्ती","chapter":"24","verse":"1","text":"ज़ैखन यीशु मन्दरे मरां निस्तां च़लोरो थियो, ते तैसेरे चेले तैस कां आए, ताके तैस मन्दरेरे रोड़े-रोड़े भवन हिरान।"},{"book":"मत्ती","chapter":"24","verse":"2","text":"तैनी तैन सेइं ज़ोवं, “कुन तुस एन सब किछ हेरने लोरेथ? अवं तुसन सेइं सच़ ज़ोताईं कि इड़ी कोई घोड़े पुड़ घोड़ बाकी न रालो, ज़ै बछ़ोड़ो न गालो।”"},{"book":"मत्ती","chapter":"24","verse":"3","text":"ज़ैखन तै ज़ैतून पहाड़े पुड़ बिशोरो थियो, त तैसेरे चेले अलग ज़ेरे तैस कां एइतां तैस सेइं ज़ोने लग्गे, “असन ज़ो कि एन गल्लां केइस भोनिन? ते तेरे एजनेरो ते दुनियारो अन्त भोनेरो कुन निशान भोनोए?”"},{"book":"मत्ती","chapter":"24","verse":"4","text":"यीशुए तैन जुवाब दित्तो, “खबरदार राथ, कोई तुसन न टपलाए!"},{"book":"मत्ती","chapter":"24","verse":"5","text":"किजोकि बड़े मेरे नंव्वे सेइं एजनेन ते तैनेईं ज़ोनूए कि, ‘अवं मसीह आईं,’ ते तैनेईं बड़े लोक टपलानेन।"},{"book":"मत्ती","chapter":"24","verse":"6","text":"तुस लड़ाई ते लड़ैई केरि अफवाह शुनेले, खबरदार डेरथ नन्ना, किजोकि एन गल्लां ज़रूरी भोनिन, पन तैस वक्ते खातमों नईं भोनो।"},{"book":"मत्ती","chapter":"24","verse":"7","text":"किजोकि कौमी पुड़ कौम, ते राज़्ज़े पुड़ राज़ चढ़हाई केरेलू, ते ठारी-ठारी काल पेलो, ते भुंज़ल एज्जेले।"},{"book":"मत्ती","chapter":"24","verse":"8","text":"मुसीबतां केरि शुरुआत भी एन्ने गल्लेईं सेइं भोनीए।"},{"book":"मत्ती","chapter":"24","verse":"9","text":"तैखन ज़ैना तुश्शे खलाफन तैना तुसन ट्लेइतां बड़ी सखत सज़ा देले, ते कत्ल केरेले, ते मीं पुड़ विश्वास केरनेरे वजाई सेइं, सैरी कौमां केरे लोक तुसन सेइं बैर रखेले।"},{"book":"मत्ती","chapter":"24","verse":"10","text":"तैखन बड़े लोक मीं पुड़ विश्वास केरनो शारेले, एक्की होरि ट्लुवाले, ते एप्पू मांमेइं भी बैर रखेले।"},{"book":"मत्ती","chapter":"24","verse":"11","text":"ते बड़े झूठे नबी दुनियाई मां निसनेन ते बड़े लोक टपलानेन।"},{"book":"मत्ती","chapter":"24","verse":"12","text":"अधर्म बधने सेइं बड़े लोक एप्पू मांमेइं प्यार केरनो शारेले।"},{"book":"मत्ती","chapter":"24","verse":"13","text":"पन ज़ै कोई आखरी दम्में तगर मीं पुड़ विश्वास केरेलो, त तैस्से मुक्ति मैलनीए।"},{"book":"मत्ती","chapter":"24","verse":"14","text":"ते परमेशरेरे राज़्ज़ेरी ई खुशखबरी दुनियारे हर पासे शुनाई गाली, ताके सैरी कौमां केरे लोकन मौको मैले कि तैना इस कबूल केरन, तैखन दुनियारो खातमों भोलो।”"},{"book":"मत्ती","chapter":"24","verse":"15","text":"“ज़ैखन तुस तैस उज़ड़ाने बाली भिट्टी चीज़ी, ज़ेसेरे बारे मां दानिय्येल नेबे ज़ोरू थियूं, पवित्र ठैरी खड़ी लाएले, (त पढ़नेबालो भी समझ़े)।"},{"book":"मत्ती","chapter":"24","verse":"16","text":"कि ज़ैना तैस मौके यहूदिया इलाके मां भोले तैना पहाड़न पुड़ जो नश्शन।"},{"book":"मत्ती","chapter":"24","verse":"17","text":"ते ज़ैना लाए पुड़ भोन त तैना कोई चीज़ नेने अन्तर न एजन।"},{"book":"मत्ती","chapter":"24","verse":"18","text":"ते ज़ै मैन्हु ऊडारे मां भोलो, त तै लिगड़ां नेने अन्तर न एज्जे।”"},{"book":"मत्ती","chapter":"24","verse":"19","text":"तैन दिहाड़न मां ज़ैना दोज़ींती त दुद्ध पियाती कुआन्श भोली, तैन केरे लेइ अफ़सोस!"},{"book":"मत्ती","chapter":"24","verse":"20","text":"“ते प्रार्थना केरा कि तुसन हिंवतड़े या आरामेरी दिहाड़ी नश्शनू न पे।"},{"book":"मत्ती","chapter":"24","verse":"21","text":"किजोकि तेइस एत्री बड्डी मुसीबत भोली, ज़ेरि दुनियारे शुरू करां अज़ तगर नईं ओरी, ते न कधी एज्जेली।"},{"book":"मत्ती","chapter":"24","verse":"22","text":"अगर तैन दिहाड़ां केरि तैधात घटेवरी न भोथी, त कोई प्राणी न थियो बच़ानो, पन च़ुनोरां केरे लेइ तैना दिहाड़े घटेवरेन।"},{"book":"मत्ती","chapter":"24","verse":"23","text":"अगर कोई तुसन सेइं ज़ोए कि, ‘तक्का, मसीह इड़ी आए! या उड़ी आए!’ त तुस विश्वास न केरथ।”"},{"book":"मत्ती","chapter":"24","verse":"24","text":"“किजोकि झूठे मसीह ते झूठे नबी दुनियाई मां निसनेन, ते तैनेईं निशान ते बड्डे-बड्डे चमत्कार हिरानेन, ते भोइसखे त च़ुनोरे लोक भी टेपलोनेन।"},{"book":"मत्ती","chapter":"24","verse":"25","text":"हेरा, मीं तुसन सैरी गल्लां भोनेरे पेइले ज़ोरिन।"},{"book":"मत्ती","chapter":"24","verse":"26","text":"अगर कोई तुसन सेइं ज़ोए कि, ‘हेरा तै जंगले मांए,’ त तुस बेइर न गेइयथ; ‘हेरा, तै घरे मांए,’ त तुस विश्वास न केरथ।”"},{"book":"मत्ती","chapter":"24","verse":"27","text":"“किजोकि ज़ेन्च़रे बिजली पूर्बेरां, पछमें तगर चमकतीए एन्च़रे मैनेरू मट्ठू भी एज्जेलू।”"},{"book":"मत्ती","chapter":"24","verse":"28","text":"“ज़ैड़ी ज़िग्ग भोते तैड़ी इल्लां जम्हां भोइचन।”"},{"book":"मत्ती","chapter":"24","verse":"29","text":"“तैन दिहाड़ना बाद दिहाड़ो कालो भोइ गालो, त चाँदनी लौ न देली, त कने अम्बरेरां तारे बिछ़ड़ने लग्गेले, त अम्बरेरी सैरी शेक्ति हिलेइ गेली।"},{"book":"मत्ती","chapter":"24","verse":"30","text":"तैखन मैनेरे मट्ठेरो निशान अम्बरे मां लेइहोनोए, ते दुनियारी सैरी कौमां छाती पिट्टेली, ते मैनेरू मट्ठू अम्बरे मरां बिदलारी पुड़ बेड़ि शेक्ति ते महिमा सेइं एइते लाएले।"},{"book":"मत्ती","chapter":"24","verse":"31","text":"ते तै अपने स्वर्गदूत ते नड़शिंगेरी बड़ी आवाज़ी सेइं साथी भेज़ेलो, ते तैसेरे च़ुनोरे लोकन च़ेव्रे पासन अम्बरेरे एक्की पासेरां होरि पासे तगर सेब्भन जम्हां केरेले।”"},{"book":"मत्ती","chapter":"24","verse":"32","text":"“फ़ेगेरे बुटे करां ई सबक शिखा, ज़ेरे तैसेरे डाल नर्म भोतन ते पट्लां निसतन त तुस बुझ़तथ कि गेर्मेरो मौसम एजनेबालो आए।"},{"book":"मत्ती","chapter":"24","verse":"33","text":"एसेरो ज़ेरो, ज़ैखन तुस एना गल्लां, ज़ैना मीं ज़ोई, भोते हेरेले, त तुस बुज़्झ़ी छ़ड्डा कि मैनेरू मट्ठू, यानी अवं बड़े नेड़े पुज़्ज़ोरोईं।"},{"book":"मत्ती","chapter":"24","verse":"34","text":"अवं तुसन सेइं सच़ ज़ोताईं, कि ज़ां तगर एन सब किछ पूरू न भोए, तांतगर एस पीड़रो खातमों न भोलो।"},{"book":"मत्ती","chapter":"24","verse":"35","text":"अम्बर ते धरती टेली गाली पन मेरी गल्लां कधे न टेलेली।”"},{"book":"मत्ती","chapter":"24","verse":"36","text":"“मेरे वापस एजनेरे दिहाड़ेरे बारे मां, या तैस वक्तेरे बारे मां कोई भी न ज़ाने कि तै कताली भोलो, स्वर्गेरे स्वर्गदूते भी न ज़ानन् त कने परमेशरेरू मट्ठू यानी अवं भी न ज़ैनी, पन सिर्फ मेरो बाजी परमेशर ज़ानते।"},{"book":"मत्ती","chapter":"24","verse":"37","text":"ज़ेन्च़रे नूहेरे ज़माने मां भोरू थियूं, तेन्च़रे मैनेरे मट्ठेरे एजनेरे वक्ते भोनूए।"},{"book":"मत्ती","chapter":"24","verse":"38","text":"किजोकि तूफान एजने करां पेइले भी लोक खाते पीते थिये, ते ड्ला भी बनाते थिये, ते नूहेरे किश्ती मां गाने तगर एन सब किछ भोतू राऊं।"},{"book":"मत्ती","chapter":"24","verse":"39","text":"तैन पतो भी न थियो कि कुन भोने बालूए, इड़ी तगर कि तूफान अव ते तैनी सब किछ रुड़ेइतां नेव, ते मैनेरे मट्ठेरू यानी मेरू एजनू भी एरू भोनूए।"},{"book":"मत्ती","chapter":"24","verse":"40","text":"तैखन ऊडारे मां दूई मैन्हु कम केरते भोले ते अक नीयो गालो, ते दुइयोवं तैड़ी रालो।"},{"book":"मत्ती","chapter":"24","verse":"41","text":"ते दूई कुआन्शां ढ्लाट पिती भोली त अक नी गाली ते होरि तैड़ी राली।"},{"book":"मत्ती","chapter":"24","verse":"42","text":"तुस बींझ़े राथ किजोकि तुस न ज़ानथ कि तुश्शो प्रभु केइस एजनोए।"},{"book":"मत्ती","chapter":"24","verse":"43","text":"पन याद रखा, अगर घरेरे मालिके पतो भोए कि च़ोर कताली एजनो, त तै बींझ़े बिशेथो ते अपने घरे च़ोरी न भोने देथो।"},{"book":"मत्ती","chapter":"24","verse":"44","text":"एल्हेरेलेइ तुस भी तियार राथ, किजोकि ज़ैखन तुसन शक भी नईं भोनी त मैनेरू मट्ठू यानी अवं एज्जी गानोईं।”"},{"book":"मत्ती","chapter":"24","verse":"45","text":"“ईमानदार ते अक्लमन्द नौकर तैसेरो ज़ेरोए, ज़ेसेरो मालिक तैस अपने नौकरन पुड़ पुछ़नो गन्ने रखे ताके तै तैन मौके पुड़ रोट्टी दे, ते फिरी दूर सफरे पुड़ गाए।”"},{"book":"मत्ती","chapter":"24","verse":"46","text":"“तै नौकर धने ज़ेसेरो मालिक एइतां तैस करां एरू ज़ेरू केरतो लाए।”"},{"book":"मत्ती","chapter":"24","verse":"47","text":"अवं तुसन सेइं सच़ ज़ोताईं कि तै मालिक अपने घरेरो सारो अधिकार तैसेरे सुपुर्द केरेलो।"},{"book":"मत्ती","chapter":"24","verse":"48","text":"“पन अगर तै बुरो नौकर अपने दिले मां एन ज़ोए कि मेरे मालिकेरे एजने हेजू बड़ू च़िरे।"},{"book":"मत्ती","chapter":"24","verse":"49","text":"ते अपने सैथन मारने कुटने ते शरैपण सेइं खाए ते पीए।"},{"book":"मत्ती","chapter":"24","verse":"50","text":"त तैसेरो मालिक कोस्कोई एरी दिहैड़ी एज्जे ज़ेइस तैस नौकरे उमीदे न भोए, ते तैसेरो मालिक वापस एज्जी गाए।"},{"book":"मत्ती","chapter":"24","verse":"51","text":"ते मालिक तैस पक्की सज़ा देलो, ते तैसेरो हिस्सो पाखंडी लोकन सेइं साथी भोलो, ज़ैड़ी लेरां देनी ते दंत च़ापने भोले।”"}]}