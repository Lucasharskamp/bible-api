{"data":[{"book":"Kirje Roomalaisille","chapter":"2","verse":"1","text":"Nyt ehkä sanot: »Kuinka kauheista ihmisistä puhutkaan!» Mutta odota! Olet itse samanlainen: kun tuomitset toista, tuomitset itsesi."},{"book":"Kirje Roomalaisille","chapter":"2","verse":"2","text":"Tiedämme, että Jumala on oikeudenmukainen ja rankaisee jokaista, joka tekee pahaa."},{"book":"Kirje Roomalaisille","chapter":"2","verse":"3","text":"Vai ajatteletko ehkä, että Jumala tuomitsee toiset heidän pahojen tekojensa mukaan, mutta katsoo sinun tekojasi sormiensa läpi?"},{"book":"Kirje Roomalaisille","chapter":"2","verse":"4","text":"Etkö tajua, kuinka kärsivällinen hän on sinua kohtaan? Vai eikö se merkitse sinulle mitään? Etkö näe, että hän on halunnut antaa sinulle aikaa luopua synnistä? Kun hän näin osoittaa hyvyyttään, hän tahtoo saada sinut hylkäämään pahuutesi."},{"book":"Kirje Roomalaisille","chapter":"2","verse":"5","text":"Mutta sinä et tahdo edes kuunnella! Näin valmistat itsellesi rangaistusta, kun jääräpäisesti paadutat sydämesi. Kerran tulee vihan päivä, jolloin Jumala tuomitsee oikeudenmukaisesti koko maailman."},{"book":"Kirje Roomalaisille","chapter":"2","verse":"6","text":"Hän antaa jokaiselle, mitä tämän teot ansaitsevat."},{"book":"Kirje Roomalaisille","chapter":"2","verse":"7","text":"Ikuisen elämän hän antaa niille, jotka kärsivällisesti toteuttavat elämässään Jumalan tahtoa2:7 Sananmukaisesti: »jotka tekevät hyvää». ja tavoittelevat näkymätöntä2:7 Sisältyy ajatukseen. kirkkautta ja kunniaa sekä kuolemattomuutta."},{"book":"Kirje Roomalaisille","chapter":"2","verse":"8","text":"Mutta Jumalan viha kohtaa niitä, jotka taistelevat hänen totuuttaan vastaan ja elävät itsekkäästi."},{"book":"Kirje Roomalaisille","chapter":"2","verse":"9","text":"Tuska ja ahdistus tulevat niin juutalaisen kuin pakanankin osaksi, jos hän jatkaa kelvotonta elämäänsä."},{"book":"Kirje Roomalaisille","chapter":"2","verse":"10","text":"Mutta Jumalan kirkkaus, kunnia ja rauha tulvivat kaikille niille, jotka tottelevat häntä2:10 Sananmukaisesti: »jotka tekevät hyvää»., riippumatta siitä ovatko he juutalaisia vai muiden kansojen jäseniä."},{"book":"Kirje Roomalaisille","chapter":"2","verse":"11","text":"Jumala kohtelee kaikkia ihmisiä samalla tavalla."},{"book":"Kirje Roomalaisille","chapter":"2","verse":"12,13,14,15","text":"Syntiä seuraa aina Jumalan rangaistus. Pakanatkin saavat synneistään rangaistuksen, vaikkei heillä olekaan Jumalan kirjoitettua lakia, sillä sydämessään he tietävät, mikä on oikein ja mikä väärin. Jumalan laki on kuitenkin kirjoitettu heidän sisimpäänsä. Heidän omatuntonsa joko syyttää heitä tai sanoo, että he ovat tehneet oikein. Juutalaiset Jumala tuomitsee siitä, että heillä on hänen lakinsa kirjoitettuna, mutta he eivät elä sen mukaan. He tietävät, mikä on oikein, mutta eivät tee niin. Pelkkä tieto Jumalan tahdosta ei kuitenkaan riitä, vaan sen mukaan on myös elettävä."},{"book":"Kirje Roomalaisille","chapter":"2","verse":"16","text":"Kerran tulee päivä, jolloin Jeesus Kristus Jumalan käskystä paljastaa kaikkien ihmisten elämän salaisuudet, heidän sisimmät ajatuksensa ja vaikuttimensa. Tämä kaikki kuuluu osana siihen Jumalan suureen suunnitelmaan, jota minäkin julistan."},{"book":"Kirje Roomalaisille","chapter":"2","verse":"17","text":"Juutalaisena sinä ajattelet, että kaikki on hyvin sinun ja Jumalan välillä, koska hän antoi lakinsa juutalaisille.2:17 Tai: »uskot, että laki pelastaa sinut.» Kehut kuuluvasi hänen erityisiin ystäviinsä."},{"book":"Kirje Roomalaisille","chapter":"2","verse":"18","text":"Sinä tiedät, mitä hän tahtoo; osaat erottaa hyvän pahasta ja suosit hyvää, koska sinulle on lapsesta saakka opetettu hänen käskyjään."},{"book":"Kirje Roomalaisille","chapter":"2","verse":"19","text":"Luulet tuntevasi tien Jumalan luo niin tarkkaan, että voisit osoittaa sen vaikka sokealle. Olet kai mielestäsi kuin kirkas majakka, joka johtaa pimeyteen eksyneitä ihmisiä Jumalan luo."},{"book":"Kirje Roomalaisille","chapter":"2","verse":"20","text":"Luulet pystyväsi ohjaamaan yksinkertaisia ihmisiä ja jopa opettamaan lapsille Jumalan tuntemista; sinähän tunnet hänen lakinsa, joka on täynnä tietoa ja totuutta Jumalasta."},{"book":"Kirje Roomalaisille","chapter":"2","verse":"21","text":"Opetat kyllä toisia, miksi et sitten opeta itseäsi? Kiellät toisia varastamasta, mutta varastat itse."},{"book":"Kirje Roomalaisille","chapter":"2","verse":"22","text":"Sanot, että on väärin olla aviopuolisolleen uskoton, mutta syyllistyt itse samaan. Sanot: »Älkää rukoilko epäjumalia», ja pidät silti rahaa omana jumalanasi.2:22 Sananmukaisesti: »ryöstätkö temppelistä?»"},{"book":"Kirje Roomalaisille","chapter":"2","verse":"23","text":"Olet kovin ylpeä siitä, että tunnet Jumalan lain, mutta häpäiset hänet rikkomalla sen."},{"book":"Kirje Roomalaisille","chapter":"2","verse":"24","text":"Onko sitten ihme, että Raamattu sanoo maailman puhuvan pahaa Jumalasta sinunlaistesi tähden?"},{"book":"Kirje Roomalaisille","chapter":"2","verse":"25","text":"Sinun juutalaisuudellasi on arvoa, jos tottelet Jumalan lakia. Mutta jos et sitä tee, et ole sen kummempi kuin pakanatkaan."},{"book":"Kirje Roomalaisille","chapter":"2","verse":"26","text":"Jos pakanat noudattavat Jumalan lakia, eikö Jumala anna heille kaikki ne oikeudet ja sen kunnian, jotka hän oli varannut juutalaisille?"},{"book":"Kirje Roomalaisille","chapter":"2","verse":"27","text":"Itse asiassa – jos pakana noudattaa Jumalan lakia paremmin kuin juutalainen, niin hän elämällään tuomitsee sinut. Te juutalaiset tiedätte paljon Jumalasta ja teillä on hänen lupauksensa, mutta te ette silti noudata hänen lakiaan."},{"book":"Kirje Roomalaisille","chapter":"2","verse":"28","text":"Ette te ole oikeita juutalaisia vain sen tähden, että olette syntyneet juutalaisista vanhemmista, tai sen tähden, että teidät on juutalaisen tavan mukaan ympärileikattu."},{"book":"Kirje Roomalaisille","chapter":"2","verse":"29","text":"Todellisia juutalaisia ovat kaikki ne ihmiset, joiden suhde Jumalaan on oikea. Jumala ei etsi niitä, jotka leikkelevät ruumistaan ympärileikkauksella, vaan niitä, joiden sydän ja mieli on muuttunut. Sellainen ihminen, jonka elämässä tämä muutos on tapahtunut, saa kiitoksensa Jumalalta, vaikkei hän sitä ihmisiltä saisikaan."}]}