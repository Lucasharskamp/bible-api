{"data":[{"book":"خروج","chapter":"1","verse":"1","text":"این است نامهای پسران اسرائیل (همان یعقوب است) که با خانواده‌های خود همراه وی به مصر مهاجرت کردند:"},{"book":"خروج","chapter":"1","verse":"2","text":"رئوبین، شمعون، لاوی، یهودا،"},{"book":"خروج","chapter":"1","verse":"3","text":"یساکار، زبولون، بنیامین،"},{"book":"خروج","chapter":"1","verse":"4","text":"دان، نفتالی، جاد و اشیر."},{"book":"خروج","chapter":"1","verse":"5","text":"کسانی که به مصر رفتند هفتاد نفر1‏:5 در طومارهای دریای مرده و ترجمۀ یونانی: «هفتاد و پنج نفر»؛ نگاه کنید به زیرنویس پیدایش ۴۶‏:۲۷. بودند. (یوسف پیش از آن به مصر رفته بود.)"},{"book":"خروج","chapter":"1","verse":"6","text":"سالها گذشت و در این مدت یوسف و برادران او و تمام افراد آن نسل مردند."},{"book":"خروج","chapter":"1","verse":"7","text":"ولی فرزندانی که از نسل ایشان به دنیا آمدند به سرعت زیاد شدند و قومی بزرگ تشکیل دادند تا آنجا که سرزمین مصر از ایشان پر شد."},{"book":"خروج","chapter":"1","verse":"8","text":"سپس، پادشاهی در مصر روی کار آمد که یوسف را نمی‌شناخت و از خدمات او خبر نداشت."},{"book":"خروج","chapter":"1","verse":"9","text":"او به مردم گفت: «تعداد بنی‌اسرائیل در سرزمین ما روز‌به‌روز زیادتر می‌شود و ممکن است برای ما وضع خطرناکی پیش بیاورند."},{"book":"خروج","chapter":"1","verse":"10","text":"بنابراین بیایید چاره‌ای بیندیشیم و گرنه تعدادشان زیادتر خواهد شد و در صورت بروز جنگ، آنها به دشمنان ما ملحق شده بر ضد ما خواهند جنگید و از سرزمین ما فرار خواهند کرد.»"},{"book":"خروج","chapter":"1","verse":"11","text":"پس مصری‌ها، قوم اسرائیل را بردهٔ خود ساختند و مأمورانی بر ایشان گماشتند تا با کار اجباری، آنها را زیر فشار قرار دهند. اسرائیلی‌ها شهرهای فیتوم و رَمِسیس را برای فرعون ساختند تا از آنها به صورت انبار آذوقه استفاده کند."},{"book":"خروج","chapter":"1","verse":"12","text":"با وجود فشار روزافزون مصری‌ها، تعداد اسرائیلی‌ها روز‌به‌روز افزایش می‌یافت. این امر مصری‌ها را به وحشت انداخت."},{"book":"خروج","chapter":"1","verse":"13","text":"بنابراین، آنها را بیشتر زیر فشار قرار دادند،"},{"book":"خروج","chapter":"1","verse":"14","text":"به طوری که قوم اسرائیل از عذاب بردگی جانشان به لب رسید، چون مجبور بودند در بیابان کارهای طاقت‌فرسا انجام دهند و برای ساختن آن شهرها، خشت و گل تهیه کنند."},{"book":"خروج","chapter":"1","verse":"15","text":"از این گذشته، فرعون، پادشاه مصر، به شفره و فوعه، قابله‌های عبرانی دستور داده،"},{"book":"خروج","chapter":"1","verse":"16","text":"گفت: «وقتی به هنگام زایمان زنان عبرانی به آنها کمک می‌کنید تا فرزندشان را به دنیا بیاورند، ببینید اگر پسر بود، او را بکشید؛ ولی اگر دختر بود زنده نگه دارید.»"},{"book":"خروج","chapter":"1","verse":"17","text":"اما قابله‌ها از خدا ترسیدند و دستور فرعون را اطاعت نکردند و نوزادان پسر را هم زنده نگه داشتند."},{"book":"خروج","chapter":"1","verse":"18","text":"پس فرعون ایشان را احضار کرد و پرسید: «چرا از دستور من سرپیچی کردید؟ چرا پسران اسرائیلی را نکشتید؟»"},{"book":"خروج","chapter":"1","verse":"19","text":"آنها جواب دادند: «ای پادشاه، زنان اسرائیلی مثل زنان مصری ناتوان نیستند؛ آنها پیش از رسیدن قابله وضع حمل می‌کنند.»"},{"book":"خروج","chapter":"1","verse":"20","text":"پس لطف خدا شامل حال این قابله‌ها شد و تعداد بنی‌اسرائیل افزوده شد و قدرتشان نیز بیشتر شد."},{"book":"خروج","chapter":"1","verse":"21","text":"و چون قابله‌ها از خدا ترسیدند، خدا نیز آنان را صاحب خانواده ساخت."},{"book":"خروج","chapter":"1","verse":"22","text":"پس فرعون بار دیگر به قوم خود چنین دستور داد: «از این پس هر نوزاد پسر اسرائیلی را در رود نیل بیندازید؛ اما دختران را زنده نگه دارید.»"}]}