{"data":[{"book":"הבשורה על-פי יוחנן","chapter":"3","verse":"1-2","text":"באחד הלילות בא אל ישוע נקדימון – מנהיג יהודי מכת הפרושים. ”רבי,“ פתח נקדימון, ”אנחנו יודעים כי אלוהים שלח אותך ללמד אותנו, שהרי איש אינו מסוגל לחולל את כל הנסים האלה ללא עזרת האלוהים!“"},{"book":"הבשורה על-פי יוחנן","chapter":"3","verse":"3","text":"”אני אומר לך את האמת,“ השיב לו ישוע, ”אדם שלא נולד מחדש אינו מסוגל לראות את מלכות האלוהים.“"},{"book":"הבשורה על-פי יוחנן","chapter":"3","verse":"4","text":"”כיצד יכול אדם מבוגר להיוולד מחדש?“ תמה נקדימון. ”האם הוא יכול לשוב לבטן אמו ולהיוולד מחדש?“"},{"book":"הבשורה על-פי יוחנן","chapter":"3","verse":"5","text":"”אני אומר לך את האמת,“ אמר ישוע, ”מי שלא נולד מהרוח ומהמים אינו יכול להיכנס למלכות האלוהים."},{"book":"הבשורה על-פי יוחנן","chapter":"3","verse":"6","text":"בשר ודם מסוגל להוליד אך ורק בשר ודם ואילו רוח הקודש מעניק חיים חדשים מהשמים."},{"book":"הבשורה על-פי יוחנן","chapter":"3","verse":"7","text":"לכן אל תתפלא על כך שאני אומר שעליכם להיוולד מחדש."},{"book":"הבשורה על-פי יוחנן","chapter":"3","verse":"8","text":"הרוח נושבת לכיוונים שונים; אתה שומע את משב הרוח, אולם אינך יודע מאין היא נושבת ולאן היא נושבת. כך אי אפשר להסביר איך בדיוק נולדים מן הרוח.“"},{"book":"הבשורה על-פי יוחנן","chapter":"3","verse":"9","text":"”כיצד ייתכן הדבר?“ שאל נקדימון."},{"book":"הבשורה על-פי יוחנן","chapter":"3","verse":"10","text":"”אתה רב נכבד בישראל ואינך מבין את הדברים האלה?“ השיב ישוע."},{"book":"הבשורה על-פי יוחנן","chapter":"3","verse":"11","text":"”אני מבטיח לך שאנחנו מדברים על מה שאנו יודעים, ומעידים על מה שראינו, אך למרות זאת אינכם מאמינים לנו."},{"book":"הבשורה על-פי יוחנן","chapter":"3","verse":"12","text":"אם אינכם מאמינים לדברי בענייני העולם הזה, כיצד תאמינו לדברי בענייני השמים?"},{"book":"הבשורה על-פי יוחנן","chapter":"3","verse":"13","text":"איש לא עלה השמימה מלבד האחד אשר ירד מהשמים – בן־האדם."},{"book":"הבשורה על-פי יוחנן","chapter":"3","verse":"14","text":"כשם שמשה הרים על נס את נחש הנחושת במדבר, כך צריך גם בן־האדם להיות נישא,"},{"book":"הבשורה על-פי יוחנן","chapter":"3","verse":"15","text":"כדי שכל המאמין בו יחיה לנצח."},{"book":"הבשורה על-פי יוחנן","chapter":"3","verse":"16","text":"כי אלוהים אהב כל כך את העולם עד שהקריב את בנו היחיד, כדי שכל המאמין בו לא יאבד כי אם יחיה לנצח."},{"book":"הבשורה על-פי יוחנן","chapter":"3","verse":"17","text":"שהרי אלוהים שלח את בנו להושיע את העולם ולא לשפוט אותו."},{"book":"הבשורה על-פי יוחנן","chapter":"3","verse":"18","text":"כל המאמין בו לא יישפט, אך מי שאינו מאמין בו כבר נשפט! כי לא האמין בבנו היחיד של אלוהים."},{"book":"הבשורה על-פי יוחנן","chapter":"3","verse":"19","text":"דינם מבוסס על העובדה שהאור מן השמים בא לעולם, אבל הם לא רצו בו; הם אהבו את החושך, כי מעשיהם רעים ומושחתים."},{"book":"הבשורה על-פי יוחנן","chapter":"3","verse":"20","text":"הם שנאו את אור האלוהים והעדיפו להישאר בחשכה, כי לא רצו שמעשיהם הרעים יתגלו באור."},{"book":"הבשורה על-פי יוחנן","chapter":"3","verse":"21","text":"לעומת זאת, כל מי שעושה את הטוב והישר יבוא לאור בשמחה, כדי להראות לכולם שכל מעשיו נעשו לפי רצון אלוהים.“"},{"book":"הבשורה על-פי יוחנן","chapter":"3","verse":"22","text":"לאחר מכן עזבו ישוע ותלמידיו את ירושלים והלכו לאזור יהודה. הם נשארו שם זמן־מה, וישוע הטביל את המאמינים בו."},{"book":"הבשורה על-פי יוחנן","chapter":"3","verse":"23","text":"באותה עת הטביל יוחנן אנשים בעינון, ליד שלם, כי היו שם הרבה מים."},{"book":"הבשורה על-פי יוחנן","chapter":"3","verse":"24","text":"כל זה התרחש לפני מאסרו של יוחנן."},{"book":"הבשורה על-פי יוחנן","chapter":"3","verse":"25","text":"אחדים מתלמידי יוחנן התווכחו עם פרוש אחד בעניין הטבילה של ישוע ושל יוחנן."},{"book":"הבשורה על-פי יוחנן","chapter":"3","verse":"26","text":"תלמידים באו אל יוחנן ואמרו: ”רבי, האיש שפגשת בעבר־הירדן ואמרת שהוא המשיח, גם הוא מטביל, וכולם הולכים להיטבל על־ידו ולא על־ידך.“"},{"book":"הבשורה על-פי יוחנן","chapter":"3","verse":"27","text":"השיב יוחנן: ”אבינו שבשמים מעניק לכל אחד תפקיד משלו."},{"book":"הבשורה על-פי יוחנן","chapter":"3","verse":"28","text":"התפקיד שלי הוא להכין את הדרך לפני האיש הזה, כדי שכולם יוכלו לבוא אליו. אתם עצמכם עדים לכך שאמרתי כי אינני המשיח – נשלחתי רק לפנות לו את הדרך."},{"book":"הבשורה על-פי יוחנן","chapter":"3","verse":"29","text":"הכלה הולכת אחרי החתן וחברו של החתן שמח בשמחתו; אני חברו של החתן ואני שמח בשמחתו."},{"book":"הבשורה על-פי יוחנן","chapter":"3","verse":"30","text":"ככל שהוא גדל בחשיבותו כך אני הולך ונעשה חסר חשיבות."},{"book":"הבשורה על-פי יוחנן","chapter":"3","verse":"31","text":"”הוא בא מהשמים והוא נעלה על הכל, ואילו אני באתי מהארץ והבנתי מוגבלת לענייני הארץ בלבד."},{"book":"הבשורה על-פי יוחנן","chapter":"3","verse":"32","text":"הוא מספר את אשר ראה ושמע, אך רק מעטים מקשיבים לו ומאמינים לדבריו."},{"book":"הבשורה על-פי יוחנן","chapter":"3","verse":"33","text":"כל המאמין לדבריו מאשר כי אלוהים הוא אמת."},{"book":"הבשורה על-פי יוחנן","chapter":"3","verse":"34","text":"כי אדם זה – אשר נשלח על ידי אלוהים – נושא את דבר אלוהים, שהרי רוח אלוהים ממלא אותו ללא גבול."},{"book":"הבשורה על-פי יוחנן","chapter":"3","verse":"35","text":"אלוהים האב אוהב את הבן ואף נתן לו את הכול!"},{"book":"הבשורה על-פי יוחנן","chapter":"3","verse":"36","text":"כל המאמין בבן יחיה לעולם, ואילו מי שאינו מאמין בבן לא יחיה חיי נצח, כי אם יקבל עונש נצחי מאלוהים!“"}]}