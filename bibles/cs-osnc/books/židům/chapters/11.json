{"data":[{"book":"Židům","chapter":"11","verse":"1","text":"Víra je naprostá důvěra, že se stane to, v co doufáme, a ona způsobuje, že nepochybujeme o tom, co nevidíme."},{"book":"Židům","chapter":"11","verse":"2","text":"K takové víře předků se Bůh přiznal a podal o ní svědectví prostřednictvím proroků."},{"book":"Židům","chapter":"11","verse":"3","text":"Vírou chápeme, že vesmír byl stvořen Božím slovem a nevznikl nějakým neznámým způsobem."},{"book":"Židům","chapter":"11","verse":"4","text":"Ve víře obětoval Adamův syn Ábel lepší oběť než jeho bratr Kain a pro víru byl prohlášen za bezhříšného. Kain ho po oběti zabil, ale Ábel navzdory smrti mluví skrze svou víru dál."},{"book":"Židům","chapter":"11","verse":"5","text":"Pro svou víru byl Henoch ušetřen smrti, protože Bůh si ho vzal k sobě. Předtím o něm bylo vydáno svědectví, že se líbil Bohu."},{"book":"Židům","chapter":"11","verse":"6","text":"To je bez víry nemožné. Ten, kdo přistupuje k Bohu, musí věřit, že Bůh je a že odměňuje ty, kteří ho hledají."},{"book":"Židům","chapter":"11","verse":"7","text":"Noe uvěřil Bohu, který mu předpověděl potopu, ačkoliv na ni v té době ještě nic neukazovalo. Poslušně začal stavět loď k záchraně své rodiny. Svou vírou vynesl soud nad světem a dosáhl dokonalosti, která je z víry."},{"book":"Židům","chapter":"11","verse":"8","text":"Vírou Abraham uposlechl, když byl vyzván, aby se vypravil do země, která měla být dědičně svěřena do užívání jeho rodu. Uvěřil a uposlechl, ačkoliv nechápal, kam jde."},{"book":"Židům","chapter":"11","verse":"9","text":"S důvěrou bydlel jako cizinec v zemi, která mu byla přislíbena. Žil se spoludědici zaslíbení – synem Izákem a vnukem Jákobem – ve stanech jako kočovník"},{"book":"Židům","chapter":"11","verse":"10","text":"a toužil po pevně založeném městě, jehož stavitelem a tvůrcem je sám Bůh."},{"book":"Židům","chapter":"11","verse":"11","text":"Také Abrahamova manželka Sára vírou přijala od Boha moc, aby se stala matkou, ačkoliv už překročila svůj čas. Pevně věřila tomu, kdo jí dal zaslíbení."},{"book":"Židům","chapter":"11","verse":"12","text":"Proto z jednoho muže – a to už starce – vzešlo „množství lidu jako hvězd na nebi a jako nespočetný písek na břehu moře.“"},{"book":"Židům","chapter":"11","verse":"13","text":"Ti všichni zemřeli ve víře, aniž se dočkali splnění všech zaslíbení. Víra je posilovala, byla jim útěchou a pomáhala jim k vyznání, že jsou na zemi jenom cizinci a poutníky."},{"book":"Židům","chapter":"11","verse":"14","text":"A kdo říká něco takového, naznačuje, že hledá vlast."},{"book":"Židům","chapter":"11","verse":"15","text":"Kdyby přitom měli na mysli vlast, kterou opustili, měli ještě dost času, aby se do ní vrátili."},{"book":"Židům","chapter":"11","verse":"16","text":"Oni toužili po lepší – nebeské. Proto jim Bůh připravil město a nemusí se stydět, že ho vzývali jako svého Boha."},{"book":"Židům","chapter":"11","verse":"17-19","text":"Bůh vznesl na Abrahama neuvěřitelný požadavek: Přál si, aby obětoval svého jednorozeného syna Izáka, se kterým bylo spojeno zaslíbení o rozmnožení rodu. Abraham se k tomu poslušně rozhodl v přesvědčení, že Bůh má moc vzkřísit i mrtvého. Proto mu Bůh Izáka vrátil jako obraz budoucího vzkříšení."},{"book":"Židům","chapter":"11","verse":"20","text":"Ve víře požehnal Izák svým synům Jákobovi a Ezauovi; on totiž věřil, že se uskuteční, co bylo zaslíbeno. Jákob měl pak dvanáct synů, z nichž nejznámější je Josef. Bratři se ho zbavili tím, že jej bez vědomí otce prodali do Egypta. Po počátečních nesnázích se tam nakonec stal místodržícím. V této vysoké funkci se dal bratřím poznat a v době hladu pozval svého otce k sobě do Egypta."},{"book":"Židům","chapter":"11","verse":"21","text":"Než tam pak Jákob zemřel, ve víře požehnal dvěma Josefovým synům."},{"book":"Židům","chapter":"11","verse":"22","text":"Když Josef umíral, ve víře připomněl svému lidu, že Bůh po staletích vyvede izraelské syny z Egypta, a vyslovil přání, aby ti, kdo se toho dočkají, přenesli jeho ostatky do Palestiny, Ta doba nastala, když se narodil Mojžíš. Jeho rodiče tehdy prožili těžké chvíle. Egyptský král totiž nařídil, aby izraelští chlapci byli hned po narození usmrceni."},{"book":"Židům","chapter":"11","verse":"23","text":"Ale Mojžíšovi rodiče si svého chlapce zamilovali a ve víře jej navzdory královskému rozkazu ukrývali; věřili, že je to Bohem vyvolené dítě."},{"book":"Židům","chapter":"11","verse":"24","text":"Když Mojžíš dospěl, zřekl se postavení králova vnuka."},{"book":"Židům","chapter":"11","verse":"25","text":"Rozhodl se raději trpět společně s Božím lidem, než prožívat svůj život v nevázaném veselí na královském dvoře."},{"book":"Židům","chapter":"11","verse":"26","text":"Byl si vědom, že Bůh odměňuje své věrné, a proto si vážil potupy pro Krista více než egyptského bohatství."},{"book":"Židům","chapter":"11","verse":"27","text":"Ve víře opustil Egypt a nebál se faraónova hněvu, neboť se pevně držel Toho, jenž je neviditelný, jako by ho viděl."},{"book":"Židům","chapter":"11","verse":"28","text":"Po dlouhém pastýřském životě se na Boží rozkaz vrátil do Egypta, aby odtud vyvedl svůj lid. Nebylo to snadné. Na zarputilý Egypt dopadala za trest rána za ranou. Došlo to tak daleko, že měli zemřít prvorození ve všech domech, jejichž veřeje nebyly potřeny krví berana na znamení, že je to příbytek člena vyvoleného národa. Tak Mojžíš ve víře v Boží slovo ustanovil velikonoční hod s obětováním beránků, aby Zhoubce nezahubil prvorozené Izraele."},{"book":"Židům","chapter":"11","verse":"29","text":"Na útěku před Egypťany Boží lid ve víře překročil Rudé moře, jako by šel po souši. A když se o to pokusili Egyptští, utonuli."},{"book":"Židům","chapter":"11","verse":"30","text":"Po letech putování pouští, které bylo zaviněno neposlušností lidu, se Izraelci pustili pod vedením Jozue do dobývání Palestiny. Výsměšně před nimi stálo pevné Jericho. Ve víře je sedm dní obcházeli a pak jeho hradby padly."},{"book":"Židům","chapter":"11","verse":"31","text":"Z obyvatel Jericha byla zachráněna jedině rodina prostitutky Rachab, která nezahynula s ostatními, protože ve víře přijala před bojem do ochrany izraelské vyzvědače."},{"book":"Židům","chapter":"11","verse":"32","text":"Co k tomu mám ještě dodat? Nestačí mi čas na vyprávění o Gedeónovi, Barákovi, Samsonovi, Jiftáchovi, Davidovi, Samuelovi a prorocích,"},{"book":"Židům","chapter":"11","verse":"33","text":"kteří ve víře dobývali království, uskutečňovali Boží spravedlnost, dosahovali toho, co jim bylo slíbeno,"},{"book":"Židům","chapter":"11","verse":"34","text":"zavírali tlamy lvům, vzdorovali žáru ohně, unikali násilné smrti, v slabosti získávali novou sílu, nabývali převahu v boji a zaháněli nepřátelské armády."},{"book":"Židům","chapter":"11","verse":"35","text":"Někteří mrtví byli vzkříšeni a vrátili se ke svým rodinám. Jiní byli mučeni, odmítli záchranu a dali přednost něčemu lepšímu – totiž vzkříšení k věčnému životu."},{"book":"Židům","chapter":"11","verse":"36-38","text":"Byli kamenováni, rozřezáváni pilou a stínáni. Další se podrobili zkoušce posměchu a bičování, dokonce i pout a žaláře. V ovčích a kozích kůžích o hladu, v úzkostech a zubožení byli štváni po pustinách a horách, skrývali se v jeskyních a dírách. Svět jich nebyl hoden."},{"book":"Židům","chapter":"11","verse":"39","text":"A ti všichni ačkoliv, osvědčili svou víru, nedočkali se splnění všech zaslíbení."},{"book":"Židům","chapter":"11","verse":"40","text":"Neměli totiž dospět k cíli bez nás, protože Bůh si přeje, abychom vstoupili do věčného života společně."}]}