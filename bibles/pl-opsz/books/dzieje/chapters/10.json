{"data":[{"book":"Dzieje","chapter":"10","verse":"1","text":"W Cezarei mieszkał niejaki Korneliusz, rzymski dowódca oddziału zwanego Italskim."},{"book":"Dzieje","chapter":"10","verse":"2","text":"Był to człowiek bardzo pobożny. Razem z całym swoim domem bardzo poważnie traktował Boga, nieustannie modlił się do Niego i hojne wspierał biednych."},{"book":"Dzieje","chapter":"10","verse":"3","text":"Pewnego razu, około trzeciej po południu, miał widzenie: wyraźnie ujrzał anioła, który zbliżył się do niego i powiedział:"},{"book":"Dzieje","chapter":"10","verse":"4","text":"—Słucham cię, panie!—odpowiedział przestraszony i wpatrzony w niego dowódca."},{"book":"Dzieje","chapter":"10","verse":"5","text":"—Wyślij teraz do Jaffy swoich ludzi i zaproś do siebie Szymona Piotra,"},{"book":"Dzieje","chapter":"10","verse":"6","text":"który jest gościem innego Szymona, garbarza z Jaffy. Jego dom znajduje się nad brzegiem morza."},{"book":"Dzieje","chapter":"10","verse":"7","text":"Gdy tylko anioł odszedł, Korneliusz zawołał dwóch służących i pewnego pobożnego żołnierza ze swojej straży przybocznej."},{"book":"Dzieje","chapter":"10","verse":"8","text":"Opowiedział im o wszystkim i wysłał do Jaffy."},{"book":"Dzieje","chapter":"10","verse":"9","text":"Następnego dnia, gdy posłańcy byli jeszcze w drodze, ale zbliżali się już do miasta, Piotr wyszedł na taras domu, aby się modlić. Było to około dwunastej."},{"book":"Dzieje","chapter":"10","verse":"10","text":"Poczuł wtedy głód i miał ochotę coś zjeść. A gdy przygotowywano posiłek, doznał widzenia."},{"book":"Dzieje","chapter":"10","verse":"11","text":"Ujrzał otwarte niebo i jakby olbrzymią płachtę, opuszczaną za cztery rogi ku ziemi."},{"book":"Dzieje","chapter":"10","verse":"12","text":"Były na niej wszelkiego rodzaju zwierzęta, płazy i ptaki."},{"book":"Dzieje","chapter":"10","verse":"13","text":"I usłyszał głos:"},{"book":"Dzieje","chapter":"10","verse":"14","text":"—Nigdy w życiu, Panie! Nigdy nie jadłem żadnych nieczystych stworzeń, bo zabrania tego Prawo Mojżesza!"},{"book":"Dzieje","chapter":"10","verse":"15","text":"—Nie uważaj za nieczyste tego, co Bóg oczyścił—odpowiedział głos."},{"book":"Dzieje","chapter":"10","verse":"16","text":"To samo powtórzyło się trzykrotnie, po czym płachta została z powrotem wzięta do nieba."},{"book":"Dzieje","chapter":"10","verse":"17","text":"Piotr z dużą niepewnością zastanawiał się nad znaczeniem tej wizji. Właśnie wtedy posłańcy Korneliusza stanęli przy bramie wejściowej. Zdążyli się już bowiem dowiedzieć, gdzie się znajduje dom Szymona, garbarza,"},{"book":"Dzieje","chapter":"10","verse":"18","text":"i teraz pytali, czy zatrzymał się tu Szymon Piotr."},{"book":"Dzieje","chapter":"10","verse":"19","text":"A gdy on ciągle jeszcze zastanawiał się nad wizją, Duch Święty powiedział do niego:"},{"book":"Dzieje","chapter":"10","verse":"20","text":"Zejdź na dół i idź z nimi bez wahania. To Ja ich posłałem."},{"book":"Dzieje","chapter":"10","verse":"21","text":"Piotr zszedł więc i zwrócił się do przybyłych:"},{"book":"Dzieje","chapter":"10","verse":"22","text":"—Wzywa cię Korneliusz—odpowiedzieli—rzymski dowódca, człowiek prawy i poważnie traktujący Boga, mający dobrą opinię wśród Żydów. Właśnie jemu anioł polecił wezwać cię do jego domu i posłuchać tego, co masz do powiedzenia."},{"book":"Dzieje","chapter":"10","verse":"23","text":"Piotr zaprosił ich do środka i udzielił noclegu. Następnego zaś dnia, wraz z kilkoma wierzącymi z Jaffy, ruszyli w drogę."},{"book":"Dzieje","chapter":"10","verse":"24","text":"Dzień później przybyli do Cezarei. Korneliusz czekał już na nich razem z zaproszonymi krewnymi i przyjaciółmi."},{"book":"Dzieje","chapter":"10","verse":"25","text":"Gdy Piotr wchodził do jego domu, wyszedł mu na spotkanie i padł mu do nóg, oddając cześć."},{"book":"Dzieje","chapter":"10","verse":"26","text":"Lecz Piotr rzekł:"},{"book":"Dzieje","chapter":"10","verse":"27","text":"I rozmawiając z Korneliuszem, wszedł do środka, gdzie czekało już wiele osób."},{"book":"Dzieje","chapter":"10","verse":"28","text":"Wtedy przemówił do nich:"},{"book":"Dzieje","chapter":"10","verse":"29","text":"Dlatego przyszedłem bez sprzeciwu. Powiedzcie więc, dlaczego mnie wezwaliście."},{"book":"Dzieje","chapter":"10","verse":"30","text":"—Cztery dni temu—odrzekł Korneliusz—modliłem się tu, w domu, około trzeciej po południu, gdy nagle stanął przede mną człowiek ubrany w lśniącą szatę"},{"book":"Dzieje","chapter":"10","verse":"31","text":"i rzekł: „Korneliuszu, twoje modlitwy i ofiarność zostały zauważone przez Boga!"},{"book":"Dzieje","chapter":"10","verse":"32","text":"Wyślij więc do Jaffy swoich ludzi i zaproś do siebie Szymona Piotra, który jest gościem innego Szymona, garbarza z Jaffy. Jego dom znajduje się nad brzegiem morza”."},{"book":"Dzieje","chapter":"10","verse":"33","text":"Dlatego natychmiast po ciebie posłałem i dobrze zrobiłeś, że przybyłeś. Zebraliśmy się więc tu, w obecności Boga, aby wysłuchać wszystkiego, co Pan ci przekazał!"},{"book":"Dzieje","chapter":"10","verse":"34","text":"—Teraz naprawdę rozumiem—rzekł Piotr—że Bóg nie jest stronniczy,"},{"book":"Dzieje","chapter":"10","verse":"35","text":"ale w każdym narodzie podoba Mu się ten, kto traktuje Go poważnie i jest prawy."},{"book":"Dzieje","chapter":"10","verse":"36","text":"On to przekazał Izraelowi dobrą nowinę o pokoju darowanym przez Jezusa Chrystusa, Pana wszystkich ludzi."},{"book":"Dzieje","chapter":"10","verse":"37","text":"Od czasu, w którym Jan Chrzciciel wzywał ludzi do opamiętania, nowina o Jezusie rozeszła się po całej żydowskiej ziemi, począwszy od Galilei."},{"book":"Dzieje","chapter":"10","verse":"38","text":"Wiecie zapewne, że Bóg w szczególny sposób obdarzył Duchem Świętym i mocą Jezusa z Nazaretu. On, żyjąc na ziemi, czynił dobro i uzdrawiał wszystkich zniewolonych przez diabła, ponieważ wspierał Go Bóg."},{"book":"Dzieje","chapter":"10","verse":"39","text":"My, apostołowie, jesteśmy naocznymi świadkami tego wszystkiego, co uczynił w Judei i w Jerozolimie, gdzie Go zabito przez ukrzyżowanie."},{"book":"Dzieje","chapter":"10","verse":"40","text":"Trzeciego dnia po śmierci, Bóg ożywił Go i pozwolił Mu się ukazać ludziom"},{"book":"Dzieje","chapter":"10","verse":"41","text":"—nie wszystkim, ale tylko nam jako wcześniej wybranym świadkom. Po Jego zmartwychwstaniu jedliśmy i piliśmy razem z Nim."},{"book":"Dzieje","chapter":"10","verse":"42","text":"A On nakazał nam ogłosić i zaświadczyć Żydom, że Bóg ustanowił Go sędzią wszystkich ludzi, zarówno żywych, jak i umarłych."},{"book":"Dzieje","chapter":"10","verse":"43","text":"Również prorocy przepowiedzieli w Piśmie, że każdy, kto uwierzy w Jezusa, ze względu na Niego otrzyma przebaczenie grzechów."},{"book":"Dzieje","chapter":"10","verse":"44","text":"Piotr jeszcze mówił, gdy nagle na wszystkich słuchaczy zstąpił Duch Święty."},{"book":"Dzieje","chapter":"10","verse":"45","text":"Wierzący żydowskiego pochodzenia, którzy przybyli z Piotrem, bardzo się zdziwili, że także poganie otrzymali dar Ducha Świętego."},{"book":"Dzieje","chapter":"10","verse":"46","text":"Słyszeli bowiem, jak mówią obcymi językami i wielbią Boga."},{"book":"Dzieje","chapter":"10","verse":"47","text":"—Czy ktoś mógłby zabronić ochrzczenia tych, którzy otrzymali Ducha Świętego tak samo jak my, Żydzi?—zapytał Piotr."},{"book":"Dzieje","chapter":"10","verse":"48","text":"I polecił, aby zanurzono ich w wodzie w imię Jezusa Chrystusa. Po tym wszystkim poprosili Piotra, aby został z nimi jeszcze kilka dni."}]}