{"data":[{"book":"यूहन्ना","chapter":"2","verse":"1","text":"फिर तीसरो दिन गलील प्रदेश को काना नगर म एक बिहाव होतो, अऊर यीशु की माय भी उत होती।"},{"book":"यूहन्ना","chapter":"2","verse":"2","text":"यीशु अऊर ओको चेला भी ऊ बिहाव म निमन्त्रित होतो।"},{"book":"यूहन्ना","chapter":"2","verse":"3","text":"जब अंगूररस खतम भय गयो, त यीशु की माय न ओको सी कह्यो, “उन्को जवर अंगूरीरस नहीं रह्यो।”"},{"book":"यूहन्ना","chapter":"2","verse":"4","text":"यीशु न उत्तर दियो “हे बाई, मोख का करनो हय मोख मत बतावो? अभी मोरो समय नहीं आयो।”"},{"book":"यूहन्ना","chapter":"2","verse":"5","text":"यीशु की माय न सेवकों सी कह्यो, “जो कुछ ऊ तुम सी कहेंन, उच करो।”"},{"book":"यूहन्ना","chapter":"2","verse":"6","text":"उत यहूदियों ख हाथ पाय धोय क शुद्ध करन की रीति को अनुसार गोटा को छे घड़ा रख्यो होतो, जेको म सौ लीटर पानी समावत होतो।"},{"book":"यूहन्ना","chapter":"2","verse":"7","text":"यीशु न सेवकों सी कह्यो, “घड़ा म पानी भर देवो।” उन्न उन्ख लबालब भर दियो।"},{"book":"यूहन्ना","chapter":"2","verse":"8","text":"तब ओन उन्को सी कह्यो, “थोड़ो सो पानी निकाल क भोज को मुखिया को जवर ले जावो।” अऊर हि ले गयो।"},{"book":"यूहन्ना","chapter":"2","verse":"9","text":"जब भोज को मुखिया न ऊ पानी चख्यो, जो अंगूररस बन गयो होतो अऊर नहीं जानत होतो कि ऊ कित सी आयो हय पर जिन सेवकों न पानी निकाल्यो होतो हि जानत होतो, त भोज को मुखिया न दूल्हा ख बुलायो,"},{"book":"यूहन्ना","chapter":"2","verse":"10","text":"अऊर ओको सी कह्यो “हर एक आदमी पहिले अच्छो अंगूररस देवय हय, अऊर जब लोग पी क सन्तुष्ट होय जावय हंय, तब फिको देवय हय; पर तय न अच्छो अंगूररस अभी तक रख्यो हय।” गोटा को बर्तन म पानी भरतो हुयो"},{"book":"यूहन्ना","chapter":"2","verse":"11","text":"यीशु न गलील को काना नगर म अपनो यो पहिलो चिन्ह चमत्कार दिखाय क अपनी महिमा प्रगट करी अऊर ओको चेलावों न ओको पर विश्वास करयो।"},{"book":"यूहन्ना","chapter":"2","verse":"12","text":"येको बाद यीशु अऊर ओकी माय अऊर ओको भाऊ अऊर ओको चेला कफरनहूम नगर ख गयो अऊर उत कुछ दिन रह्यो।"},{"book":"यूहन्ना","chapter":"2","verse":"13","text":"यहूदियों को फसह को त्यौहार जवर होतो, अऊर यीशु यरूशलेम नगर ख गयो।"},{"book":"यूहन्ना","chapter":"2","verse":"14","text":"ओन मन्दिर म बईल, मेंढा अऊर कबूत्तर ख बेचन वालो अऊर पैसा बदलन वालो ख व्यापार करतो हुयो बैठ्यो देख्यो।"},{"book":"यूहन्ना","chapter":"2","verse":"15","text":"तब ओन रस्सियों को कोड़ा बनाय क, सब मेंढी अऊर बईल ख मन्दिर सी निकाल दियो, अऊर पैसा बदलन वालो को पैसा बगराय दियो अऊर पीढ़ा ख उलटाय दियो,"},{"book":"यूहन्ना","chapter":"2","verse":"16","text":"अऊर कबूत्तर बेचन वालो सी कह्यो, “इन्क इत सी जल्दी लि जावो। मोरो बाप को घर ख बजार को घर मत बनावो।”"},{"book":"यूहन्ना","chapter":"2","verse":"17","text":"तब ओको चेलावों ख याद आयो कि शास्त्र म लिख्यो हय, “तोरो घर की धुन मोख आगी को जसो जलाय डालेंन।”२:१७ भजन ६९:९"},{"book":"यूहन्ना","chapter":"2","verse":"18","text":"येको पर यहूदी अधिकारियों न यीशु सी प्रश्न पुच्छ्यो, “तय हम्ख कौन सो चिन्ह चमत्कार दिखाय सकय हय, जेकोसी तोरो यो करन को अधिकार सिद्ध हो?”"},{"book":"यूहन्ना","chapter":"2","verse":"19","text":"यीशु न उन्ख उत्तर दियो, “यो मन्दिर ख गिराय देवो, अऊर मय येख तीन दिन म खड़ो कर देऊं।”"},{"book":"यूहन्ना","chapter":"2","verse":"20","text":"यहूदी अधिकारियों न कह्यो, “यो मन्दिर ख बनावन म छियालीस साल लग्यो हंय, अऊर का तय ओख तीन दिन म खड़ो कर देजों?”"},{"book":"यूहन्ना","chapter":"2","verse":"21","text":"पर यीशु न अपनो शरीर को मन्दिर को बारे म कह्यो होतो।"},{"book":"यूहन्ना","chapter":"2","verse":"22","text":"येकोलायी जब ऊ मरयो हुयो म सी जीन्दो भयो तब ओको चेलावों ख याद आयो कि ओन यो कह्यो होतो; अऊर उन्न शास्त्र अऊर ऊ वचन ख जो यीशु न कह्यो होतो, विश्वास करयो।"},{"book":"यूहन्ना","chapter":"2","verse":"23","text":"जब यीशु यरूशलेम म फसह को समय त्यौहार म होतो, त बहुत सो न उन चिन्ह चमत्कारों ख जो ऊ दिखावत होतो देख क ओको नाम पर विश्वास करयो।"},{"book":"यूहन्ना","chapter":"2","verse":"24","text":"पर यीशु न अपनो आप ख उन्को विश्वास पर नहीं छोड़्यो, कहालीकि ऊ सब ख जानत होतो;"},{"book":"यूहन्ना","chapter":"2","verse":"25","text":"अऊर ओख जरूरत नहीं होती कि आदमी को बारे म कोयी गवाही दे, कहालीकि ऊ खुदच जानत होतो कि आदमी को मन म का हय?"}]}