{"data":[{"book":"Saraxaraline","chapter":"12","verse":"1","text":"Alatala yi a fala Musa xa,"},{"book":"Saraxaraline","chapter":"12","verse":"2","text":"a a xa a fala Isirayila kaane xa, a naxa, “Xa ɲaxanla nde fudikan, a dii xɛmɛn bari, a mi fa sariɲanxi na feen ma han xii solofere, alo a nɛma a kike wanli."},{"book":"Saraxaraline","chapter":"12","verse":"3","text":"Xii solomasɛxɛden lɔxɔni, diin yi banxulan."},{"book":"Saraxaraline","chapter":"12","verse":"4","text":"A mɔn mi sariɲanxi xii tonge saxan nun saxan benun a xa sariɲan wunla ma naxan minixi a ma dii bari waxatini. A nama a yiin din se sariɲanxi yo ra, a nama siga yire sariɲanxini, han a marasariɲan lɔxɔne yi kamali."},{"book":"Saraxaraline","chapter":"12","verse":"5","text":"Xa a dii tɛmɛn bari, a mi fa sariɲanxi xunsagi firin, alo a nɛma a kike wanli bayo wunla bata mini a ma. A xa a marasariɲanna legeden xii tonge sennin nun sennin."},{"book":"Saraxaraline","chapter":"12","verse":"6","text":"A marasariɲan lɔxɔne na kamali a dii xɛmɛn xa hanma a dii tɛmɛna, a xa yɛxɛɛ diin ɲɛɛ kedenna saraxa gan daxin xali saraxaraliin fɛma Naralan Bubun dɛɛn na, e nun kolokonde diina hanma ganbana, yulubi xafari saraxan na."},{"book":"Saraxaraline","chapter":"12","verse":"7","text":"Saraxaraliin xa na saraxane ba Alatala xa, a yi Ala solona na ɲaxanla xa. A sariɲanma nɛn a wunla ma. Sariyan nan na ra ɲaxanla xa naxan na dii xɛmɛn bari hanma dii tɛmɛna."},{"book":"Saraxaraline","chapter":"12","verse":"8","text":"Xa a mi nɔ yɛxɛɛn sɔtɛ, a nɔɛ ganba firin hanma kolokonde dii firin xalɛ nɛn, kedenna xa ba saraxa gan daxin na, bonna yulubi xafari saraxana. Saraxaraliin xa Ala solona a xa, a sariɲanma nɛn.”"}]}