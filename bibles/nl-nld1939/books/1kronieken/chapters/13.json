{"data":[{"book":"1 Kronieken","chapter":"13","verse":"1","text":"Nadat David met de bevelhebbers van duizend en honderd en met alle andere leiders overlegd had,"},{"book":"1 Kronieken","chapter":"13","verse":"2","text":"sprak hij tot al het vergaderde volk van Israël: Als het u goed dunkt en het aan Jahweh, onzen God, welgevallig is, laat ons dan onze volksgenoten, die in alle oorden van Israël achtergebleven zijn, en de priesters met de levieten in de plaatsen, waar hun gronden liggen, verwittigen, dat ze zich bij ons voegen,"},{"book":"1 Kronieken","chapter":"13","verse":"3","text":"om de ark van onzen God naar ons over te brengen. Want in de dagen van Saul hebben we er ons niet om bekommerd."},{"book":"1 Kronieken","chapter":"13","verse":"4","text":"En daar heel het volk met dit voorstel instemde, besloten alle aanwezigen, dat men zo doen zou."},{"book":"1 Kronieken","chapter":"13","verse":"5","text":"Daarom riep David heel Israël bijeen, van de grensrivier van Egypte af, tot de weg naar Chamat toe, om de ark van God uit Kirjat-Jearim over te brengen."},{"book":"1 Kronieken","chapter":"13","verse":"6","text":"Met heel Israël ging David op naar Baäla, dat wil zeggen Kirjat-Jearim van Juda, om van daar de ark van God te halen, welke naar de Naam van Jahweh der heirscharen, die op de cherubs troont, is genoemd."},{"book":"1 Kronieken","chapter":"13","verse":"7","text":"Nadat men de ark had uitgedragen uit het huis van Abinadab, vervoerde men haar op een nieuwe wagen, die door Oezza en Achjo werd begeleid."},{"book":"1 Kronieken","chapter":"13","verse":"8","text":"David en heel Israël dansten geestdriftig onder gezang ter ere van God, en het spelen van citers, harpen, tamboerijnen, bekkens en trompetten."},{"book":"1 Kronieken","chapter":"13","verse":"9","text":"Maar bij de dorsvloer van Kidon aangekomen, stak Oezza zijn hand uit naar de ark en hield haar tegen, omdat de runderen haar lieten kantelen."},{"book":"1 Kronieken","chapter":"13","verse":"10","text":"Toen ontbrandde de toorn van Jahweh tegen Oezza, en Hij sloeg hem, omdat hij zijn hand naar de ark had uitgestoken, zodat hij daar dood bleef liggen, vlak voor God."},{"book":"1 Kronieken","chapter":"13","verse":"11","text":"David was diep bedroefd, omdat Jahweh zo heftig tegen Oezza was losgebroken. En men noemde die plek Péres-Oezzal; zo heet ze nog."},{"book":"1 Kronieken","chapter":"13","verse":"12","text":"David kreeg toen vrees voor Jahweh, en sprak: Hoe zou de ark van God naar mij kunnen komen?"},{"book":"1 Kronieken","chapter":"13","verse":"13","text":"En hij wilde de ark niet bij zich opnemen in de Davidstad, maar gaf haar een onderdak in het huis van Obed-Edom, den Gatiet."},{"book":"1 Kronieken","chapter":"13","verse":"14","text":"Drie maanden bleef de ark van God in het huis van Obed-Edom, en Jahweh zegende Obed-Edom met heel zijn gezin."}]}