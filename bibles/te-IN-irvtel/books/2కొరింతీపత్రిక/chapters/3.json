{"data":[{"book":"2 కొరింతీ పత్రిక","chapter":"3","verse":"1","text":"మళ్ళీ మా గురించి మేము గొప్పలు చెప్పుకోవడం మొదలు పెట్టామా? కొంతమందికి అవసరమైనట్టు, మీకు గానీ, మీ నుండి గానీ పరిచయ లేఖలు మాకు అవసరమా?"},{"book":"2 కొరింతీ పత్రిక","chapter":"3","verse":"2","text":"మా పరిచయ లేఖ మీరే. ఈ లేఖ మా హృదయాల మీద రాసి ఉండగా, ప్రజలందరూ తెలుసుకుని చదువుకోగలుగుతున్నారు."},{"book":"2 కొరింతీ పత్రిక","chapter":"3","verse":"3","text":"అది రాతి పలక మీద సిరాతో రాసింది కాదు. మెత్తని హృదయాలు అనే పలకల మీద జీవం గల దేవుని ఆత్మతో, మా సేవ ద్వారా క్రీస్తు రాసిన ఉత్తరంగా మీరు కనబడుతున్నారు"},{"book":"2 కొరింతీ పత్రిక","chapter":"3","verse":"4","text":"క్రీస్తు ద్వారా దేవుని మీద మాకిలాంటి నమ్మకముంది."},{"book":"2 కొరింతీ పత్రిక","chapter":"3","verse":"5","text":"మావల్ల ఏదైనా అవుతుందని ఆలోచించడానికి మేము సమర్థులమని కాదు. మా సామర్ధ్యం దేవుని నుండే కలిగింది."},{"book":"2 కొరింతీ పత్రిక","chapter":"3","verse":"6","text":"ఆయనే కొత్త ఒడంబడికకు సేవకులుగా మాకు అర్హత కలిగించాడు. అంటే వ్రాత రూపంలో ఉన్న దానికి కాదు, ఆత్మ మూలమైన దానికే. ఎందుకంటే అక్షరం చంపుతుంది గానీ ఆత్మ బ్రతికిస్తుంది."},{"book":"2 కొరింతీ పత్రిక","chapter":"3","verse":"7","text":"మరణ కారణమైన సేవ, రాళ్ల మీద చెక్కిన అక్షరాలకు సంబంధించినదైనా, ఎంతో గొప్పగా ఉంది. అందుకే మోషే ముఖ ప్రకాశం తగ్గిపోతున్నా సరే, ఇశ్రాయేలీయులు అతని ముఖాన్ని నేరుగా చూడలేక పోయారు."},{"book":"2 కొరింతీ పత్రిక","chapter":"3","verse":"8","text":"ఇలాగైతే ఆత్మ సంబంధమైన సేవ మరింకెంత గొప్పగా ఉంటుందో గదా!"},{"book":"2 కొరింతీ పత్రిక","chapter":"3","verse":"9","text":"శిక్షా విధికి కారణమైన సేవ ఇంత గొప్పగా ఉంటే, నీతికి కారణమైన సేవ మరింకెంతో గొప్పగా ఉంటుంది గదా!"},{"book":"2 కొరింతీ పత్రిక","chapter":"3","verse":"10","text":"అపారమైన వైభవం దీనికి ఉండడం వలన ఒకప్పుడు వైభవంగా ఉండేది, ఇప్పుడు వైభవం లేనిదయింది."},{"book":"2 కొరింతీ పత్రిక","chapter":"3","verse":"11","text":"గతించి పోయేదే గొప్పగా ఉంటే, ఎప్పటికీ ఉండేది ఇంకా ఎక్కువ గొప్పగా ఉంటుంది గదా!"},{"book":"2 కొరింతీ పత్రిక","chapter":"3","verse":"12","text":"తగ్గిపోయే వైభవాన్ని ఇశ్రాయేలీయులు నేరుగా చూడకుండా మోషే తన ముఖం మీద ముసుకు వేసుకున్నాడు. మేము మోషేలాంటి వాళ్ళం కాదు"},{"book":"2 కొరింతీ పత్రిక","chapter":"3","verse":"13","text":"మాకెంతో భరోసా ఉంది కాబట్టి చాలా ధైర్యంగా ఉన్నాము."},{"book":"2 కొరింతీ పత్రిక","chapter":"3","verse":"14","text":"అయితే వారి మనసులు మూసుకు పోయాయి. ఇప్పటి వరకూ వారు పాత ఒడంబడిక చదివేటప్పుడు ఆ ముసుకు అలానే ఉంది. ఎందుకంటే కేవలం క్రీస్తులో దేవుడు దాన్ని తీసివేశాడు."},{"book":"2 కొరింతీ పత్రిక","chapter":"3","verse":"15","text":"అయితే ఇప్పటికీ వారు మోషే గ్రంథాన్ని చదివే ప్రతిసారీ వారి హృదయాల మీద ముసుకు ఇంకా ఉంది గాని"},{"book":"2 కొరింతీ పత్రిక","chapter":"3","verse":"16","text":"వారు ఎప్పుడు ప్రభువు వైపుకు తిరుగుతారో అప్పుడు దేవుడు ఆ ముసుకు తీసివేస్తాడు."},{"book":"2 కొరింతీ పత్రిక","chapter":"3","verse":"17","text":"ప్రభువే ఆత్మ. ప్రభువు ఆత్మ ఎక్కడ ఉంటాడో అక్కడ స్వేచ్ఛ ఉంటుంది."},{"book":"2 కొరింతీ పత్రిక","chapter":"3","verse":"18","text":"మనమంతా ముసుకు లేని ముఖాలతో ప్రభువు వైభవాన్ని చూస్తూ, అదే వైభవపు పోలిక లోకి క్రమక్రమంగా మారుతూ ఉన్నాము. ఇది ఆత్మ అయిన ప్రభువు ద్వారా జరుగుతున్నది."}]}