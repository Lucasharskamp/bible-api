{"data":[{"book":"लूका","chapter":"17","verse":"1","text":"यीशु न अपनो चेलावों सी कह्यो, “होय नहीं सकय कि पाप म पड़य, पर हाय, ऊ आदमी पर जेको वजह हि आवय हंय!"},{"book":"लूका","chapter":"17","verse":"2","text":"जो इन छोटो म सी कोयी एक ख पाप म पड़य हय, ओको लायी यो भलो होवय कि गरहट को पाट ओको गरो म लटकायो जातो, अऊर ऊ समुन्दर म डाल दियो जातो।"},{"book":"लूका","chapter":"17","verse":"3","text":"१७:३ मत्ती १८:१५सचेत रहो! तुम का करय हय।"},{"book":"लूका","chapter":"17","verse":"4","text":"यदि दिन भर म ऊ सात बार तोरो विरोध म पाप करय अऊर सातों बार तोरो जवर आय क कह्य, ‘मय पछताऊ हय,’ त ओख माफ कर।”"},{"book":"लूका","chapter":"17","verse":"5","text":"प्रेरितों न प्रभु सी कह्यो, “हमरो विश्वास बढ़ाव।”"},{"book":"लूका","chapter":"17","verse":"6","text":"प्रभु न उत्तर दियो, “यदि तुम ख राई को दाना को बराबर भी विश्वास होतो, त तुम यो शहतूत को झाड़ सी कहतो, कि जड़ी सी उचक क अपनो आप समुन्दर म लग जा। अऊर ऊ तुम्हरी आज्ञा मान लेतो।”"},{"book":"लूका","chapter":"17","verse":"7","text":"यदि “तुम म सी असो कौन हय, जेको सेवक नांगर जोतय या मेंढीं चरावय हय, अऊर जब ऊ खेत सी आवय हय, त ओको सी कहेंन, ‘तुरतच आव जेवन करन बैठ?’"},{"book":"लूका","chapter":"17","verse":"8","text":"अऊर यो नहीं कहेंन, निश्चितच नहाय! ‘मोरो जेवन तैयार कर, अऊर जब तक मय खाऊ–पीऊ तब तक सेवा कर; येको बाद तय भी खाय पी लेजो?’"},{"book":"लूका","chapter":"17","verse":"9","text":"का ऊ सेवक को अहसान मानेंन कि ओन उच काम करयो जेकी आज्ञा दी गयी होती?"},{"book":"लूका","chapter":"17","verse":"10","text":"योच तरह सी तुम भी जब उन सब कामों ख कर लेवो जेकी आज्ञा तुम्ख दियो गयी होती, त कहो, ‘हम साधारन सेवक हंय; जो हम्ख करनो होतो हम न केवल उच करयो हय।’”"},{"book":"लूका","chapter":"17","verse":"11","text":"असो भयो कि यीशु यरूशलेम जातो हुयो सामरियां अऊर गलील को सिमा सी होय क जाय रह्यो होतो।"},{"book":"लूका","chapter":"17","verse":"12","text":"कोयी गांव म सिरतो समय ओख दस कोढ़ी मिल्यो। जो ओको सी दूर खड़ो होतो।"},{"book":"लूका","chapter":"17","verse":"13","text":"उन्न ऊचो आवाज सी पुकार क कह्यो, “हे यीशु! हे मालिक! हम पर दया कर!”"},{"book":"लूका","chapter":"17","verse":"14","text":"यीशु न उन्ख देख क कह्यो, “जावो, अऊर अपनो आप ख याजकों ख दिखावो।”"},{"book":"लूका","chapter":"17","verse":"15","text":"तब उन्म सी एक यो देख क कि मय चंगो भय गयो हय, ऊचो आवाज सी परमेश्वर कि बड़ायी करतो हुयो वापस लौट्यो,"},{"book":"लूका","chapter":"17","verse":"16","text":"अऊर यीशु को पाय पर मुंह को बल गिर क ओको धन्यवाद करन लग्यो, अऊर ऊ सामरी होतो।"},{"book":"लूका","chapter":"17","verse":"17","text":"येख पर यीशु न कह्यो, “का दसो शुद्ध नहीं भयो; त फिर हि नव कित हंय?"},{"book":"लूका","chapter":"17","verse":"18","text":"का यो परदेशी ख छोड़ कोयी अऊर वापस नहीं आयो जो परमेश्वर की बड़ायी करय हय?”"},{"book":"लूका","chapter":"17","verse":"19","text":"अऊर यीशु न ओको सी कह्यो, “उठ क चली जा; तोरो विश्वास न तोख अच्छो करयो हय।”"},{"book":"लूका","chapter":"17","verse":"20","text":"कुछ फरीसियों न यीशु सी पुच्छ्यो कि परमेश्वर को राज्य कब आयेंन, त ओन ओख उत्तर दियो, “परमेश्वर को राज्य दिखन वालो रूप को जसो नहीं आवय।"},{"book":"लूका","chapter":"17","verse":"21","text":"अऊर लोग यो नहीं कहेंन, ‘इत हय! यां, उत हय!’ कहालीकि परमेश्वर को राज्य तुम्हरो बीच म हय।”"},{"book":"लूका","chapter":"17","verse":"22","text":"तब ओन चेलावों सी कह्यो, “असो समय आयेंन, जेको म तुम आदमी को बेटा को दिनो म सी एक दिन ख देखन चाहो, अऊर नहीं देख सको।"},{"book":"लूका","chapter":"17","verse":"23","text":"लोग तुम सी कहेंन, ‘देखो, उत हय!’ यां ‘देखो, इत हय!’ पर तुम चली नहीं जावो अऊर नहीं उन्को पीछू होय जावो।"},{"book":"लूका","chapter":"17","verse":"24","text":"कहालीकि जसो बिजली आसमान को एक छोर सी चमक क आसमान को दूसरों छोर तक चमकय हय, वसोच आदमी को बेटा भी अपनो दिन म प्रगट होयेंन।"},{"book":"लूका","chapter":"17","verse":"25","text":"पर पहिले जरूरी हय कि ऊ बहुत दु:ख उठाये, अऊर यो युग को लोग ओख नकारयो दियो जायेंन।"},{"book":"लूका","chapter":"17","verse":"26","text":"जसो नूह को दिन म भयो होतो, वसोच आदमी को बेटा को दिन म भी होयेंन।"},{"book":"लूका","chapter":"17","verse":"27","text":"जो दिन तक नूह जहाज पर नहीं चढ़्यो, ऊ दिन तक लोग खातो-पीतो रहत होतो, अऊर उन्म बिहाव होत होतो। तब जल–प्रलय न आय क उन सब ख नाश करयो।"},{"book":"लूका","chapter":"17","verse":"28","text":"अऊर जसो लूत को दिन म भयो होतो कि लोग खातो–पीतो, लेन–देन करतो, झाड़ लगातो अऊर घर बनावत होतो;"},{"book":"लूका","chapter":"17","verse":"29","text":"पर जो दिन लूत सदोम सी निकल्यो, ऊ दिन आगी अऊर गन्धक आसमान सी बरसी अऊर सब ख नाश कर दियो।"},{"book":"लूका","chapter":"17","verse":"30","text":"आदमी को बेटा को प्रगट होन को दिन भी असोच होयेंन।"},{"book":"लूका","chapter":"17","verse":"31","text":"“ऊ दिन जो घर को छत पर हय अऊर ओको सामान घर म हय, त ऊ ओख लेन लायी मत उतरो; अऊर वसोच जो खेत म हय ऊ वापस घर नहीं जाय।"},{"book":"लूका","chapter":"17","verse":"32","text":"लूत की पत्नी ख याद रखो!"},{"book":"लूका","chapter":"17","verse":"33","text":"१७:३३ मत्ती १०:३९; १६:२५; मरकुस ८:३५; लूका ९:२४; यूहन्ना १२:२५जो कोयी अपनो जीव बचावनो चाहेंन ऊ ओख खोयेंन; अऊर जो कोयी ओख खोयेंन ऊ ओख बचायेंन।"},{"book":"लूका","chapter":"17","verse":"34","text":"मय तुम सी कहू हय, ऊ रात, दोय आदमी एक खटिया पर सोतो रहेंन: एक ले लियो जायेंन अऊर दूसरों छोड़ दियो जायेंन।"},{"book":"लूका","chapter":"17","verse":"35","text":"दोय बाई एक संग गरहट म अनाज पीसत रहेंन, एक ले ली जायेंन अऊर दूसरी छोड़ दियो जायेंन।"},{"book":"लूका","chapter":"17","verse":"36","text":"दोय लोग खेत म होयेंन, एक ले लियो जायेंन अऊर दूसरों छोड़ दियो जायेंन।”१७:३६ पुरानो कुछ हस्त लेखा म यो पद नहीं मिलय"},{"book":"लूका","chapter":"17","verse":"37","text":"यो सुन क चेलावों न ओको सी पुच्छ्यो, “हे प्रभु यो कित होयेंन?”"}]}