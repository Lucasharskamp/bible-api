{"data":[{"book":"2 कुरिन्थियों","chapter":"6","verse":"1","text":"आसे परमेशरो साथे मिली की काम करने वाल़े ए और तुसा लोका ते ये बिनती करूँए कि परमेशरो री कृपा जो तुसा पाँदे ऊई, तिजी खे बेकार नि जाणे देओ।"},{"book":"2 कुरिन्थियों","chapter":"6","verse":"2","text":"कऊँकि पवित्र शास्त्रो रे परमेशर बोलोआ,"},{"book":"2 कुरिन्थियों","chapter":"6","verse":"3","text":"आसे केसी बी गल्ला रे ठोकर खाणे रा कोई बी मोका नि देंदे, ताकि म्हारी सेवा पाँदे कोई दोष नि आओ।"},{"book":"2 कुरिन्थियों","chapter":"6","verse":"4","text":"पर आसे हर बखतो रे हर तरअ ते आपणे बर्ताव रे जरिए ये साबित करूँए कि सच्ची आसे परमेशरो रे अच्छे सेवक ए। आसे सब्रो साथे क्ल़ेश सईन करने रे, गरीबिया रे, मुसीबता रे,"},{"book":"2 कुरिन्थियों","chapter":"6","verse":"5","text":"कोड़े खाणे रे, कैद ऊणे रे, आल्ले-गोल्ले रे, मईणती रे, जागदे रणे रे, बअरत करने रे,"},{"book":"2 कुरिन्थियों","chapter":"6","verse":"6","text":"पवित्रता रे, ज्ञानो रे, सब्रो रे, कृपा रे, पवित्र आत्मा रे, सच्चे प्यारो रे,"},{"book":"2 कुरिन्थियों","chapter":"6","verse":"7","text":"सच्चो रे वचनो रे, परमेशरो री सामर्था रे; आसा गे धार्मिकता रे अथियार ए जेते की आसे अमला बी करूँए और बचाव बी करूँए।"},{"book":"2 कुरिन्थियों","chapter":"6","verse":"8","text":"आदर और निरादरो रे, बुरे नाओं और सुनामो रे, आसा खे कपट्टी समजेया जाओआ, तेबे बी आसे सच बोलूँए।"},{"book":"2 कुरिन्थियों","chapter":"6","verse":"9","text":"कुछ लोक आसा खे अणजाण समजोए ए, तेबे बी कुछ लोक आसा खे जाणे-माणे रे समजोए ए, मरने वाल़ेया जेड़े ए, पर तेबे बी जिऊँदे ए, मार खाणे वाल़ेया जेड़े ए, पर प्राणो ते मारे नि जांदे।"},{"book":"2 कुरिन्थियों","chapter":"6","verse":"10","text":"शोग करने वाल़ेया जेड़े ए, पर सदा खुशी मनाऊँए, आसे आपू कंगाल़ ए, पर बऊत जणेया खे आत्मिकता दे अमीर बणाई देऊँए, आसे एड़े ए, जेड़ा आसा गे कुछ निए तेबे बी सब कुछ राखोए।"},{"book":"2 कुरिन्थियों","chapter":"6","verse":"11","text":"ओ कुरिन्थियों रे विश्वासियो, आसे खुली कि तुसा साथे गल्ला करी राखिया, आसे तुसा ते खुले दिलो साथे प्यार कित्तेया।"},{"book":"2 कुरिन्थियों","chapter":"6","verse":"12","text":"तुसा री तंईं म्हारे मनो रे कोई शक निए, पर तुसा रे मनो रेई आसा खे शक ए।"},{"book":"2 कुरिन्थियों","chapter":"6","verse":"13","text":"पर आपणे बाल-बच्चे जाणी की तुसा खे बोलूँआ कि तुसे बी तिजी रे बदले आसा साथे प्यार राखो।"},{"book":"2 कुरिन्थियों","chapter":"6","verse":"14","text":"अविश्वासिया साथे लग जुँगड़े रे नि जुड़ो, कऊँकि धार्मिकता और पापो रा क्या मेल-जोल? या जोति और न्हेरे री किंयाँ दोस्ती ऊई सकोई?"},{"book":"2 कुरिन्थियों","chapter":"6","verse":"15","text":"और मसीह रा शैतानो साथे क्या लगाव! या विश्वासियो साथे अविश्वासिया रा क्या नाता?"},{"book":"2 कुरिन्थियों","chapter":"6","verse":"16","text":"और मूर्तिया साथे परमेशरो रे मन्दरो रा क्या सलबंद? कऊँकि आसे तो जिऊँदे परमेशरो रा मन्दर ए, जेड़ा परमेशरे पवित्र शास्त्रो रे बोली राखेया,"},{"book":"2 कुरिन्थियों","chapter":"6","verse":"17","text":"इजी री खातर प्रभु बोलोआ,"},{"book":"2 कुरिन्थियों","chapter":"6","verse":"18","text":"आऊँ तुसा रा पिता ऊणा"}]}