{"data":[{"book":"Chakruok","chapter":"9","verse":"1","text":"Eka Nyasaye nogwedho Nowa gi yawuote kowachonegi niya, “Nywolreuru kendo umedru mi upongʼ piny."},{"book":"Chakruok","chapter":"9","verse":"2","text":"Luoro kod kihondko nomak le duto manie piny kod winy ma huyo e kor polo, gik moko duto mamol e lowo kod rech duto modak e nam nikech ochiwgi duto e lwetu."},{"book":"Chakruok","chapter":"9","verse":"3","text":"Gimoro amora mangima kendo wuotho nobed chiembu. Mana kaka asemiyou alode, koro amiyou gik moko duto.”"},{"book":"Chakruok","chapter":"9","verse":"4","text":"To kik ucham ringʼo ma pod nigi remo kuome."},{"book":"Chakruok","chapter":"9","verse":"5","text":"Kendo kuom remb ngimau to anachul kuor. Anachul kuor ne le duto kendo ne ngʼato ka ngʼato anachul kuor nikech ngima wadgi."},{"book":"Chakruok","chapter":"9","verse":"6","text":"“Ngʼato angʼata mochwero remb dhano,"},{"book":"Chakruok","chapter":"9","verse":"7","text":"To un, nyaguru kendo umedru; nywolreuru e piny kendo upongʼe.”"},{"book":"Chakruok","chapter":"9","verse":"8","text":"Eka Nyasaye nowacho ne Nowa gi yawuote niya,"},{"book":"Chakruok","chapter":"9","verse":"9","text":"“Koro aketo singruokna kodu gi nyikwau,"},{"book":"Chakruok","chapter":"9","verse":"10","text":"kod gik mangima mane ni kodu kaka winy, jamni kod le mag bungu; kod mago duto mane owuok ei yie ma gin gik moko duto mangima modak e piny."},{"book":"Chakruok","chapter":"9","verse":"11","text":"Atimo singruok kodi ni: Ok nachak atiek gik mangima kod pi bende ok nachak aketh piny kuom pi.”"},{"book":"Chakruok","chapter":"9","verse":"12","text":"Kendo Nyasaye nowacho niya, “Ma e ranyisi mar singruok ma atimo e kinda kodi kod gik mangima duto maun-go nyaka tiengʼ mabiro."},{"book":"Chakruok","chapter":"9","verse":"13","text":"Aseketo lihudu mara e boche polo, kendo obiro bedo ranyisi mar singruok e kinda kod piny."},{"book":"Chakruok","chapter":"9","verse":"14","text":"E kinde moro amora ma amiyo piny odudo kendo lihudu ochungʼ e boche polo,"},{"book":"Chakruok","chapter":"9","verse":"15","text":"anapar singruok e kinda kodi kaachiel gi gik mangima duto, tiengʼ ka tiengʼ. Pi ok nochak oketh gik mangima duto."},{"book":"Chakruok","chapter":"9","verse":"16","text":"E kinde moro amora ma lihudu nochungʼ e boche polo, ananene kendo napar singruok mosiko e kind Nyasaye kod gik mangima duto manie piny kaka kitgi obet.”"},{"book":"Chakruok","chapter":"9","verse":"17","text":"Kuom mano, Nyasaye nowacho ne Nowa niya, “Ma e ranyisi mar singruok ma asetimo e kinda kod gik mangima duto manie piny.”"},{"book":"Chakruok","chapter":"9","verse":"18","text":"Yawuot Nowa mane owuok e yie ne gin: Shem, Ham kod Jafeth. (Ham ne wuon Kanaan.)"},{"book":"Chakruok","chapter":"9","verse":"19","text":"Yawuot Nowa adekgi ema oganda duto manie piny owuokie."},{"book":"Chakruok","chapter":"9","verse":"20","text":"Nowa, ne en japur kendo en ema nokwongo pidho mzabibu mi olosogo divai."},{"book":"Chakruok","chapter":"9","verse":"21","text":"Kane omadho divai moko mowuok e mzabibuno, nomer kendo nonindo duk ei hembe."},{"book":"Chakruok","chapter":"9","verse":"22","text":"Ham wuon Kanaan noneno dug wuon kendo nodhi mowachone owetene ariyo mane ni oko."},{"book":"Chakruok","chapter":"9","verse":"23","text":"To Shem kod Jafeth nokawo nanga mi oketo e gokgi; eka negidonjo ei hema ka giwuotho gi ka ngʼegi mi giumo dug wuon-gi. Wengegi ne ngʼiyo komachielo mondo omi kik gine dug wuon-gi."},{"book":"Chakruok","chapter":"9","verse":"24","text":"Kane Nowa kongʼo orumo e wangʼe, mi ofwenyo gima wuode matin notimone,"},{"book":"Chakruok","chapter":"9","verse":"25","text":"nowacho niya,"},{"book":"Chakruok","chapter":"9","verse":"26","text":"Nomedo wacho niya,"},{"book":"Chakruok","chapter":"9","verse":"27","text":"Nyasaye mondo omed Jafeth;"},{"book":"Chakruok","chapter":"9","verse":"28","text":"Bangʼ ataro mangʼongono, Nowa nodak higni mia adek gi piero abich."},{"book":"Chakruok","chapter":"9","verse":"29","text":"Duto Nowa nodak kuom higni mia ochiko gi piero abich kendo bangʼe notho."}]}