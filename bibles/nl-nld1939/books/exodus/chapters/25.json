{"data":[{"book":"Exodus","chapter":"25","verse":"1","text":"Daar sprak Jahweh tot Moses:"},{"book":"Exodus","chapter":"25","verse":"2","text":"Zeg de kinderen Israëls, dat ze Mij geschenken brengen; van iedereen, wien het hart het ingeeft, zult ge geschenken aanvaarden."},{"book":"Exodus","chapter":"25","verse":"3","text":"Dit zijn de geschenken, die ge van hen moet aannemen: goud, zilver en brons,"},{"book":"Exodus","chapter":"25","verse":"4","text":"violet, purper, karmozijn, getwijnd lijnwaad en geitenhaar,"},{"book":"Exodus","chapter":"25","verse":"5","text":"roodgeverfde ramsvellen, gelooide huiden en acaciahout;"},{"book":"Exodus","chapter":"25","verse":"6","text":"olie voor de lampen, specerijen voor de zalfolie en voor de geurige wierook;"},{"book":"Exodus","chapter":"25","verse":"7","text":"onyxstenen en andere edelstenen, om er het borstkleed en de borsttas mee te bezetten."},{"book":"Exodus","chapter":"25","verse":"8","text":"Want ge moet voor Mij een heiligdom maken, opdat Ik in hun midden kan wonen."},{"book":"Exodus","chapter":"25","verse":"9","text":"En ge moet de tabernakel met toebehoren nauwkeurig naar de modellen vervaardigen, die Ik u nu ga tonen."},{"book":"Exodus","chapter":"25","verse":"10","text":"Ge moet een ark vervaardigen van acaciahout, twee en een halve el lang, anderhalve el breed en anderhalve el hoog."},{"book":"Exodus","chapter":"25","verse":"11","text":"Ge moet haar van binnen en van buiten met zuiver goud bekleden en er loofwerk van goud omheen maken."},{"book":"Exodus","chapter":"25","verse":"12","text":"Dan moet ge er vier gouden krammen voor gieten, en die boven aan de vier poten bevestigen, twee krammen aan iedere kant."},{"book":"Exodus","chapter":"25","verse":"13","text":"Maak vervolgens handbomen van acaciahout, besla ze met goud,"},{"book":"Exodus","chapter":"25","verse":"14","text":"en steek ze in de krammen aan weerskanten van de ark, om daarmee de ark te dragen."},{"book":"Exodus","chapter":"25","verse":"15","text":"De handbomen moeten in de krammen aan de ark blijven, en mogen er niet worden uitgetrokken."},{"book":"Exodus","chapter":"25","verse":"16","text":"In de ark moet ge de verbondswet leggen, die Ik u geven zal."},{"book":"Exodus","chapter":"25","verse":"17","text":"Daarna moet ge ook een verzoendeksel maken van zuiver goud, twee en een halve el lang en anderhalve el breed."},{"book":"Exodus","chapter":"25","verse":"18","text":"Aan de beide uiteinden van het verzoendeksel moet ge twee gouden cherubs als drijfwerk maken."},{"book":"Exodus","chapter":"25","verse":"19","text":"Sla een cherub uit aan het ene einde en een cherub aan het andere einde; dus in het verzoendeksel zelf moet ge aan beide uiteinden de cherubs uitslaan."},{"book":"Exodus","chapter":"25","verse":"20","text":"De cherubs moeten hun vleugels omhoog spreiden, en met hun vleugels het verzoendeksel overspannen; ze moeten tegenover elkander staan, terwijl hun gezichten naar het verzoendeksel gericht moeten zijn."},{"book":"Exodus","chapter":"25","verse":"21","text":"Leg dan het verzoendeksel boven op de ark, en de verbondswet, die Ik u geven zal, erin."},{"book":"Exodus","chapter":"25","verse":"22","text":"Daar zal Ik Mij aan u openbaren, en boven het verzoendeksel tussen de twee cherubs, die op de ark des Verbonds staan, zal Ik alles mededelen, wat Ik u voor de Israëlieten heb te bevelen."},{"book":"Exodus","chapter":"25","verse":"23","text":"Gij moet ook een tafel van acaciahout vervaardigen, twee ellen lang, een el breed en anderhalve el hoog."},{"book":"Exodus","chapter":"25","verse":"24","text":"Overtrek die met zuiver goud, en maak er loofwerk van goud omheen."},{"book":"Exodus","chapter":"25","verse":"25","text":"Gij moet daar een lijst van een hand breed omheen maken, en om die lijst loofwerk van goud."},{"book":"Exodus","chapter":"25","verse":"26","text":"Dan moet ge vier gouden krammen maken, en die aan de vier hoeken bij de poten bevestigen."},{"book":"Exodus","chapter":"25","verse":"27","text":"Breng die krammen voor de handbomen van de tafel vlak bij de lijst aan."},{"book":"Exodus","chapter":"25","verse":"28","text":"De handbomen moet ge van acaciahout maken, en met goud beslaan; daarmee moet de tafel worden gedragen."},{"book":"Exodus","chapter":"25","verse":"29","text":"Bovendien moet ge nog de nodige schotels, kannen, bekers en schalen vervaardigen voor het uitgieten van de plengoffers; ge moet ze maken van zuiver goud."},{"book":"Exodus","chapter":"25","verse":"30","text":"Ook moet ge er voor zorgen, dat er op de tafel voortdurend toonbroden voor Mij liggen."},{"book":"Exodus","chapter":"25","verse":"31","text":"Vervolgens moet ge een kandelaar maken van zuiver goud. De kandelaar moet drijfwerk zijn: zijn voetstuk en schacht, zijn bloemkelken, knoppen en bloesems uit één stuk."},{"book":"Exodus","chapter":"25","verse":"32","text":"Zes armen moeten terzijde uitsteken, drie armen aan de ene kant van de kandelaar en drie armen aan de andere kant."},{"book":"Exodus","chapter":"25","verse":"33","text":"Aan iedere arm moeten drie bloemkelken zitten in de vorm van amandelbloesem, knoppen en bloesems; dus aan de zes armen, die uit de kandelaar steken op dezelfde manier."},{"book":"Exodus","chapter":"25","verse":"34","text":"Maar aan de kandelaar zelf moeten vier bloemkelken zitten in de vorm van amandelbloesem, knoppen en bloesems;"},{"book":"Exodus","chapter":"25","verse":"35","text":"telkens moet één knop onder elk van de drie paar armen zitten, waar de zes armen uit de kandelaar schieten."},{"book":"Exodus","chapter":"25","verse":"36","text":"De knoppen en armen moeten met de kandelaar zelf uit één stuk zijn; het geheel één stuk drijfwerk van zuiver goud."},{"book":"Exodus","chapter":"25","verse":"37","text":"Bovendien moet ge de zeven lampen maken, die er bij horen, en deze er zo boven op plaatsen, dat het licht naar de voorzijde valt."},{"book":"Exodus","chapter":"25","verse":"38","text":"Ook de snuiters en bakjes moeten van zuiver goud zijn."},{"book":"Exodus","chapter":"25","verse":"39","text":"Een talent zuiver goud moet men gebruiken voor de kandelaar en voor alles wat er bij hoort."},{"book":"Exodus","chapter":"25","verse":"40","text":"Zorg er voor, dat ge het vervaardigt naar de modellen, die u op de berg zijn getoond."}]}