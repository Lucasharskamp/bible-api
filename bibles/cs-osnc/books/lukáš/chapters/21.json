{"data":[{"book":"Lukáš","chapter":"21","verse":"1","text":"Ježíš pozoroval, jak zámožní lidé vhazují peníze do chrámové pokladny."},{"book":"Lukáš","chapter":"21","verse":"2","text":"Přišla také jedna chudá vdova a vhodila tam dvě nepatrné mince."},{"book":"Lukáš","chapter":"21","verse":"3","text":"Ježíš k tomu poznamenal: „Tato chudá vdova dala vlastně více než kterýkoliv z těch boháčů."},{"book":"Lukáš","chapter":"21","verse":"4","text":"Ti darovali jen to, co mohli snadno postrádat, ale ta žena obětovala všechny své peníze, vše, co měla na živobytí.“"},{"book":"Lukáš","chapter":"21","verse":"5","text":"Někteří se obdivovali, z jakého pěkného kamene je chrám vystavěn a jak je nádherně vyzdoben. Ježíš ale řekl:"},{"book":"Lukáš","chapter":"21","verse":"6","text":"„Přijdou dny, kdy ze všeho, čemu se teď obdivujete, nezůstane kámen na kameni, všechno to bude rozbořeno.“"},{"book":"Lukáš","chapter":"21","verse":"7","text":"Zeptali se ho: „Mistře, kdy se to stane? Budou tomu předcházet nějaká znamení?“"},{"book":"Lukáš","chapter":"21","verse":"8","text":"Odpověděl: „Nedejte se nikým svést. Mnozí přijdou a budou se prohlašovat za Mesiáše. Budou říkat: ‚Čas se naplnil.‘ Ale nevěřte jim."},{"book":"Lukáš","chapter":"21","verse":"9","text":"Až uslyšíte o různých válkách a povstáních, neděste se. To vše musí přijít, ale ještě to nebude konec světa.“"},{"book":"Lukáš","chapter":"21","verse":"10","text":"A dodal: „Znepřátelí se národy i státy."},{"book":"Lukáš","chapter":"21","verse":"11","text":"Budou velká zemětřesení a z různých stran přijdou zprávy o hladu, nakažlivých nemocech, hrůzách a nezvyklých úkazech na obloze."},{"book":"Lukáš","chapter":"21","verse":"12","text":"Ale než k tomu dojde, nastane ještě doba velkého pronásledování. Budou vás vláčet před soudy, vodit před krále a vladaře, uvrhnou vás do vězení, a to všechno proto, že jste uvěřili ve mne."},{"book":"Lukáš","chapter":"21","verse":"13","text":"To bude vaše příležitost, abyste se ke mně přiznali."},{"book":"Lukáš","chapter":"21","verse":"14","text":"Nepřipravujte si předem svoji obhajobu."},{"book":"Lukáš","chapter":"21","verse":"15","text":"Já vám v té chvíli vnuknu pravá slova i vhodné argumenty, které vaše protivníky umlčí."},{"book":"Lukáš","chapter":"21","verse":"16","text":"Někdy vás zradí i vlastní rodiče, sourozenci, příbuzní a přátelé. A některé z vás dokonce vydají i na smrt."},{"book":"Lukáš","chapter":"21","verse":"17","text":"Budete v nenávisti, protože se ke mně hlásíte."},{"book":"Lukáš","chapter":"21","verse":"18","text":"Ale nebojte se, ani jeden vlas z hlavy neztratíte zbytečně."},{"book":"Lukáš","chapter":"21","verse":"19","text":"Jen vydržte, získáte život!"},{"book":"Lukáš","chapter":"21","verse":"20","text":"Až uvidíte, že se kolem Jeruzaléma stahují vojska, pak přišla chvíle, kdy bude zpustošen."},{"book":"Lukáš","chapter":"21","verse":"21","text":"Koho to zastihne v Judsku, ať uprchne do hor. Kdo bude v Jeruzalémě, ať se pokusí rychle z něho utéci, a kdo bude mimo, ať se do něho nevrací."},{"book":"Lukáš","chapter":"21","verse":"22","text":"To budou dny trestu a splní se vše, co o tom napsali proroci."},{"book":"Lukáš","chapter":"21","verse":"23","text":"Zle bude v těch dnech těhotným ženám a kojícím matkám. Velké strádání čeká tento národ, protože Boží hněv je namířen proti němu."},{"book":"Lukáš","chapter":"21","verse":"24","text":"Mnozí budou zabiti, mnozí odvlečeni do otroctví po celé říši; v Jeruzalémě se budou roztahovat pohané, ale i na ně nakonec dojde."},{"book":"Lukáš","chapter":"21","verse":"25","text":"Na konci času vyměřeného lidstvu se objeví na slunci, měsíci i hvězdách zvláštní úkazy."},{"book":"Lukáš","chapter":"21","verse":"26","text":"Lidé na zemi budou prožívat velikou úzkost a události se na ně budou valit jako vzedmuté moře. Smrtelný strach zachvátí celý svět. I stálost řádů ve vesmíru bude narušena."},{"book":"Lukáš","chapter":"21","verse":"27","text":"A tehdy uvidí přicházet Syna člověka v oblaku s královskou mocí a slávou."},{"book":"Lukáš","chapter":"21","verse":"28","text":"Až se to všechno začne dít, vzmužte se a hleďte vzhůru, protože vaše konečné vysvobození bude již blízko.“"},{"book":"Lukáš","chapter":"21","verse":"29","text":"Ještě jim to zdůraznil přirovnáním: „Všimněte si fíkovníku nebo kteréhokoliv jiného stromu."},{"book":"Lukáš","chapter":"21","verse":"30","text":"Když vyraší listí, sami dobře víte, že se blíží léto."},{"book":"Lukáš","chapter":"21","verse":"31","text":"Zrovna tak, až uvidíte všechna znamení, o kterých jsem s vámi mluvil, poznáte, že se blíží Boží království ve své plné moci."},{"book":"Lukáš","chapter":"21","verse":"32","text":"Říkám vám, že ještě tato generace uvidí, jak se má slova začínají plnit."},{"book":"Lukáš","chapter":"21","verse":"33","text":"Nebe i země jednou skončí, ale má slova nikdy neztratí svou platnost."},{"book":"Lukáš","chapter":"21","verse":"34-35","text":"Dejte si na sebe pozor! Nedopusťte, aby vaše mysl byla otupena nestřídmostí, opilstvím a starostmi o živobytí. Pak by vás ten den zastihl jako past, ze které nikdo nepřipravený neunikne."},{"book":"Lukáš","chapter":"21","verse":"36","text":"Buďte proto na stráži, modlete se, abyste unikli hrůzám, které mají přijít, a mohli nakonec obstát před Synem člověka.“"},{"book":"Lukáš","chapter":"21","verse":"37","text":"Ve dne učil Ježíš v chrámu a večer odcházel na Olivovou horu a zůstával tam přes noc."},{"book":"Lukáš","chapter":"21","verse":"38","text":"Už časně ráno přicházeli lidé do chrámu, aby mu naslouchali."}]}