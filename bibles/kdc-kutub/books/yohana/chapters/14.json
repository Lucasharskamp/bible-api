{"data":[{"book":"Yohana","chapter":"14","verse":"1","text":"Yesu kawalongela, “Sikumudumbe na kunyawanyawa. Momtogola Imulungu, nhogoleni na niye vivija."},{"book":"Yohana","chapter":"14","verse":"2","text":"Mng'anda ya Tatangu kuna magati mengi, maza haili vivo sambi niwalongele. Nochola kuwatandileni hanhu."},{"book":"Yohana","chapter":"14","verse":"3","text":"Nahachola na kuwatandileni hanhu, nobwela na kuwasola ili mkale na niye aho honikala."},{"book":"Yohana","chapter":"14","verse":"4","text":"Muijuwa nzila ya hanhu honichola.”"},{"book":"Yohana","chapter":"14","verse":"5","text":"Tomaso kamulongela, “Mndewa, hatukujuwile kwahi kuuchola, vino toijuwaze inzila?”"},{"book":"Yohana","chapter":"14","verse":"6","text":"Yesu kamwidika, “Niye ayo nzila, ukweli na ugima. Kuduhu munhu yochola kwa Tata kamba habitila kumwangu."},{"book":"Yohana","chapter":"14","verse":"7","text":"Yesu kawalongela, Maza munjuwile niye, mwahamjuwile na Tatangu vivija. Kulawa sambi na kugendelela mumjuwa na mumona.”"},{"book":"Yohana","chapter":"14","verse":"8","text":"Filipo kamulongela, “Mndewa, tulagusile Tata, acho tukilonda tu.”"},{"book":"Yohana","chapter":"14","verse":"9","text":"Yesu kamwidika, “Nikala na mweye siku zose, avo lelo hunjuwile vilihi Filipo? Munhu yoyose yanyonile niye, kamona Tata. Habali gweye koniuza niwalagusile Tata?"},{"book":"Yohana","chapter":"14","verse":"10","text":"Filipo, vino gweye hutogola kamba nokala mgati mwa Tata na Tata kokala mgati mmwangu? Mbuli ziniwasimulileni hazilawa kumwangu. Tata, yokala mgati mmwangu kosang'hana mwenyego."},{"book":"Yohana","chapter":"14","verse":"11","text":"Nhogoleni nahalonga kamba nokala mgati mwa Tata na Tata kokala mgati mmwangu. Kamba siyo vivo, togoleni mbuli ya vinhu vinhenda."},{"book":"Yohana","chapter":"14","verse":"12","text":"Nowalongeleni ukweli, wose onhogola otenda gaja ganhendile, otenda makulu ng'hani kubanza gano, kwavija nochola kwa Tata."},{"book":"Yohana","chapter":"14","verse":"13","text":"Na nowatendela chochose kimpula kwa twaga jangu, ili ukulu wa Tata oneke kubitila kwa Imwana."},{"book":"Yohana","chapter":"14","verse":"14","text":"Mwahanipula kinhu chochose kwa twaga jangu, nowatendela."},{"book":"Yohana","chapter":"14","verse":"15","text":"“Mwahaninogela, mogagoga malagizo gangu."},{"book":"Yohana","chapter":"14","verse":"16","text":"Nompula Tata, nayo kowagwaa Mtazaji iyagwe, kokala na mweye siku zose."},{"book":"Yohana","chapter":"14","verse":"17","text":"Heyo ayo Loho Yang'alile yolagusa ukweli wa Imulungu. Wanhu wa mwiisi hawadaha kumbokela, kwavija hawamona hebu kumjuwa. Lakini mweye mumjuwa kwavija kokala na mweye na kamgati mmwenu."},{"book":"Yohana","chapter":"14","verse":"18","text":"“Nahachola siwaleka mwiiyeka kamba wakiwa, nowabweleleni."},{"book":"Yohana","chapter":"14","verse":"19","text":"King'hali kipindi kidodo wanhu wa mwiisi honda wanyone kabili, lakini mweye monyona. Kwavija namgima, na mweye vivija mokuwa wagima."},{"book":"Yohana","chapter":"14","verse":"20","text":"Siku ayo yahavika, mojuwa kamba namgati mwa Tatangu, na mweye mwa mgati mmwangu, na niye na mgati mmwenu."},{"book":"Yohana","chapter":"14","verse":"21","text":"“Wanhu wose ogatogola malagizo gangu na kugagoga, wao oninogela. Tatangu kowanogela wose oninogela niye, na niye vivija nowanogela wao na kuilagusa kumwao.”"},{"book":"Yohana","chapter":"14","verse":"22","text":"Yuda, siyo Yuda Isikaliote, kalonga, “Mndewa, habali gweye koilagusa kumwetu na siyo kwa wanhu wa mwiisi?”"},{"book":"Yohana","chapter":"14","verse":"23","text":"Yesu kamwidika, “Munhu yoyose yoninogela niye kogagoga mafundizo gangu. Tatangu komnogela munhu ayo, niye na Tatangu tomwizila na kukala nayo."},{"book":"Yohana","chapter":"14","verse":"24","text":"Munhu yoyose hanogela niye hagagoga mafundizo gangu. Mafundizo gamuhulike siyo gangu, lakini golawa kwa Tata, yanhumile."},{"book":"Yohana","chapter":"14","verse":"25","text":"“Niwalongela mbuli zino ning'hali hamoja na mweye."},{"book":"Yohana","chapter":"14","verse":"26","text":"Tatangu kowagalila Mtazaji, Loho Yang'alile kwa twaga jangu, kowafundiza vinhu vose na kuwakumbusa gose ganiwalongele."},{"book":"Yohana","chapter":"14","verse":"27","text":"“Nowalekela tindiwalo, nowagwaa tindiwalo jangu. Siwagwelela bule kamba viwowagwelela wanhu wa mwiisi. Sikumudumbe na kunyawanyawa."},{"book":"Yohana","chapter":"14","verse":"28","text":"Munihulika viniwalongele, ‘Nosegela, lakini nowabwelela.’ Maza muninogele mwahadeng'helele kuwa nochola kwa Tata, kwavija heyo ayo mkulu kubanza niye."},{"book":"Yohana","chapter":"14","verse":"29","text":"Niwalongela mbuli zino sambi zing'hali hazina lawilila ili zahalawilila, mutogole."},{"book":"Yohana","chapter":"14","verse":"30","text":"Silonga ng'hani na mweye, kwavija Mwenembago ayo mkulu wa isi ino kokwiza. Heyo kabule nguvu kumwangu,"},{"book":"Yohana","chapter":"14","verse":"31","text":"lakini wanhu wa mwiisi olondigwa wajuwe kamba nomnogela Tata, lekaavo notenda kila kinhu kamba viyonilagiza."}]}