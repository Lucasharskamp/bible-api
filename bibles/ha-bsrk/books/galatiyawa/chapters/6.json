{"data":[{"book":"Galatiyawa","chapter":"6","verse":"1","text":"’Yan’uwa, in an kama wani yana cikin yin zunubi, ku da kuke masu ruhaniya ya kamata ku komo da shi a kan hanya a hankali. Amma ku lura da kanku, domin kada maimakon dawowa da ɗan’uwanku, ku ma ku fāɗi cikin jarraba."},{"book":"Galatiyawa","chapter":"6","verse":"2","text":"Ku ɗauki nawayar juna, a haka kuwa za ku cika dokar Kiristi."},{"book":"Galatiyawa","chapter":"6","verse":"3","text":"In wani yana tsammani shi wani abu ne alhali kuwa shi ba kome ba, ruɗin kansa yake yi."},{"book":"Galatiyawa","chapter":"6","verse":"4","text":"Kowa yă auna ayyukansa. A sa’an nan ne zai iya yin taƙama da kansa, ba tare da kwatanta kansa da wani ba,"},{"book":"Galatiyawa","chapter":"6","verse":"5","text":"gama kowa zai ɗauki kayansa."},{"book":"Galatiyawa","chapter":"6","verse":"6","text":"Duk haka, wanda aka koya wa maganar Kiristi, bari yă raba abubuwan nan na alheri tare da wanda ya koyar da shi."},{"book":"Galatiyawa","chapter":"6","verse":"7","text":"Kada a ruɗe ku. Ba a yi wa Allah ba’a. Mutum yakan girbe abin da ya shuka ne."},{"book":"Galatiyawa","chapter":"6","verse":"8","text":"Wanda ya yi shuki don yă gamshi mutuntakarsa, daga wannan mutuntaka zai girbi hallaka. Wanda ya yi shuki domin yă gamshi Ruhu, daga Ruhu zai girbi rai madawwami."},{"book":"Galatiyawa","chapter":"6","verse":"9","text":"Kada mu gaji da yin nagarta, gama a daidai lokaci za mu girbe amfani, in ba mu fid da zuciya ba."},{"book":"Galatiyawa","chapter":"6","verse":"10","text":"Saboda haka, in da hali, bari mu aikata nagarta ga dukan mutane, musamman ga waɗanda suke na iyalin masu bi."},{"book":"Galatiyawa","chapter":"6","verse":"11","text":"Ku dubi irin manya-manyan harufan da na yi amfani da su yayinda nake rubuta muku da hannuna!"},{"book":"Galatiyawa","chapter":"6","verse":"12","text":"Waɗanda suke son nuna bajinta a fili suna ƙoƙari su tilasta muku ku yi kaciya ne. Dalilin kaɗai da suke yin haka shi ne don gudu kada a tsananta musu saboda gicciyen Kiristi ne."},{"book":"Galatiyawa","chapter":"6","verse":"13","text":"Kai, su masu kaciya ma ba su kiyaye Doka ba, duk da haka suna so a yi muku kaciya don su yi taƙama kan an yi muku kaciya."},{"book":"Galatiyawa","chapter":"6","verse":"14","text":"Kada in taɓa yin taƙama ga kome sai dai a cikin gicciyen Ubangijinmu Yesu Kiristi, wanda ta wurinsa aka gicciye duniya a gare ni, aka kuma gicciye ni ga duniya."},{"book":"Galatiyawa","chapter":"6","verse":"15","text":"Kaciya ko rashin kaciya ba wani abu ba ne; abin da yake da amfani shi ne sabuwar halitta."},{"book":"Galatiyawa","chapter":"6","verse":"16","text":"Salama da jinƙai su tabbata ga dukan waɗanda suke bin wannan ƙa’ida, har ma ga Isra’ila na Allah."},{"book":"Galatiyawa","chapter":"6","verse":"17","text":"A ƙarshe, kada kowa yă ƙara damuna, gama ina ɗauke da raunuka masu nuna ni bawan Ubangiji Yesu ne."},{"book":"Galatiyawa","chapter":"6","verse":"18","text":"’Yan’uwa! Alherin Ubangijinmu Yesu Kiristi yă kasance tare da ruhunku. Amin."}]}