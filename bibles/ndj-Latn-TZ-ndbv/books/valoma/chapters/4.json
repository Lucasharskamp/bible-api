{"data":[{"book":"Valoma","chapter":"4","verse":"1","text":"Topi tudeti ndambu liki chimwilata tati wetu Ibulahimu?"},{"book":"Valoma","chapter":"4","verse":"2","text":"Kucha Ibulahimu agoliwili kuva goleki pawulongolu ya Chapanga kwanongwa ya chichuku chaki, topi, mweni kana chindu cha kuyidumbila lakini kwa Chapanga ha."},{"book":"Valoma","chapter":"4","verse":"3","text":"Kwanongwa Mayandiku vang'alili vakudeta, “Ibulahimu amjumilili Chapanga. Kwanongwa ya ujumilwa waki Chapanga amgolili kuva goleki pawulongolu yaki.”"},{"book":"Valoma","chapter":"4","verse":"4","text":"Mgola chichuku akuhombiwa ijala yaki. Ijala yaki fupu ng'odu ila akudayiliwa kupokela chindu chiutunga."},{"book":"Valoma","chapter":"4","verse":"5","text":"Lakini vandu yivayidumbila ng'odu fivagolili veni, vakumjumila Chapanga yavapomela vawafu, topi, Chapanga akwilenga ujumilwa wa vandu ava, akuvagola kuva goleki pawulongolu yaki."},{"book":"Valoma","chapter":"4","verse":"6","text":"Dawudi akudeta naha kwa seku ya yula mundu yanemiliwili na Chapanga kucha goleki ngajila kuyihola fila fyagolili."},{"book":"Valoma","chapter":"4","verse":"7","text":"“Vanemiliwi vala yivapomiliwili wafu wawu,"},{"book":"Valoma","chapter":"4","verse":"8","text":"Anemiliwi mundu yula"},{"book":"Valoma","chapter":"4","verse":"9","text":"Ayi kwa vadumulili jandu weka hela, awu na kwa vala vangajila kudumula jandu? Kwa vala vangajila kwingila jandu wuwowu. Kwanongwa twadetili kala, “Ibulahimu ajumilili na mweni Chapanga kamunemela kucha goleki.”"},{"book":"Valoma","chapter":"4","verse":"10","text":"Wuli, Ibulahimu ajumiliwili ngajila tanila kwingila jandu awu payingilili kala jandu? Ngajila tanila ya kwingila jandu payingilili kala ha."},{"book":"Valoma","chapter":"4","verse":"11","text":"Ibulahimu ayingilili jandu pambeli, kwingila jandu kwavelili chilangushilu cha kucha Chapanga amujumilili kuva goleki kwanongwa ya ujumilwa waki waveli nawu akali kwingila jandu. Ponopa Ibulahimu kava tati wa vala vosi vangajila kwingila jandu, yivamujumila Chapanga vagoliwa kuva vagoleki."},{"book":"Valoma","chapter":"4","verse":"12","text":"Wuwula wula mweni ndi tati wa vala yivayingilili jandu, vala yivayingila jandu weka ha, ila vakwikovikela njila yiyila yila ya ujumilwa wa tati wetu Ibulahimu yakovikelili paghaveyi akali hela kwingila jandu."},{"book":"Valoma","chapter":"4","verse":"13","text":"Chapanga amjangili Ibulahimu na chileli chaki kucha mlimawu wungaveli wawu. Jangi yagolikili kwanongwa ya Ibulahimu kukamula Malawu ha, ila kwanongwa ya ujumilwa, mweni agoliwili kuva goleki pawulongolu ya Chapanga."},{"book":"Valoma","chapter":"4","verse":"14","text":"Leki jangi ya Chapanga davapati vala weka yivakamula Malawu, topi, ujumilwa chindu ha na jangi ya Chapanga chindu ha."},{"book":"Valoma","chapter":"4","verse":"15","text":"Sambi yikuyegha chifuki cha Chapanga, lakini leki kwahela Malawu dawuweshi ha kugola sambi."},{"book":"Valoma","chapter":"4","verse":"16","text":"Vala yivaveli mujangi ayi vakwidumba ujumilwa, topi, jangi yikuva kwa usangi wa Chapanga hela na nakaka jangi yivayilata vosi, kwa vala yivakamula Malawu weka ha, ila na kwa vala yivavelili na ujumilwa kucha Ibulahimu. Mweni ndi tati wetu twavosi."},{"book":"Valoma","chapter":"4","verse":"17","text":"Mayandiku vang'alili vakudeta, “Nguvika wuvi tati wa milima yitangalili.” Jangi ayi ndi nakaka cha pawushu wa Chapanga yamujumilili Ibulahimu, Chapanga yavapa unofu yivasovili na alayilili findu fila fingajila kuva fivi."},{"book":"Valoma","chapter":"4","verse":"18","text":"Ibulahimu ajumilili kunu kwavelili kungajila shuvililu na ndambu ayi kava tati wa milima yosi kucha Mayandiku Vang'alili wuvadeta, “Valeli vaku davavi vatangalili kucha ndondwa!”"},{"book":"Valoma","chapter":"4","verse":"19","text":"Avelili mgogolu wa myaka mya naha, lakini ujumilwa waki wadohukili ha hata padokwa kunu ayiholili mvili waki kucha livawu likomoka na Sala mdala wa Ibulahimu aveli mbendi."},{"book":"Valoma","chapter":"4","verse":"20","text":"Ibulahimu avelili na hoshu ha na yila jangi ya Chapanga, apatili liwovi kwanongwa ya ujumilwa wa Chapanga na amupili ukomi Chapanga."},{"book":"Valoma","chapter":"4","verse":"21","text":"Amanyili nakaka kucha Chapanga akuwesha kugola fila fyavajangili."},{"book":"Valoma","chapter":"4","verse":"22","text":"Ndi nongwa Chapanga amujumilili kucha goleki."},{"book":"Valoma","chapter":"4","verse":"23","text":"Pavadeta kucha, “Ajumiliwili kuva msangi” kwanongwa ya mweni weka yaki hela ha."},{"book":"Valoma","chapter":"4","verse":"24","text":"Chilongu achi chikutwilata na yufwi wuwowu yitumjumilili Chapanga yamushukushili Bambu wetu Yesu munjifwa."},{"book":"Valoma","chapter":"4","verse":"25","text":"Mweni atawuliwili awulayiwi kwanongwa ya sambi shetu, pambeli kashukushiwa nongwa atugoli yufwi tuvi vagoleki pawushu ya Chapanga."}]}