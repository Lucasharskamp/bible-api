{"data":[{"book":"اشعیا","chapter":"46","verse":"1","text":"«زمانی مردم بابِل بتهای خود، ”بِل“ و ”نبو“ را می‌پرستیدند، اما اینک این دو بت روی گاری گذاشته شده و چارپایانِ خسته آنها را می‌کشند."},{"book":"اشعیا","chapter":"46","verse":"2","text":"خدایان بابِل اسیر شده‌اند و به جای دیگری برده می‌شوند؛ آنها قادر نیستند خود را نجات دهند."},{"book":"اشعیا","chapter":"46","verse":"3","text":"«ای بازماندگان بنی‌اسرائیل، به من گوش دهید. من شما را آفریده‌ام و از بدو تولد تاکنون از شما نگه داری کرده‌ام."},{"book":"اشعیا","chapter":"46","verse":"4","text":"من خدای شما هستم و تا وقتی پیر شوید و موهایتان سفید شود از شما مراقبت خواهم کرد. من شما را آفریده‌ام و از شما نگه داری خواهم نمود. شما را با خود خواهم برد و نجا‌ت‌دهندۀ شما خواهم بود.»"},{"book":"اشعیا","chapter":"46","verse":"5","text":"خداوند می‌گوید: «مرا با چه کسی مقایسه می‌کنید؟ آیا کسی را می‌توانید پیدا کنید که با من برابری کند؟"},{"book":"اشعیا","chapter":"46","verse":"6","text":"آیا مرا به بتها تشبیه می‌کنید که مردم با طلا و نقرهٔ خود آن را می‌سازند؟ آنها زرگر را اجیر می‌کنند تا ثروتشان را بگیرد و از آن خدایی بسازد؛ سپس زانو می‌زنند و آن را سجده می‌کنند!"},{"book":"اشعیا","chapter":"46","verse":"7","text":"بت را بر دوش می‌گیرند و به این طرف و آن طرف می‌برند. هنگامی که آن را بر زمین می‌گذارند همان جا می‌ماند، چون نمی‌تواند حرکت کند! وقتی کسی نزدش دعا می‌کند، جوابی نمی‌دهد، چون بت نمی‌تواند ناراحتی او را برطرف سازد."},{"book":"اشعیا","chapter":"46","verse":"8","text":"«ای گناهکاران این را فراموش نکنید،"},{"book":"اشعیا","chapter":"46","verse":"9","text":"و به یاد داشته باشید که من بارها شما را از رویدادهای آینده آگاه ساخته‌ام. زیرا تنها من خدا هستم و کسی دیگر مانند من نیست که"},{"book":"اشعیا","chapter":"46","verse":"10","text":"بتواند به شما بگوید در آینده چه رخ خواهد داد. آنچه بگویم واقع خواهد شد و هر چه اراده کنم به انجام خواهد رسید."},{"book":"اشعیا","chapter":"46","verse":"11","text":"مردی46‏:11 منظور کوروش است. را از مشرق، از آن سرزمین دور دست فرا می‌خوانم. او مانند یک پرندهٔ شکاری فرود خواهد آمد و آنچه را اراده نموده‌ام انجام خواهد داد. آنچه گفته‌ام واقع خواهد شد."},{"book":"اشعیا","chapter":"46","verse":"12","text":"ای مردم دیر باور که فکر می‌کنید آزادی شما دور است، به من گوش دهید."},{"book":"اشعیا","chapter":"46","verse":"13","text":"من روز آزادیتان را نزدیک آورده‌ام. من تأخیر نخواهم کرد و اورشلیم را نجات خواهم داد و اسرائیل را سرافراز خواهم ساخت.»"}]}