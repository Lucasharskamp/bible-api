{"data":[{"book":"यूहन्ना","chapter":"9","verse":"1","text":"फिरी यीशुऐ जांदे बेले इक माणुऐ जो दिखया, जड़ा जमदा ही अन्ना था।"},{"book":"यूहन्ना","chapter":"9","verse":"2","text":"कने उदे चेलयां उसला पुछया, “गुरू जी, कुनी पाप कितया था की ऐ अन्ना जमया, इनी माणुऐ, या उदे माता पिता?”"},{"book":"यूहन्ना","chapter":"9","verse":"3","text":"यीशुऐ जबाब दिता, ना तां इनी पाप कितया था, ना तां इदे माता पिता: पर ऐ इस तांई अन्ना जमया, की परमेश्वरे दी शक्ति इदे च प्रगट होऐ।"},{"book":"यूहन्ना","chapter":"9","verse":"4","text":"जिनी मिंजो भेजया है; सांझो झट ही उदे दितयो कम्मा जो पूरा करणा है: सै रात ओंणे बाली है जिदे च कोई कम्म नी करी सकदा है।"},{"book":"यूहन्ना","chapter":"9","verse":"5","text":"जालू दीकर मैं संसारे च है, तालू दीकर संसारे दी लौ मैं है।9:5 (यूह. 8:12)"},{"book":"यूहन्ना","chapter":"9","verse":"6","text":"ऐ बोली करी उनी जमिना पर थूक्या कने उसी थूके ने मिटी सेड़ी कने सेई मिटी उस अन्ने दिया हखी पर लगाई करी।"},{"book":"यूहन्ना","chapter":"9","verse":"7","text":"उसयो बोलया, “जा, कने अपणा मु शीलोह दे कुण्डे च धोई ले” (शीलोह दे कुण्डे दा मतलब है भेजया है) तां उनी जाई करी धोता, कने जालू सै घरे जो बापस ओणा लग्गा तां उसयो मिलणा लगी पिया।9:7 (यशा. 35:5)"},{"book":"यूहन्ना","chapter":"9","verse":"8","text":"तालू उदे पड़ोसी कने होर लोक जिना उसयो पेहले भीख मंगदे दिखया था, इक दुज्जे ने बोलणा लग्गे, “क्या ऐ सै ही नी है, जड़ा बेईकरी भीख मंगदा था?”"},{"book":"यूहन्ना","chapter":"9","verse":"9","text":"केईयां लोंका बोलया, ऐ सैई है, होरनी बोलया, नी, पर उदे सांई है उनी बोलया, “मैं सेई है जड़ा बेईकरी भीख मंगदा था।”"},{"book":"यूहन्ना","chapter":"9","verse":"10","text":"तां सै उसला पूछणा लग्गे, “तेरियां हखी दी लौ कियां बापस आई?”"},{"book":"यूहन्ना","chapter":"9","verse":"11","text":"उनी जबाब दिता, “यीशु नाऐ दे इकी माणुऐ मिट्टी सेड़ी, कने मेरियां हखी पर लगाई करी मिंजो बोलया, शीलोह दे कुण्ड च जाई करी मु धोई ले, मैं गिया कने धोई करी मिंजो मिलणा लगी पिया।”"},{"book":"यूहन्ना","chapter":"9","verse":"12","text":"उना उसयो पुछया, सै माणु कुथु है? उनी बोलया, “मैं नी जाणदा।”"},{"book":"यूहन्ना","chapter":"9","verse":"13","text":"लोक उस मांणुऐ जो जड़ा पेहले अन्ना था उसयो फरीसियाँ बाल लेई गे।"},{"book":"यूहन्ना","chapter":"9","verse":"14","text":"जिस दिने यीशुऐ मिट्टी सेड़ी करी उदियां हखी ठीक कितियां थियां सै सब्ते दा रोज था।"},{"book":"यूहन्ना","chapter":"9","verse":"15","text":"फिरी फरीसियां भी उसयो पुछया; तेरी हखी कियां ठीक होईयां? उनी उना जो बोलया, “उनी मेरी हखी पर मिट्टी लाई, फिरी मैं धोई लेई, कने हुण मिंजो मिलणा लगी पिया।”"},{"book":"यूहन्ना","chapter":"9","verse":"16","text":"इस पर केई फरीसी बोलणा लग्गे, “ऐ माणु परमेश्वरे दिया तरफा ला नी है, क्योंकि सै सब्ते दे रोजे जो नी मंनदा है।” होरनी बोलया, इस सांई पापी माणु इस तरीके ने चमत्कार कियां दस्सी सकदा है? इसा गल्ला जो लेईकरी उना च फुट पेई गेई।"},{"book":"यूहन्ना","chapter":"9","verse":"17","text":"उना उस अन्ने ने फिरी बोलया, उनी तेरियां हखी ठीक कितियां न, तू उदे बारे च क्या बोलदा है? उनी बोलया, “सै परमेश्वरे दा संदेश देणेबाला है।”"},{"book":"यूहन्ना","chapter":"9","verse":"18","text":"पर यहूदी अगुवां जो भरोसा नी होया की ऐ अन्ना था कने हुण दिखणा लग्गी गिया है जालू दीकर उदे माता पिता जो सदया जिदियां हखी ठीक होईयां थियां।"},{"book":"यूहन्ना","chapter":"9","verse":"19","text":"कने उना ला पुछया, “क्या ऐ तुहाड़ा पुत्र है, इसयो तुसां बोलदे थे की अन्ना जमया था? फिरी इसयो कियां मिलणा लगी पिया है?”"},{"book":"यूहन्ना","chapter":"9","verse":"20","text":"उदे माता पिता जबाब दिता, “असां तां जाणदे न की ऐ साड़ा पुत्र है, कने अन्ना जमया था।"},{"book":"यूहन्ना","chapter":"9","verse":"21","text":"पर असां ऐ नी जाणदे की हुण कियां करी इसयो मिलणा लगी पीया है; कने ना ऐ जाणदे की कुनी इसदियां हखी ठीक कितियां; सै अपणे जबाब देणे तांई काफी बडा है; उसी ला पूछी लिया; उसी ला पुच्छी लिया उनी अपणे बारे च अपु बोली देणा है।”"},{"book":"यूहन्ना","chapter":"9","verse":"22","text":"ऐ गल्लां उदे माता पिता तां बोलियां क्योंकि सै यहूदी अगुवां ला डरदे थे; क्योंकि यहूदी अगुवे एका करी के बैठयो थे, की अगर कोई भरोसा करे की सै मसीह है, तां सै यहूदी जंज घर ला कडी देणा।"},{"book":"यूहन्ना","chapter":"9","verse":"23","text":"इसा बजा ने उदे माता पिता बोलया की सै सबालां दा जबाब देणे तांई बतेरा बडा है, उसला ही पूछी लिया।"},{"book":"यूहन्ना","chapter":"9","verse":"24","text":"तालू यहूदी अगुवां उस माणुऐ जो फिरी सदया जड़ा अन्ना था उसयो बोलया, “परमेश्वरे दे सामणे बायदा कर की तू सच्च बोलगा; असां तां जाणदे न की सै माणु पापी है।”"},{"book":"यूहन्ना","chapter":"9","verse":"25","text":"उनी जबाब दिता, “मैं नी जाणदा सै पापी है या नी: मैं तां बस इक गल्ल जाणदा है की मैं अन्ना था कने हुण दिखदा है।”"},{"book":"यूहन्ना","chapter":"9","verse":"26","text":"उना उसला फिरी पूछया, “उनी तेरे ने क्या किता? उनी तिजो कियां ठीक किता?”"},{"book":"यूहन्ना","chapter":"9","verse":"27","text":"उनी उना ने बोलया, “मैं तां तुसां ने बोली बैठया है, कने तुसां नी सुणाया; हुण दुई बरी कजो सुणना चांदा न? क्या तुसां भी उदे चेले बणना चांदे न?”"},{"book":"यूहन्ना","chapter":"9","verse":"28","text":"तालू उना उसयो बुरा भला बोलया कने बोलया, तू ही उदा चेला है; असां तां परमेश्वर दे संदेश देणेबाले मूसा दे चेले न।"},{"book":"यूहन्ना","chapter":"9","verse":"29","text":"असां जाणदे न की परमेश्वरे मूसा ने गल्लां कितियां न; पर इस माणुऐ जो नी जाणदे न की कुथु ला आया है।"},{"book":"यूहन्ना","chapter":"9","verse":"30","text":"उनी उना जो जबाब दिता, ऐ तां हेरानिया दी गल्ल है की तुसां नी जाणदे कुथु दा है पर तमी उनी मेरियां हखी ठीक करी दितियां।"},{"book":"यूहन्ना","chapter":"9","verse":"31","text":"असां जाणदे न की परमेश्वर पापियां दी नी सुणदा है पर अगर कोई परमेश्वरे दा भक्त हो, कने उदिया इच्छा पर चलदा है, तां सै उदी सुणदा है।9:31 (नीति. 15:29)"},{"book":"यूहन्ना","chapter":"9","verse":"32","text":"जालू ला इस संसारे जो बणाया है तालू ला ऐ कदी नी सुणाया, की कुनी भी जनमे दे अन्ने दियां हखी ठीक कितियो होन।"},{"book":"यूहन्ना","chapter":"9","verse":"33","text":"अगर ऐ माणु परमेश्वरे दिया तरफा ला नी होंदा, तां उनी कुछ भी नी करी सकणा था।"},{"book":"यूहन्ना","chapter":"9","verse":"34","text":"उना उसयो जबाब दिता, तू तां बिलकुल पापां च जमया है, तू क्या सांझो सिखा दा है? तालू उना उसयो यहूदी जंज घर ला बाहर कडी दिता।"},{"book":"यूहन्ना","chapter":"9","verse":"35","text":"यीशुऐ सुणया, की उना उसयो यहूदी जंज घरे ला बाहर कडी दितया है; कने जालू उसला मिलया तां बोलया, “क्या तू परमेश्वरे दे पुत्रे पर भरोसा करदा है?”"},{"book":"यूहन्ना","chapter":"9","verse":"36","text":"उनी जबाब दिता, “श्रीमान जी, मिंजो दस की ऐ परमेश्वरे दा पुत्र कुण है, ताकि मैं उस पर भरोसा करी सके?”"},{"book":"यूहन्ना","chapter":"9","verse":"37","text":"यीशुऐ उसला बोलया, मैं, “तू मिंजो पेहले भी दिखया है कने मैं ही सै परमेश्वरे दा पुत्र है, जड़ा हुण तिजो ने गल्लां करा दा है।”"},{"book":"यूहन्ना","chapter":"9","verse":"38","text":"उनी बोलया, “प्रभु जी, मैं तिजो पर भरोसा करदा है।” कने उसयो दण्डवत किता।"},{"book":"यूहन्ना","chapter":"9","verse":"39","text":"तालू यीशुऐ बोलया, “मैं इस संसारे च इस न्याय जो करणे तांई आया है: ताकि अन्ने लोकां जो मिलणा लग्गी पोणा कने जिना लोकां जो मिलदा है सै अन्ने होई जाणे।”"},{"book":"यूहन्ना","chapter":"9","verse":"40","text":"जड़े फरीसी उदे सोगी थे, उना ऐ गल्लां सुणीकरी उसला बोलया, “क्या तू बोला दा है की असां भी अन्ने न?”"},{"book":"यूहन्ना","chapter":"9","verse":"41","text":"यीशुऐ उना ने बोलया, अगर तुसां अन्ने होंदे तां पापी नी होणा था पर हुण बोलदे न, की सांझो मिलदा है, इस तांई तुहाड़े पाप माफ नी किते जाणे न।"}]}