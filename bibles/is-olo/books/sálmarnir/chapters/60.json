{"data":[{"book":"Sálmarnir","chapter":"60","verse":"1","text":"Þennan sálm orti Davíð"},{"book":"Sálmarnir","chapter":"60","verse":"2","text":"þegar hann átti í ófriði við Sýrlendinga og óvíst var um úrslit. Þetta gerðist á sama tíma og Jóab, hershöfðingi Ísraels, vann sigur á 12.000 Edomítum í Saltdalnum."},{"book":"Sálmarnir","chapter":"60","verse":"3","text":"Þú Guð, hefur útskúfað okkur og brotið niður varnirnar. Þú hefur reiðst okkur og tvístrað. Drottinn sýndu aftur miskunn þína."},{"book":"Sálmarnir","chapter":"60","verse":"4","text":"Þú lést landið skjálfa, sprungur opnuðust. Drottinn læknaðu það og græddu sárin."},{"book":"Sálmarnir","chapter":"60","verse":"5","text":"Þú lést lýð þinn kenna á hörðu, við reikuðum eins og drukknir menn."},{"book":"Sálmarnir","chapter":"60","verse":"6","text":"En nú hefur þú reist okkur herfána! Þangað stefnum við allir sem elskum þig."},{"book":"Sálmarnir","chapter":"60","verse":"7","text":"Réttu út þína sterku hönd og frelsaðu okkur! Bjargaðu ástvinum þínum."},{"book":"Sálmarnir","chapter":"60","verse":"8-9","text":"Guð hefur heitið hjálp. Hann hefur svarið það við heilagleika sinn! Er að undra þótt ég sé glaður?! „Síkem, Súkkót, Gíleað, Manasse – allt er þetta mitt,“ segir hann. „Júda gefur konung og Efraím varðmenn."},{"book":"Sálmarnir","chapter":"60","verse":"10","text":"Móab er þjónn minn og Edóm þræll. Og yfir Filisteu æpi ég siguróp!“"},{"book":"Sálmarnir","chapter":"60","verse":"11","text":"Hver fer með til Edóms, inn í víggirtar borgir hans?"},{"book":"Sálmarnir","chapter":"60","verse":"12","text":"Guð! Hann sem áður útskúfaði og yfirgaf hersveitir okkar!"},{"book":"Sálmarnir","chapter":"60","verse":"13","text":"Drottinn, styð okkur gegn óvinunum, því að ekki hjálpa menn."},{"book":"Sálmarnir","chapter":"60","verse":"14","text":"Með Guðs hjálp vinnum við stórvirki, hann mun fótum troða óvinina."}]}