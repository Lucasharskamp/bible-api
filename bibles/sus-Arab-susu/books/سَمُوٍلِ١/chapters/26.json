{"data":[{"book":"سَمُوٍلِ ١","chapter":"26","verse":"1","text":"سِقِكَيٍ نَشَ سِفَ سْلُ يِرٍ، عٍ سَ عَ قَلَ عَ بّ، عَ دَوُدَ نْشُنشِ شَكِلَ فٍيَيٍ قَرِ فبٍنفبٍرٍنيِ يَ رَ."},{"book":"سَمُوٍلِ ١","chapter":"26","verse":"2","text":"سْلُ نَشَ عِسِرَيِلَ سْورِ قَنيِ وُلُ سَشَن شَنِن سِقِ فبٍنفبٍرٍنيِ مَ دَوُدَ قٍندٍ."},{"book":"سَمُوٍلِ ١","chapter":"26","verse":"3","text":"عٍ نَشَ يٌنكِن شَكِلَ فٍيَيٍ يِرٍ، فبٍنفبٍرٍنيِ يَ رَ كِرَ دّ رَ. دَوُدَ تَن نُ نَ فبٍنفبٍرٍنيِ مَ. عَ تٌ عَ مّ عَ سْلُ نَ عَ قٍنقٍ فبٍنفبٍرٍنيِ مَ،"},{"book":"سَمُوٍلِ ١","chapter":"26","verse":"4","text":"عَ نَشَ قٍ رَبّنيِيٍ شّي. نَ كُي عَ نَشَ عَ كٌلٌن عَ سْلُ بَرَ قَ."},{"book":"سَمُوٍلِ ١","chapter":"26","verse":"5","text":"نَ تّمُي، دَوُدَ نَشَ سِفَ سْلُ يٌنكِندٍ. عَ نَشَ يِرٍ تٌ سْلُ نُن عَ شَ سْورِيٍ شُنيِ عَبٍنٍرِ، نٍرِ شَ دِ، نُ شِقٍ دّننَشّ عٍ شَ سْورِيٍ تَفِ."},{"book":"سَمُوٍلِ ١","chapter":"26","verse":"6","text":"دَوُدَ نَشَ عَشِمٍلٍكِ شِتِكَ نُن سٍرُيَ شَ دِ عَبِسَيِ، يٌوَبَ شُنيَ، مَشْرِن، «ندٍ ﭑ مَتِمَ سْلُ يِرٍ؟» عَبِسَيِ نَشَ عَ يَابِ، «ﭑ تَن.»"},{"book":"سَمُوٍلِ ١","chapter":"26","verse":"7","text":"دَوُدَ نُن عَبِسَيِ نَشَ فٌرٌ حَمَ يِرٍ كْي رَ. سْلُ نُ سَشِ حَمَ تَفِ، عَ نَ شِقٍ، عَ شَ تَنبّ سْرْنشِ عَ شُن سَدٍ رَ. عَبٍنٍرِ نُن حَمَ بِرِن سَشِ عَ رَبِلِنيِ."},{"book":"سَمُوٍلِ ١","chapter":"26","verse":"8","text":"عَبِسَيِ نَشَ عَ قَلَ دَوُدَ بّ، «عَلَ بَرَ عِ يَشُي سَ عِ بّلّشّ تٌ. عَ لُ ﭑ تَن شَ عَ بَنبَن بْشِ مَ ﭑ مَ تَنبّ رَ سَنمَيَ كٍرٍن. عَ مُ قِندِ مَ قِرِن نَ!»"},{"book":"سَمُوٍلِ ١","chapter":"26","verse":"9","text":"كْنْ دَوُدَ نَشَ عَ قَلَ عَبِسَيِ بّ، «عِ نَشَ عَ قَشَ! ندٍ نْمَ عَلَتَلَ شَ مِشِ سُفَندِشِ قَشَدٍ، نَ يُنُبِ مُ قَ لُ عَ شُن مَ؟"},{"book":"سَمُوٍلِ ١","chapter":"26","verse":"10","text":"ﭑ بَرَ عَ قَلَ عِ بّ عَلَتَلَ شِلِ رَ، عَلَتَلَ نَن كٍرٍن نْمَ عَ قَشَدٍ، عَ شَ سِمَيَ كَمَلِمَ تّمُي نَشّ، شَ نَ مُ فٍرٍ ندٍ كُي."},{"book":"سَمُوٍلِ ١","chapter":"26","verse":"11","text":"عَلَتَلَ شَ ﭑ نَتَنفَ ﭑ بّلّشّ سَقٍ رَ عَلَتَلَ شَ مِشِ سُفَندِشِ مَ! عَ شَ تَنبّ نُن عَ شَ يٍ كُندِ تٌنفٌ تُن، وٌن شّي.»"},{"book":"سَمُوٍلِ ١","chapter":"26","verse":"12","text":"نَ كِ دَوُدَ نَشَ سْلُ شَ تَنبّ نُن عَ شَ يٍ كُندِ شَنِن، مِشِ يٌ مُ عٍ تٌ، مِشِ يٌ مُ نَ قٍ كٌلٌن، مِشِ يٌ مُ شُنُ. عَلَتَلَ نُ بَرَ شِ شْلِ تِلِنشِ رَدَنفِ عٍ بِرِن مَ."},{"book":"سَمُوٍلِ ١","chapter":"26","verse":"13","text":"دَوُدَ نَشَ دَنفِ بٌورٍ سّيتِ مَ يِرٍ مَكُيَشِ، عَ سَ تِ فٍيَ شُن تَفِ."},{"book":"سَمُوٍلِ ١","chapter":"26","verse":"14","text":"دَوُدَ نَشَ عَ شُي رَ مِنِ حَمَ نُن نٍرِ شَ دِ عَبٍنٍرِ مَ، عَ نَشّ، «عَبٍنٍرِ، عِ مُ ﭑ شُي رَتِنمَ؟» عَبٍنٍرِ نَشَ عَ مَشْرِن، «ندٍ نَ عِ رَ، نَشَن فبٍلٍفبٍلٍقٍ مَنفّ رَ يِ كِ؟»"},{"book":"سَمُوٍلِ ١","chapter":"26","verse":"15","text":"دَوُدَ نَشَ عَ قَلَ عَبٍنٍرِ بّ، «شّمّ فبَنفبَلَنيِ مُ عِ رَ، نَشَن مَنِيّ مُ نَ عِسِرَيِلَ؟ ثٍ، مُنقٍ رَ عِ مُ قَ عِ شَ مَنفّ كَنتَ، عِ مَرِفِ؟ مِشِ ندٍ سٌ نّ وٌ تَفِ عَ شَ مَنفّ قَشَ."},{"book":"سَمُوٍلِ ١","chapter":"26","verse":"16","text":"عِ نَشَن نَبَشِ نَ كِ، نَ مُ قَن. ﭑ شَ عَ قَلَ عِ بّ عَلَتَلَ شِلِ رَ، عَ لَن نّ عِ شَ قَشَ، عِ تٌ مُ وٌ شَ مَنفّ كَنتَشِ، عَلَتَلَ شَ مِشِ سُفَندِشِ. عَ مَتٌ بَ، مَنفّ شَ تَنبّ نُن عَ شَ يٍ كُندِ نَ مِندٍن، نَشٍيٍ نُ نَ عَ شُن سَدٍ رَ؟»"},{"book":"سَمُوٍلِ ١","chapter":"26","verse":"17","text":"سْلُ نَشَ دَوُدَ شُي كٌلٌن، عَ نَشَ عَ مَشْرِن، «ﭑ مَ دِ دَوُدَ، عِ شُي نَن نَ كِ؟» دَوُدَ نَشَ عَ يَابِ، «ﭑ مَرِفِ، ﭑ تَن نَن عَ رَ."},{"book":"سَمُوٍلِ ١","chapter":"26","verse":"18","text":"مُنقٍ رَ عِ نَ بِرَقٍ ﭑ تَن عِ شَ كٌنيِ قْشْ رَ؟ ﭑ مُنسٍ رَبَشِ، نَشَن مُ رَقَن عِ مَ؟"},{"book":"سَمُوٍلِ ١","chapter":"26","verse":"19","text":"يَكْسِ، ﭑ مَرِفِ، عِ تُلِ مَتِ ﭑ نَ. شَ عَلَتَلَ نَن عِ بْحّ رَتٍشِ ﭑ مَ، عِ شَ سّرّشّ ندٍ بَ عَلَكٌ عَ شَ دِحّ ﭑ مَ. كْنْ شَ مِشِيٍ نَن عِ بْحّ رَتٍشِ ﭑ مَ، عَلَتَلَ شَ عٍ دَنكَ، بَرِ مَ عٍ وَ مَ ﭑ كٍرِقٍ عَلَتَلَ شَ حَمَ يَ مَ، ﭑ شَ سِفَ عَلَ فبّتّيٍ بَتُدٍ."},{"book":"سَمُوٍلِ ١","chapter":"26","verse":"20","text":"ﭑ مُ وَ مَ قَشَقٍ يِرٍ نَشَن مَكُيَ عَلَتَلَ يَ تٌدٍ رَ. عَ لُشِ عَلْ عِ تَن عِسِرَيِلَ مَنفّ نَ دٌندٌلِ دِ ندٍ نَن فٍرٍقٍ، عَلْ عِ نَ شْنِ شُنشُرِ دِ ندٍ نَن قٍنقٍ فٍيَ مَ.»"},{"book":"سَمُوٍلِ ١","chapter":"26","verse":"21","text":"سْلُ نَشَ عَ يَابِ، «ﭑ بَرَ هَاكّ سْتْ عِ رَ. دِحّ، ﭑ مَ دِ دَوُدَ، ﭑ مُ قٍ حَاشِ يٌ رَبَمَ عِ رَ سْنْن، بَرِ مَ تٌ تَن عِ بَرَ هِننّ ﭑ نَ. ﭑ شَشِلِتَرٍحَ نَشَن نَبَشِ عِ رَ، عَ مُ قَن.»"},{"book":"سَمُوٍلِ ١","chapter":"26","verse":"22","text":"دَوُدَ نَشَ عَ يَابِ، «مَنفّ شَ تَنبّ نَن يِ كِ، عِ شَ كٌنيِ ندٍ شَ قَ عَ تٌنفٌ."},{"book":"سَمُوٍلِ ١","chapter":"26","verse":"23","text":"عَلَتَلَ مِشِ بِرِن سَرٍ قِمَ عَ شَ تِنشِنيِ نُن عَ شَ كِنِكِنِ نَن مَ. تٌ عَلَتَلَ نُ بَرَ عِ سَ ﭑ بّلّشّ، كْنْ ﭑ مُ تِن عَلَتَلَ شَ مِشِ سُفَندِشِ تْورْدٍ."},{"book":"سَمُوٍلِ ١","chapter":"26","verse":"24","text":"عِ نِي تِدٍ تٌ فبٌشِ ﭑ بّ تٌ، تِنَ ﭑ قَن نِي تِدٍ فبٌمَ نّ عَلَتَلَ بّ نَ كِ، عَ ﭑ نَتَنفَمَ نّ تْورّ بِرِن مَ.»"},{"book":"سَمُوٍلِ ١","chapter":"26","verse":"25","text":"سْلُ نَشَ عَ قَلَ دَوُدَ بّ، «ﭑ مَ دِ دَوُدَ، عَلَتَلَ شَ عِ بَرَايِ. عَلَ شَ عِ شَ قٍ بِرِن سْونّيَ.» دَوُدَ نَشَ سِفَ عَ شَ كِرَ شْن، سْلُ قَن نَشَ فبِلٍن عَ شْنيِ."}]}