{"data":[{"book":"Galatians","chapter":"1","verse":"1","text":"Paul, ekjon apostle- manu pora nohoi aru manu laga itcha pora nohoi, kintu Jisu Khrista aru Baba Isor pora, kun he Taike mora pora jinda kori dise-"},{"book":"Galatians","chapter":"1","verse":"2","text":"aru moi logote thaka sob bhai khan, Galatia jaga laga girja khan ke:"},{"book":"Galatians","chapter":"1","verse":"3","text":"Baba laga anugrah aru Jisu Khrista laga morom apuni khan logote hodai thaki bole di bhi."},{"book":"Galatians","chapter":"1","verse":"4","text":"Moi khan ke etu yug laga paap pora bacha bole nimite, Khrista kun Tai nijor laga jibon di dise, moi khan laga Baba laga itcha nimite,"},{"book":"Galatians","chapter":"1","verse":"5","text":"sob mohima Isor laga he hobole dibi hodai aru hodai nimite. Amen."},{"book":"Galatians","chapter":"1","verse":"6","text":"Moi asurit hoi jaise apuni khan iman joldi dusra manu khan alag susamachar prochar kora laga kotha phale jai ase aru Khrista laga anugrah juntu te apuni khan ke matise etu pora dur hoi ase,"},{"book":"Galatians","chapter":"1","verse":"7","text":"aru bhi dusra susamachar prochar kora laga kotha ase kowa nohoi, kintu kunba manu digdar kori bole mon thaka bhi ase aru Khrista laga susamachar kotha ke ulta kori diya manu khan bhi ase."},{"book":"Galatians","chapter":"1","verse":"8","text":"Kintu jodi kunba sorgodoth aru moi khan hoile bhi kunba apuni khan ke susamachar chari kene dusra susamachar kotha pora prochar kore, taike shrap hobo dibi."},{"book":"Galatians","chapter":"1","verse":"9","text":"Moi khan poila te kowa nisena, aru bhi ekbar moi koi ase, “Jodi kunba apuni ke Isor laga susamachar kotha chari kene dusra phale pora prochar kore, taike shrap kori dibi.”"},{"book":"Galatians","chapter":"1","verse":"10","text":"Moi etiya manu laga itcha kori bole bisari ase na Isor laga itcha kori bole bisari ase? Moi manu ke khushi kori bole bisari ase naki? Jodi moi etiya bhi manu ke khushi kori bole bisari ase koile, moi Khrista laga ekta noukar nohoi."},{"book":"Galatians","chapter":"1","verse":"11","text":"Bhai kokai khan, moi apuni khan ke janibole dibo mon ase, moi ki prochar kori ase etu manu pora kotha kowa laga nohoi."},{"book":"Galatians","chapter":"1","verse":"12","text":"Kelemane moi etu kun manu pora bhi pa nohoi, aru kun bhi moike sikha nai. Kintu, Jisu Khrista pora he moike sob dikhai dise."},{"book":"Galatians","chapter":"1","verse":"13","text":"Apuni khan moi poila Yehudi niyom te thaka homoi te kineka thakise etu jane, moi kineka kori kene Isor laga girja khan ke kobole napara laga dukh di thakise aru pura khotom kori dibole nimite bisarise."},{"book":"Galatians","chapter":"1","verse":"14","text":"Moi Yehudi niyom te bisi bhal thakise aru moi pora dangor umor thaka manu khan pora bhi moi laga dimag he age thakise, moi nijor manu khan majot pora. Moi laga baba khan laga niyom khan bhal kori kene rakhibole nimite moi hodai taiyar thakise."},{"book":"Galatians","chapter":"1","verse":"15","text":"Kintu jitia Isor, kun moike ama laga pet te thaka homoi pora alag kori dise, aru kun moike Tai laga anugrah te matise, Tai khushi paise1.15 Isa. 49:1, 5; Jer. 1:5"},{"book":"Galatians","chapter":"1","verse":"16","text":"moi dwara Tai laga Putro dikhai dibole nimite, etu pora moi Tai laga kotha Porjati manu khan ke kobole nimite, moi khun aru gaw mangso te thaka khan logote etu huda hudi kora nai."},{"book":"Galatians","chapter":"1","verse":"17","text":"Moi Jerusalem te kun moi laga age te apostle hoi kene thakise taikhan nimite janai. Kintu, moi Arabia desh te jaise aru Damascus sheher te wapas ahi jaise."},{"book":"Galatians","chapter":"1","verse":"18","text":"Titia moi tin saal pichete Jerusalem te jaise aru ta te Cephas ke lok paise aru moi tai logote pondro din tak thakise."},{"book":"Galatians","chapter":"1","verse":"19","text":"Kintu moi Probhu laga bhai James ke chari kene, aru dusra apostle kunke bhi dikha nai."},{"book":"Galatians","chapter":"1","verse":"20","text":"Kintu moi apuni khan ke etu chithi te ki likhise, moi Isor laga naam pora koi ase, moi apuni khan ke misa kotha kowa nai."},{"book":"Galatians","chapter":"1","verse":"21","text":"Titia moi Syria aru Cilicia laga jaga khan te jaise."},{"book":"Galatians","chapter":"1","verse":"22","text":"Judea jaga laga girja khan kun Khrista logote ase taikhan ke moi bhal pora najane."},{"book":"Galatians","chapter":"1","verse":"23","text":"Kintu taikhan eneka koi thaka to he hunise, “Etu manu kun poila te moi khan ke dukh dise aru sob to khotom kori bole bisarise tai etiya to biswas laga kotha moi khan ke prochar kori ase.”"},{"book":"Galatians","chapter":"1","verse":"24","text":"Etu pora taikhan moi logot pora Isor ke stuti dise."}]}