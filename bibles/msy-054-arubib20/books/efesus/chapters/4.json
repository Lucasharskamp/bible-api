{"data":[{"book":"Efesus","chapter":"4","verse":"1","text":"Kɨ Pol, kɨ Ekiamɨn ingarim gamua, kamaghɨn kɨ kalabuziamɨn iti. Kɨ fo, God ian dɨagha ghaze, ia an arazir bar pɨn itibar gɨn mangɨ. Kamaghɨn, kɨ mɨghɨghavɨra ia mɨgɨa ghaze, ia bar deraghvɨra Godɨn arazir kabar gɨrara mangɨ."},{"book":"Efesus","chapter":"4","verse":"2","text":"4:2 Galesia 5:22-23; Kolosi 3:12-13Ia igharaz darazir apengan ikɨ, men asughasugh, egh dughorir amɨrazimɨn ikɨ, osɨmtɨzir me ia garɨziba da aterɨva, tuavir kamɨn bar me gifongegh."},{"book":"Efesus","chapter":"4","verse":"3","text":"4:3 Kolosi 3:14-15Godɨn Duam e gamima e navir amɨrizim iti. Egha tuavir kamɨn an arazir navir vamɨran ikiamim e ganɨngi. Ezɨ arazir kam benimɨn mɨn e ikegha gavgavizɨ e ikɨzir vamɨran iti. Kamaghɨn amizɨ, ia arazir kamɨn suiragh gavgafigh."},{"book":"Efesus","chapter":"4","verse":"4","text":"4:4 Rom 12:5; 1 Korin 12:4; 12:11-12; Efesus 1:18; 2:16-18E fo, e uari inigha inivafɨzir vamɨran mɨn iti. Ezɨ Godɨn Duar vamɨra iti. Ezɨ kamaghɨra, God ian diagha ghaze, bizir vamɨra ia a danɨngam, eghtɨ ia a baghvɨra mɨzuamam."},{"book":"Efesus","chapter":"4","verse":"5","text":"4:5 Jon 10:16; 1 Korin 1:13; 2 Korin 11:4; Galesia 3:27-28En Ekiar vamɨra iti. Ezɨ nɨghnɨzir gavgavir arazir vamɨra iti. Ezɨ rurir arazir vamɨra iti."},{"book":"Efesus","chapter":"4","verse":"6","text":"4:6 Rom 11:36; 1 Korin 12:6Ezɨma Godɨn vamɨra iti. A bar moghɨram en Afeziam. A gumazamiziba bar me gativagha men tongɨn ingara egha men aven iti."},{"book":"Efesus","chapter":"4","verse":"7","text":"E fo, Krais vaghvagha bar en apangkufi. Egha kamaghɨra uan apangkuvir ekiamɨn abaragha an mɨrara, a bizir bar aghuim vaghvagha e ganɨngi."},{"book":"Efesus","chapter":"4","verse":"8","text":"4:8 Onger Akaba 68:18; Kolosi 2:15Godɨn Akɨnafarim kamaghɨn mɨkeme:"},{"book":"Efesus","chapter":"4","verse":"9","text":"Akar kam, “A ghuavanabo,” a kamaghɨn en akazɨ e fo, Krais a faragha nguazir bar vɨn mar itim giraghu.4:9 Fofozir gumazir maba, akar kam giragha ghaze, “A faragha nguazir kam bar an vɨn izaghirɨ.”"},{"book":"Efesus","chapter":"4","verse":"10","text":"4:10 Hibru 4:14; 9:24Egha gumazir faragha iraghuzir kam, a uaghan pɨn ghuavanaga, uabɨ isɨ biziba bar dagh izɨvaghasa, kamaghɨn an overiar bar pɨn itimɨn ghuavanabo."},{"book":"Efesus","chapter":"4","verse":"11","text":"4:11 Rom 12:7; 1 Korin 12:28; 2 Timoti 4:5Gumazir kamra a “bizir bar aghuiba pura gumazamizibagh anɨngi.” A bizir aghuir kaba me ganɨngi, marazi an aposelɨn ingangarim me ganɨngi. Marazi, a Godɨn akam inigha izir gumazimɨn ingangarim me ganɨngi. Marazi, a Godɨn Akar Aghuim akunamin ingangarim me ganɨngi, marasi, a Godɨn gumazamizibar ganamin ingangarim me ganɨngi, egha marasi, gumazamiziba God ifongezir arazibar men sure damuamin ingangarim me ganɨngi."},{"book":"Efesus","chapter":"4","verse":"12","text":"4:12 1 Korin 12:7; Efesus 1:23; 2 Timoti 3:17Krais kamaghɨn ifonge, e Godɨn gumazamiziba a en akuraghtɨ e a bagh ingangarir aghuibar amuam. Eghtɨ kamaghɨn e Kraisɨn inivafɨzimɨn otogh gavgavigh deravɨra ikiam. Kamaghɨn a bizir aghuir kaba e ganɨngi."},{"book":"Efesus","chapter":"4","verse":"13","text":"4:13 1 Korin 14:20; Kolosi 1:28; 2:2Eghtɨ ingangarir kam mamaghɨra ikɨ mangɨtɨ en nɨghnɨzir gavgavim bar gavgavightɨ bizir kam e damutɨ e bar moghɨra navir vamɨra ikiamin arazim inigh, egh Godɨn Otarim guizbangɨra bar a gɨfogham. Kamaghɨn damightɨ e Kraisɨn gɨn zuir darorir kamɨn aven, e tugh gavgavigh aghung mangɨ, gumazir aruabar avaghɨva e guizbangɨra Kraisɨn mɨn otogham."},{"book":"Efesus","chapter":"4","verse":"14","text":"E ua boribar mɨn ikian kogham. Ia fo, gumazir ifavariba, me gumazamizibagh ifara me gamima me tuavir kurabar zui. Eghtɨ men mɨgɨrɨgɨar ifavariba uaghan ia munamangan kogham, mati ongarim ko amɨnim kurim givai."},{"book":"Efesus","chapter":"4","verse":"15","text":"4:15 Efesus 1:22; 4:25; Kolosi 1:18; 1 Jon 3:18E men mɨgɨrɨgɨar ifavariba baraghan kogham. E igharaz darazigh ifongezir arazim damuva guizɨn akabar me mɨkɨmam. Egh e Kraisɨn mɨrara aghungɨva a ko poroghɨv ikɨtɨ a en dapanimɨn ikiam."},{"book":"Efesus","chapter":"4","verse":"16","text":"4:16 Kolosi 2:19A en dapanimɨn itima en soroghafariba ko damaziba ko inivafɨzimɨn bizir maba sara dar mɨn iti. Egha an e gamima e inivafɨzimɨn aven bar uari isavsuira. Ezɨ mati inivafɨzimɨn aven itir tevir agɨriba ko aghariba uari isavsuighizɨ moghɨn, an e gamima e uari isavsuiki, egha bar uarigh ifongezir arazim gami. E vaghvagha uan ingangarir aghuim gamua, kamaghɨn inivafɨzir kam uabɨ aghua ghua gavgafi."},{"book":"Efesus","chapter":"4","verse":"17","text":"Kamaghɨn amizɨ, kɨ Ekiamɨn ziamɨn akar mam pamtem kamaghɨn ia mɨkɨmasa. Ia uam gumazir Ekiam gɨfozir puvatɨzibar arazibar gɨntɨghan markɨ. Men nɨghnɨziba, mɨngariba puvatɨ."},{"book":"Efesus","chapter":"4","verse":"18","text":"4:18 Aposel 26:18; Galesia 4:8; Efesus 2:12; 1 Tesalonika 4:5Egha men nɨghnɨziba mati me mɨtatemɨn iti. Egha me fofoziba bar puvatɨgha men naviba bar gavgafi, kamaghɨn me Godɨn ikɨrɨmɨrimɨn azenan iti."},{"book":"Efesus","chapter":"4","verse":"19","text":"4:19 Kolosi 3:5Me arazir kurabagh amuavɨra ikiava datɨrɨghɨn uam aghumsɨziba puvatɨ. Me bar uari isa arazir kurabagh anigh arazir mɨzɨrɨzir avɨrir igharazibar amusɨ bizitam men suiraghan kogham."},{"book":"Efesus","chapter":"4","verse":"20","text":"Ezɨ kɨ ghaze, ia Kraisɨn guizɨn akam baraghizir dughiamɨn, me bizir kurar kabar ian sure gamizir puvatɨ."},{"book":"Efesus","chapter":"4","verse":"21","text":"Ia guizbangɨra Kraisɨn akam baregha gɨfa. Ezɨ ia an gɨn zuir darasi, me guizɨn akamɨn ian sure gamigha gɨfa. Guizɨn akar kam, a Iesusɨn aven iti."},{"book":"Efesus","chapter":"4","verse":"22","text":"Ia fomɨra uan navir ghuribar arazibar gɨn zuima da ia gamima ia arazir ifavariba ko arazir kurabar amuasa navim dɨkavava, ia gasɨghasɨsi. Ezɨ datɨrɨghɨn ia navir ghurim ateghɨva mati gumazim korotiar ghurim sue."},{"book":"Efesus","chapter":"4","verse":"23","text":"4:23 Rom 12:2; Kolosi 3:10Ian nɨghnɨziba ko navibagh ighɨghiregh bar igiabar otifigh."},{"book":"Efesus","chapter":"4","verse":"24","text":"4:24 Jenesis 1:26; Rom 6:4; Efesus 2:10; Kolosi 3:10Ia navir igiaba inigh mati gumazim korotiar igiam aru. God uabɨ navir igiar ian aven itibagh amizɨ ia an mɨn otifi. Eghtɨ gumazamiziba bar ian gan fogham, ia Godɨn damazimɨn deragha a baghavɨra iti."},{"book":"Efesus","chapter":"4","verse":"25","text":"Kamaghɨn ia ifavarir arazim atakigh. E bar moghɨra Kraisɨn inivafɨzimɨn soroghafariba ko an bizibar mɨn iti. Kamaghɨn amizɨma, ia bar moghɨrama guizɨn akabar gumazamizir igharazibav kɨm."},{"book":"Efesus","chapter":"4","verse":"26","text":"Ia atarɨva, uari bagh gan egh arazir kuratam damighan kogham. Ian adarim ikɨvɨra ikɨtɨ amɨnim pɨran markɨ."},{"book":"Efesus","chapter":"4","verse":"27","text":"4:27 2 Korin 2:10-11; Jems 4:7; 1 Pita 5:9Ian adarim zuamɨra gɨvaghan koghtɨ, kamaghɨn ia Satan bagh tiam kuightɨ a ian nɨghnɨzibagh asɨghasɨgham. Ia kamaghɨn damuan markɨ."},{"book":"Efesus","chapter":"4","verse":"28","text":"Okɨmakɨar gumaziba uam okɨman markɨ. Me uari uan dafaribar ingangarir aghuibar amu. Egh uaghan gumazamizir onganarazibar akurvaghsɨ, ingarɨva bizitaba inigh me danɨng."},{"book":"Efesus","chapter":"4","verse":"29","text":"Eghtɨ akar mɨzɨrɨzir kuraba ian akabar otivan markɨ. Ia gumazamizibar akurvaghamin akabara mɨkɨm. Akar aghuir igharaz darazi gavgavim me danɨngamibara, da ian akabar otiv. Egh akar ia mɨgeir kaba, da gumazamizir ia barazibar akurvagham."},{"book":"Efesus","chapter":"4","verse":"30","text":"Eghtɨ ia Godɨn Duam osɨmtɨzim a danɨngan markɨ. Ia fo, God ia an gumazamizibar otivasa, a uan Duam ia ganɨngi. Eghtɨ a ian akaghtɨ ia fogh suam, ia guizbangɨra an gumazamizibara, egh dughiar a uam ia iniamimɨn a ia damightɨ ia bar fɨrighɨregham."},{"book":"Efesus","chapter":"4","verse":"31","text":"4:31 Kolosi 3:8; 3:18-19; Taitus 3:2-3; 1 Pita 2:1Ia arazir kurar kaba atakigh: navir kurar igharazi tavɨn itir arazim, ko anɨngagharim, ko adarir arazim, ko pamtem dagarvagha uari adoghodozir arazim, ko akar kuraba uari gasir arazim, ko igharaz darazir aghuaghuazir arazir maba sara."},{"book":"Efesus","chapter":"4","verse":"32","text":"4:32 Matyu 6:14; 18:22-35; Mak 11:25; 2 Korin 2:10; Kolosi 3:13Egh ia arazir aghuibar Kraisɨn adarazi me damu, men apangkuv. Egh uaghan uari uan arazir kuraba gɨn amang, mati God Kraisɨn ingangarimɨn tuavimɨn, ian arazir kuraba gɨn amadi."}]}