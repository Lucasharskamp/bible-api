{"data":[{"book":"Sálmarnir","chapter":"143","verse":"1","text":"Drottinn, heyrðu bæn mína. Svaraðu ákalli mínu, því að þú ert réttlátur og stendur við orð þín."},{"book":"Sálmarnir","chapter":"143","verse":"2","text":"Leiddu mig ekki fyrir dóm, því að enginn er réttlátur frammi fyrir þér."},{"book":"Sálmarnir","chapter":"143","verse":"3","text":"Óvinir mínir eltu mig og náðu mér. Þeir slógu mig til jarðar og drógu mig inn í myrkrið – ég er eins og þeir sem gengnir eru til grafar."},{"book":"Sálmarnir","chapter":"143","verse":"4","text":"Ég eygi enga von, er lamaður af ótta."},{"book":"Sálmarnir","chapter":"143","verse":"5","text":"Ég hugsa um máttarverk þau sem þú vannst fyrir langa löngu."},{"book":"Sálmarnir","chapter":"143","verse":"6","text":"Ég leita þín. Mig þyrstir eftir þér eins og örþrota land, skrælnað af þurrki."},{"book":"Sálmarnir","chapter":"143","verse":"7","text":"Komdu skjótt, Drottinn og bjargaðu mér, því að ég er að örmagnast! Snúðu ekki við mér bakinu, því að þá væri úti um mig."},{"book":"Sálmarnir","chapter":"143","verse":"8","text":"Sýndu mér miskunn þína að morgni, því að þér treysti ég. Sýndu mér þann veg er ég á að ganga, því að bæn mín er beðin í einlægni."},{"book":"Sálmarnir","chapter":"143","verse":"9","text":"Frelsaðu mig undan óvinum mínum, Drottinn minn, ég vil flýja í skjól þitt."},{"book":"Sálmarnir","chapter":"143","verse":"10","text":"Hjálpaðu mér að gera vilja þinn, því að þú ert minn Guð. Þinn góði andi leiði mig um réttan veg."},{"book":"Sálmarnir","chapter":"143","verse":"11","text":"Drottinn, láttu mig lífi halda og leystu mig úr öllum þessum nauðum, því að þú ert réttlátur og veist að ég hef ekkert til saka unnið."},{"book":"Sálmarnir","chapter":"143","verse":"12","text":"Ég er þjónn þinn. Þú elskar mig og ert mér svo góður! Ryð þú burt þessum óvinum mínum og láttu þá hverfa sem ofsækja mig."}]}