{"data":[{"book":"Matayo","chapter":"13","verse":"1","text":"Mwe dizuwa idyo, Yesu niyo alaila kuse kwe idya nyumba, aita akwikala hankanda hediziwa niyo akonga kuhinya."},{"book":"Matayo","chapter":"13","verse":"2","text":"Wantu niyo wamemelana vidala mo mdugano, akwela mwe ngalawa, ekala, fyo dyachimala mnkanda mwe diziwa."},{"book":"Matayo","chapter":"13","verse":"3","text":"Yesu alonga mbuli zilozize kwa miliganyo."},{"book":"Matayo","chapter":"13","verse":"4","text":"Ahadya akahanda, mbeyu ntuhu niyo zagwela mwe sila, niyo zadigwa ni wadege."},{"book":"Matayo","chapter":"13","verse":"5","text":"Ntuhu niyo zagwela mwa mayuwe hana ulongo mjeche, aho niyo zahota, kwaviya ulongo nani mjeche,"},{"book":"Matayo","chapter":"13","verse":"6","text":"Mna ahadya zuwa dize dyake niyo zahya, kwaviya hazina maizi zinyuluka."},{"book":"Matayo","chapter":"13","verse":"7","text":"Ntuhu niyo zagwela mwe miwa, niyo zahota mna zifintwa ni miwa zinyuluka."},{"book":"Matayo","chapter":"13","verse":"8","text":"Ntuhu zigwela mwe ulongo wedi, zeleka, zimwenga gana, zimwenga milongo mtandatu zimwenga milongo mitatu.”"},{"book":"Matayo","chapter":"13","verse":"9","text":"Yesu akomeleza, “Mta magutwi neeve!”"},{"book":"Matayo","chapter":"13","verse":"10","text":"Weza wanampina kwa Yesu, wamuza, “Nimbwani ukulonga kwa miliganyo?”"},{"book":"Matayo","chapter":"13","verse":"11","text":"Yesu ahitula, Nyuwe mgubwilwa kumanya chinyele cho Useuta wa kwembingu, mna wowo hawavimanyize."},{"book":"Matayo","chapter":"13","verse":"12","text":"Kwaviya mntu mta chintu nongezezwe, mna mntu hena chintu nahokwe hata chiya ananacho."},{"book":"Matayo","chapter":"13","verse":"13","text":"Nivyo vikuleka nalonga kwa miliganyo kwaviya wasinya, mna hawakwiva hegu kumanya."},{"book":"Matayo","chapter":"13","verse":"14","text":"Ulosi uchinta kwawo ulongigwe ni muwoni Isaya ukugamba,"},{"book":"Matayo","chapter":"13","verse":"15","text":"kwaviya fanyanyi zawo sizo zedi,"},{"book":"Matayo","chapter":"13","verse":"16","text":"“Mna nyuwe mjimbikwa! Meso yenyu yawona, na magutwi yenyu yeva."},{"book":"Matayo","chapter":"13","verse":"17","text":"Nawagambilani chindedi, wawoni walozize na wantu wawoneke wedi kulongozi kwa Chohile nawaungisa wawone yano mkuwona nyuwe, mna hawawone, na kwiva mbuli mkwiva, mna hawevile.”"},{"book":"Matayo","chapter":"13","verse":"18","text":"“Nyuwe tegelezani naho mhine mliganyo wo mhandi."},{"book":"Matayo","chapter":"13","verse":"19","text":"Wadya wakwiva mbuli yo Useuta wa Chohile mna hawakukombaganya vikaheza yudya Mwavu eza na kuzipempula izimbeyu zihandigwe mwe myoyo yawo."},{"book":"Matayo","chapter":"13","verse":"20","text":"Mbeyu zigwele mwe miwa, uyo ni yudya akwetegeleza mbuli, aihokela kwa chinyemi."},{"book":"Matayo","chapter":"13","verse":"21","text":"Mna haikwika maizi mndani mwakwe, ivyo chipindi chijeche, hadya akulailwa ni masulumizo fanyanyi za mhituka kwa idya imbuli, aho agwa."},{"book":"Matayo","chapter":"13","verse":"22","text":"Idya ihandigwe mwe miwa, uyo ni yudya akwiva mbuli, na mbuli za mwe isi zamfinta, kunga ugoli kwa ifinta idya imbuli, nayo yatenda haikweleka."},{"book":"Matayo","chapter":"13","verse":"23","text":"Mbeyu ihandigwe mwe ulongo wedi, uyo ni yudya akwetegeleza idya imbuli, nakumanya ivyo vikungwa, uyo nuyo akweleka, yuno gana, na yuno milongo mtandatu yuno naye milongo mitatu.”"},{"book":"Matayo","chapter":"13","verse":"24","text":"Yesu awagambila mliganyo mtuhu, “Useuta wa kwembingu wi savino. Mntu ahandile mbeyu yedi mwe nkonde yakwe."},{"book":"Matayo","chapter":"13","verse":"25","text":"Mna nechilo wantu wagonile, eza mnkondo, ahanda ndago mgati mwe ngano niyo ahalawa."},{"book":"Matayo","chapter":"13","verse":"26","text":"Umo indago ne ngano ize ibule haguhi na kweleka, mwa woneka mna ndago."},{"book":"Matayo","chapter":"13","verse":"27","text":"Wandima wakwe wambasa, wamgamba, ‘Zumbe, huhandile mbeyu yedi mwe nkonde yako? Yalawa nahi idya indago?’"},{"book":"Matayo","chapter":"13","verse":"28","text":"Awahitula, ‘Mnkondo nuyo atendile ivyo,’ wandima wamuza, ‘Waunga chite chikaing'ole?’"},{"book":"Matayo","chapter":"13","verse":"29","text":"Awagamba, ‘Bule,’ Mnase kwing'ola indago kwaviya mwadaha mng'ole hamwenga ne ngano."},{"book":"Matayo","chapter":"13","verse":"30","text":"Lekani vikule hamwenga kubula mo kuvuna. Aho naniwagambile wata kuvuna, ‘Kongani kuchisanya indago, mwike machisa mkayoke. Mna ingano ichisanyeni mkaike kwe digulu dyangu.’ ”"},{"book":"Matayo","chapter":"13","verse":"31","text":"Awagambila mliganyo mtuhu. Useuta wa kwembingu wisavino. Mntu yumwenga kaguha mpuluzi ya kabeyu kadodo kakwitangwa haladali niyo akuhanda mwe nkonde yakwe."},{"book":"Matayo","chapter":"13","verse":"32","text":"Ni kadodo kujinka mbeyu zose, mna aho kakukwila katenda mti mkulu kujinka miti yose hata wadege wa koulanga weza wazenga masasa mwa matambi yakwe."},{"book":"Matayo","chapter":"13","verse":"33","text":"Yesu alonga mliganyo mtuhu, “Useuta wa kwembingu wikala saviya hamila akuguha mvyele, aijela mwe vibaba vitatu vya unga, niyo wagwaduka wose.”"},{"book":"Matayo","chapter":"13","verse":"34","text":"Yesu kawagambila kwa miliganyo, halongile dyodyose akaleka kujela mliganyo."},{"book":"Matayo","chapter":"13","verse":"35","text":"Katenda ivyo chani ichinte mbuli ilongigwe ni muwoni, akagamba,"},{"book":"Matayo","chapter":"13","verse":"36","text":"Niyo Yesu alaga idifyo, engila mwe nyumba. Wanampina wakwe wamtimila, wamgamba, “Chevilikize umliganyo wo lugugu lwi kwe nkonde.”"},{"book":"Matayo","chapter":"13","verse":"37","text":"Yesu awahitula, agamba, “Mhandi wa ziya izimbeyu zedi ni Mwana ywa Mntu,"},{"book":"Matayo","chapter":"13","verse":"38","text":"nkonde ni isi, mbeyu zedi ni wana wa Useuta, idya indago ni wana wa yudya Mwavu,"},{"book":"Matayo","chapter":"13","verse":"39","text":"yudya mnkondo ahandile ni Mwavu, ulozo ni udumo we isi na wadya wakuvuna ni wandima wa kwembingu."},{"book":"Matayo","chapter":"13","verse":"40","text":"Saviya ndago ikuchisanywa na kokwa mo moto, nivyo na vilaile mwe dizuwa dyo udumo we isi."},{"book":"Matayo","chapter":"13","verse":"41","text":"Mwana ywa Mntu nawegale wandima wa kwembingu wakwe, nawo nawachisanye kulaila mo Useuta wakwe wantu woseni wakuwakoza masa, na wadya woseni wakudamanya ubanasi."},{"book":"Matayo","chapter":"13","verse":"42","text":"Kuwadula mwe tanuli dyo moto, nuko nakutende na ndilo nakusiginta meno."},{"book":"Matayo","chapter":"13","verse":"43","text":"Naho wadya na wawoneke wedi kulongozi kwa Chohile nawang'ale saviya zuwa mo Useuta wa Tati ywawo. Mta magutwi neeve!"},{"book":"Matayo","chapter":"13","verse":"44","text":"“Useuta wa kwembingu uligana na ugoli ufisigwe mwe nkonde imwenga. Mntu yumwenga eze aubunkule, kaufisa vituhu, kwa chinyemi chikulu niyo aita kutaga vintu vyakwe vyose, na kugula inkonde idya."},{"book":"Matayo","chapter":"13","verse":"45","text":"“Naho Useuta wa kwembingu uligana mta yombe, akulonda lulu ntana."},{"book":"Matayo","chapter":"13","verse":"46","text":"Hadya akupatila lulu ntana inayombe kulu, aita akutaga vyose ananavyo, na kuigula."},{"book":"Matayo","chapter":"13","verse":"47","text":"“Naho Useuta wa kwembingu uligana na lwavu, luduligwe mwe bahali, lwa chisanya samaki zesimile."},{"book":"Matayo","chapter":"13","verse":"48","text":"Hadya lukumemela lwakweswa kuse, wekalahasi, wachisanya ziya izedi wazijela mwe viya, mna ziya zihiye wazidula."},{"book":"Matayo","chapter":"13","verse":"49","text":"Nivyo navitende mo udumo we isi, wandima wa kwembingu nawalaile nawawapagule waihiye hale na wata kuwoneka wedi,"},{"book":"Matayo","chapter":"13","verse":"50","text":"na kuwadula mwe tanuli dyo moto. Nuko nakutende na ndilo na kusiginta meno.”"},{"book":"Matayo","chapter":"13","verse":"51","text":"Yesu niyo awauza, “Myamanya yose ayo?”"},{"book":"Matayo","chapter":"13","verse":"52","text":"Akaheza awagamba, “Elo, chila mhinya wa Sigilizi ahinyigwe mo Useuta wa kwembingu, aligana na mntu mta nyumba akulavya vintu vihya na vyakale hamwenga kulaila mwe mpamba yakwe.”"},{"book":"Matayo","chapter":"13","verse":"53","text":"Yesu eze abinde kulonga miliganyo iyo, niyo ahalawa hadya,"},{"book":"Matayo","chapter":"13","verse":"54","text":"auya kwe kaya yakwe. Ahinya mwe nyumba yo kuvikila, wantu wose wehelwa niyo wauza, “Yuno kaupatahi umanyi uno na mpituko zino?"},{"book":"Matayo","chapter":"13","verse":"55","text":"Yuno suyo yudya mwana ywa msongola? Mami yakwe suyo yudya akwitangwa Maliyamu? Naho walukolo wakwe sawo Yakobo na Yusufu na Simoni na Yuda?"},{"book":"Matayo","chapter":"13","verse":"56","text":"Naho walumbu zakwe wose hawahali hano hetu?”"},{"book":"Matayo","chapter":"13","verse":"57","text":"Ivyo wamlemela."},{"book":"Matayo","chapter":"13","verse":"58","text":"Kwaviya hawamzumile, hadamanye mpituko zilozize uko."}]}