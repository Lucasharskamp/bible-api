{"data":[{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"1","text":"Σὺ οὖν, τέκνον μου, ἐνδυναμοῦ ἐν τῇ χάριτι τῇ ἐν Χριστῷ Ἰησοῦ,"},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"2","text":"καὶ ἃ ἤκουσας παρ᾽ ἐμοῦ διὰ πολλῶν μαρτύρων, ταῦτα παράθου πιστοῖς ἀνθρώποις, οἵτινες ἱκανοὶ ἔσονται καὶ ἑτέρους διδάξαι."},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"3","text":"σὺ οὖν κακοπάθησον ὡς καλὸς στρατιώτης Ἰησοῦ Χριστοῦ."},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"4","text":"οὐδεὶς στρατευόμενος ἐμπλέκεται ταῖς τοῦ βίου πραγματείαις, ἵνα τῷ στρατολογήσαντι ἀρέσῃ."},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"5","text":"ἐὰν δὲ καὶ ἀθλῇ τις, οὐ στεφανοῦται, ἐὰν μὴ νομίμως ἀθλήσῃ."},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"6","text":"τὸν κοπιῶντα γεωργὸν δεῖ πρῶτον τῶν καρπῶν μεταλαμβάνειν."},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"7","text":"νόει ἃ λέγω· δῴη γάρ σοι ὁ Κύριος σύνεσιν ἐν πᾶσι."},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"8","text":"Μνημόνευε Ἰησοῦν Χριστὸν ἐγηγερμένον ἐκ νεκρῶν, ἐκ σπέρματος Δαυΐδ, κατὰ τὸ εὐαγγέλιόν μου,"},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"9","text":"ἐν ᾧ κακοπαθῶ μέχρι δεσμῶν ὡς κακοῦργος· ἀλλ᾽ ὁ λόγος τοῦ Θεοῦ οὐ δέδεται."},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"10","text":"διὰ τοῦτο πάντα ὑπομένω διὰ τοὺς ἐκλεκτούς, ἵνα καὶ αὐτοὶ σωτηρίας τύχωσι τῆς ἐν Χριστῷ Ἰησοῦ μετὰ δόξης αἰωνίου."},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"11","text":"Πιστὸς ὁ λόγος· εἰ γὰρ συναπεθάνομεν, καὶ συζήσομεν·"},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"12","text":"εἰ ὑπομένομεν, καὶ συμβασιλεύσομεν· εἰ ἀρνούμεθα, κἀκεῖνος ἀρνήσεται ἡμᾶς·"},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"13","text":"εἰ ἀπιστοῦμεν, ἐκεῖνος πιστὸς μένει· ἀρνήσασθαι ἑαυτὸν οὐ δύναται."},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"14","text":"Ταῦτα ὑπομίμνησκε, διαμαρτυρόμενος ἐνώπιον τοῦ Κυρίου μὴ λογομαχεῖν εἰς οὐδὲν χρήσιμον, ἐπὶ καταστροφῇ τῶν ἀκουόντων."},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"15","text":"σπούδασον σεαυτὸν δόκιμον παραστῆσαι τῷ Θεῷ, ἐργάτην ἀνεπαίσχυντον, ὀρθοτομοῦντα τὸν λόγον τῆς ἀληθείας."},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"16","text":"τὰς δὲ βεβήλους κενοφωνίας περιΐστασο· ἐπὶ πλεῖον γὰρ προκόψουσιν ἀσεβείας,"},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"17","text":"καὶ ὁ λόγος αὐτῶν ὡς γάγγραινα νομὴν ἕξει· ὧν ἐστιν Ὑμέναιος καὶ Φιλητός,"},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"18","text":"οἵτινες περὶ τὴν ἀλήθειαν ἠστόχησαν, λέγοντες τὴν ἀνάστασιν ἤδη γεγονέναι, καὶ ἀνατρέπουσι τήν τινων πίστιν."},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"19","text":"ὁ μέντοι στερεὸς θεμέλιος τοῦ Θεοῦ ἕστηκεν, ἔχων τὴν σφραγῖδα ταύτην· ἔγνω Κύριος τοὺς ὄντας αὐτοῦ· καί· ἀποστήτω ἀπὸ ἀδικίας πᾶς ὁ ὀνομάζων τὸ ὄνομα Κυρίου."},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"20","text":"ἐν μεγάλῃ δὲ οἰκίᾳ οὐκ ἔστι μόνον σκεύη χρυσᾶ καὶ ἀργυρᾶ, ἀλλὰ καὶ ξύλινα καὶ ὀστράκινα, καὶ ἃ μὲν εἰς τιμήν, ἃ δὲ εἰς ἀτιμίαν."},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"21","text":"ἐὰν οὖν τις ἐκκαθάρῃ ἑαυτὸν ἀπὸ τούτων, ἔσται σκεῦος εἰς τιμήν, ἡγιασμένον καὶ εὔχρηστον τῷ δεσπότῃ, εἰς πᾶν ἔργον ἀγαθὸν ἡτοιμασμένον."},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"22","text":"τὰς δὲ νεωτερικὰς ἐπιθυμίας φεῦγε, δίωκε δὲ δικαιοσύνην, πίστιν, ἀγάπην, εἰρήνην μετὰ τῶν ἐπικαλουμένων τὸν Κύριον ἐκ καθαρᾶς καρδίας."},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"23","text":"τὰς δὲ μωρὰς καὶ ἀπαιδεύτους ζητήσεις παραιτοῦ, εἰδὼς ὅτι γεννῶσι μάχας·"},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"24","text":"δοῦλον δὲ Κυρίου οὐ δεῖ μάχεσθαι, ἀλλ᾽ ἤπιον εἶναι πρὸς πάντας, διδακτικόν, ἀνεξίκακον,"},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"25","text":"ἐν πρᾳότητι παιδεύοντα τοὺς ἀντιδιατιθεμένους, μήποτε δῷ αὐτοῖς ὁ Θεὸς μετάνοιαν εἰς ἐπίγνωσιν ἀληθείας,"},{"book":"Β΄ ΠΡΟΣ ΤΙΜΟΘΕΟΝ","chapter":"2","verse":"26","text":"καὶ ἀνανήψωσιν ἐκ τῆς τοῦ διαβόλου παγίδος, ἐζωγρημένοι ὑπ᾽ αὐτοῦ εἰς τὸ ἐκείνου θέλημα."}]}