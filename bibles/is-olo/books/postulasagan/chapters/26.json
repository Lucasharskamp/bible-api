{"data":[{"book":"Postulasagan","chapter":"26","verse":"1","text":"Þá sagði Agrippa við Pál: „Gjörðu svo vel. Segðu okkur nú sögu þína.“"},{"book":"Postulasagan","chapter":"26","verse":"2","text":"„Það er mér gleðiefni, Agrippa konungur, að fá að kynna þér mál mitt,"},{"book":"Postulasagan","chapter":"26","verse":"3","text":"því að ég veit að þú gjörþekkir lög og siði Gyðinga. Sýnið nú þolinmæði og hlustið á mig."},{"book":"Postulasagan","chapter":"26","verse":"4","text":"Eins og Gyðingarnir vita, fékk ég gyðinglega uppfræðslu frá fyrstu bernsku í Tarsus en seinna meir í Jerúsalem og lifði ég lífi mínu í samræmi við hana."},{"book":"Postulasagan","chapter":"26","verse":"5","text":"Þeim er líka fullljóst að ég var strangastur allra farísea í hlýðni við lög og siðvenjur þjóðar okkar."},{"book":"Postulasagan","chapter":"26","verse":"6","text":"Ástæðan fyrir því að ég er lögsóttur, er sú von mín að Guð muni standa við loforðið sem hann gaf forfeðrum okkar."},{"book":"Postulasagan","chapter":"26","verse":"7","text":"Það er loforðið sem allar tólf ættkvíslir Ísraelsmanna bíða eftir að verði uppfyllt. En konungur, nú segja þeir að með því hafi ég gerst afbrotamaður!"},{"book":"Postulasagan","chapter":"26","verse":"8","text":"Hvað er glæpsamlegt við að trúa upprisu dauðra? Finnst þér ótrúlegt að Guð geti reist menn frá dauðum?"},{"book":"Postulasagan","chapter":"26","verse":"9","text":"Ég leit svo á að mitt hlutverk væri að ofsækja fylgjendur Jesú frá Nasaret."},{"book":"Postulasagan","chapter":"26","verse":"10","text":"Ég fékk leyfi hjá æðstu prestunum til að varpa mörgum hinna heilögu í Jerúsalem í fangelsi og samþykkti svo að þeir yrðu teknir af lífi."},{"book":"Postulasagan","chapter":"26","verse":"11","text":"Ég notaði pyntingar til að neyða kristna menn, hvar sem þeir fundust, til að formæla Kristi. Slíkt æði hafði gripið mig að ég elti þá jafnvel til fjarlægra borga í öðrum löndum."},{"book":"Postulasagan","chapter":"26","verse":"12","text":"Eitt sinn fór ég til Damaskus í slíkum erindagjörðum með sérstakt leyfi og umboð frá æðstu prestunum."},{"book":"Postulasagan","chapter":"26","verse":"13","text":"Þá gerðist það einn daginn, um hádegisbilið, að ljós, bjartara en sólin, birtist á himninum og skein á mig og félaga mína."},{"book":"Postulasagan","chapter":"26","verse":"14","text":"Við féllum allir til jarðar og ég heyrði rödd, sem sagði við mig á hebresku: „Sál, Sál, hví ofsækir þú mig? Það verður aðeins sjálfum þér til tjóns.“"},{"book":"Postulasagan","chapter":"26","verse":"15","text":"„Hver ert þú herra?“ spurði ég"},{"book":"Postulasagan","chapter":"26","verse":"16","text":"En stattu upp! Ég hef birst þér til að útnefna þig þjón minn og vitni. Þú átt að segja heiminum frá þessari opinberun, og öðrum, sem þú munt fá í framtíðinni."},{"book":"Postulasagan","chapter":"26","verse":"17","text":"Ég mun vernda þig bæði fyrir heiðingjunum og þinni eigin þjóð. Ég ætla að senda þig til heiðingjanna"},{"book":"Postulasagan","chapter":"26","verse":"18","text":"til þess að þeir sjái hið sanna ástand sitt, geri iðrun og lifi í ljósi Guðs en ekki í myrkri Satans. Þeir munu taka við fyrirgefningu syndanna og þeim arfi, sem Guð vill veita öllum, hvar sem þeir eru, fyrir trúna á mig.“"},{"book":"Postulasagan","chapter":"26","verse":"19","text":"Agrippa konungur, þessari himnesku sýn óhlýðnaðist ég ekki."},{"book":"Postulasagan","chapter":"26","verse":"20","text":"Fyrst predikaði ég í Damaskus, síðan í Jerúsalem og um alla Júdeu og að lokum meðal heiðingjanna. Ég hvatti alla til að snúa sér frá syndinni og til Guðs og sanna afturhvarf sitt með því að ástunda góð verk."},{"book":"Postulasagan","chapter":"26","verse":"21","text":"Fyrir að predika þetta, handtóku Gyðingarnir mig í musterinu og reyndu að drepa mig."},{"book":"Postulasagan","chapter":"26","verse":"22","text":"En Guð verndaði mig, svo ég er enn á lífi og vitna um þetta fyrir háum og lágum. Í kenningu minni er ekkert sem ekki er frá Móse eða spámönnunum."},{"book":"Postulasagan","chapter":"26","verse":"23","text":"Þeir sögðu að Kristur yrði að þjást og myndi rísa upp frá dauðum, fyrstur allra, til að verða ljós bæði Gyðingum og heiðingjum.“"},{"book":"Postulasagan","chapter":"26","verse":"24","text":"„Þú ert búinn að missa vitið, Páll!“ hrópaði Festus allt í einu. „Allur þessi bókalestur hefur gert þig ruglaðan!“"},{"book":"Postulasagan","chapter":"26","verse":"25","text":"„Ekki er ég vitskertur, göfugi Festus,“ svaraði Páll, „ég er með fullu viti og er aðeins að segja sannleikann."},{"book":"Postulasagan","chapter":"26","verse":"26","text":"Agrippa konungur skilur þetta allt mætavel. Ég tala hreinskilnislega, því að ég er viss um að hann er þessu vel kunnugur, enda hafa þessir atburðir ekki gerst í leynum heldur fyrir allra augum."},{"book":"Postulasagan","chapter":"26","verse":"27","text":"Agrippa konungur, trúir þú spámönnunum? Ég veit að þú gerir það…“"},{"book":"Postulasagan","chapter":"26","verse":"28","text":"Þá greip Agrippa fram í og sagði: „Heldurðu að ekki þurfi meira til að gera mig kristinn?“"},{"book":"Postulasagan","chapter":"26","verse":"29","text":"„Þess bið ég Guð,“ svaraði Páll, „að hvort sem rök mín eru veik eða sterk, þá mættir þú og aðrir, sem hér hlusta, verða eins og ég, að undanskildum hlekkjunum.“"},{"book":"Postulasagan","chapter":"26","verse":"30","text":"Þá stóð konungurinn upp ásamt landstjóranum, Berníke og öllum hinum og fór."},{"book":"Postulasagan","chapter":"26","verse":"31","text":"Þegar þau ræddu málið eftir á, urðu þau sammála um að Páll hefði ekkert aðhafst, sem réttlætti dauðadóm eða fangelsisvist."},{"book":"Postulasagan","chapter":"26","verse":"32","text":"Síðan sagði Agrippa við Festus: „Nú hefði verið hægt að sleppa honum, ef hann hefði ekki skotið málinu til keisarans.“"}]}