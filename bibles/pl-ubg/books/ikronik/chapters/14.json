{"data":[{"book":"I Kronik","chapter":"14","verse":"1","text":"Potem Hiram, król Tyru, wysłał posłów do Dawida wraz z drewnem cedrowym, murarzami i cieślami, aby mu zbudowali dom."},{"book":"I Kronik","chapter":"14","verse":"2","text":"I Dawid poznał, że PAN potwierdził jego królowanie nad Izraelem, gdyż wywyższył jego królestwo ze względu na swój lud Izraela."},{"book":"I Kronik","chapter":"14","verse":"3","text":"Dawid pojął więcej żon w Jerozolimie i spłodził więcej synów i córek."},{"book":"I Kronik","chapter":"14","verse":"4","text":"A oto imiona tych, którzy mu się urodzili w Jerozolimie: Szammua, Szobab, Natan, Salomon;"},{"book":"I Kronik","chapter":"14","verse":"5","text":"Jibchar, Eliszua, Elpalet;"},{"book":"I Kronik","chapter":"14","verse":"6","text":"Noga, Nefeg, Jafia;"},{"book":"I Kronik","chapter":"14","verse":"7","text":"Eliszama, Beeliada i Elifelet."},{"book":"I Kronik","chapter":"14","verse":"8","text":"Kiedy Filistyni usłyszeli, że Dawid został namaszczony na króla nad całym Izraelem, wszyscy Filistyni wyruszyli, aby go szukać. Gdy Dawid usłyszał o tym, wyszedł naprzeciw nich."},{"book":"I Kronik","chapter":"14","verse":"9","text":"Filistyni przybyli i rozciągnęli się w dolinie Refaim."},{"book":"I Kronik","chapter":"14","verse":"10","text":"I Dawid radził się Boga, mówiąc: Czy mam wyruszyć przeciw Filistynom i czy wydasz ich w moje ręce? PAN mu odpowiedział: Wyruszaj, a wydam ich w twoje ręce."},{"book":"I Kronik","chapter":"14","verse":"11","text":"A gdy przybyli do Baal-Perasim, tam Dawid ich pobił. Wtedy Dawid powiedział: Bóg rozerwał moich wrogów przez moją rękę, jak rozrywają się wody. Dlatego nazwał to miejsce Baal-Perasim."},{"book":"I Kronik","chapter":"14","verse":"12","text":"I porzucili tam swoje bożki, a Dawid rozkazał spalić je ogniem."},{"book":"I Kronik","chapter":"14","verse":"13","text":"Lecz Filistyni znowu rozciągnęli się w dolinie."},{"book":"I Kronik","chapter":"14","verse":"14","text":"Dawid więc ponownie radził się Boga, a Bóg mu odpowiedział: Nie ruszaj na nich, ale odwróć się od nich, abyś natarł na nich od strony drzew morwowych."},{"book":"I Kronik","chapter":"14","verse":"15","text":"A gdy usłyszysz odgłos kroków wśród wierzchołków drzew morwowych, wtedy wyruszysz do bitwy, gdyż Bóg wyruszył przed tobą, aby pobić wojska Filistynów."},{"book":"I Kronik","chapter":"14","verse":"16","text":"I Dawid uczynił tak, jak mu rozkazał Bóg, i pobili wojska Filistynów od Gibeonu aż do Gezer."},{"book":"I Kronik","chapter":"14","verse":"17","text":"I w ten sposób rozsławiło się imię Dawida na wszystkich ziemiach, a PAN sprawił, że bały się go wszystkie narody."}]}