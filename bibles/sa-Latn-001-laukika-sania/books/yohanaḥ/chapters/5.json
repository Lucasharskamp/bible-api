{"data":[{"book":"yohanaḥ","chapter":"5","verse":"1","text":"tataḥ paraṁ yihūdīyānām utsava upasthite yīśu ryirūśālamaṁ gatavān|"},{"book":"yohanaḥ","chapter":"5","verse":"2","text":"tasminnagare meṣanāmno dvārasya samīpe ibrīyabhāṣayā baithesdā nāmnā piṣkariṇī pañcaghaṭṭayuktāsīt|"},{"book":"yohanaḥ","chapter":"5","verse":"3","text":"tasyāsteṣu ghaṭṭeṣu kilālakampanam apekṣya andhakhañcaśuṣkāṅgādayo bahavo rogiṇaḥ patantastiṣṭhanti sma|"},{"book":"yohanaḥ","chapter":"5","verse":"4","text":"yato viśeṣakāle tasya saraso vāri svargīyadūta etyākampayat tatkīlālakampanāt paraṁ yaḥ kaścid rogī prathamaṁ pānīyamavārohat sa eva tatkṣaṇād rogamukto'bhavat|"},{"book":"yohanaḥ","chapter":"5","verse":"5","text":"tadāṣṭātriṁśadvarṣāṇi yāvad rogagrasta ekajanastasmin sthāne sthitavān|"},{"book":"yohanaḥ","chapter":"5","verse":"6","text":"yīśustaṁ śayitaṁ dṛṣṭvā bahukālikarogīti jñātvā vyāhṛtavān tvaṁ kiṁ svastho bubhūṣasi?"},{"book":"yohanaḥ","chapter":"5","verse":"7","text":"tato rogī kathitavān he maheccha yadā kīlālaṁ kampate tadā māṁ puṣkariṇīm avarohayituṁ mama kopi nāsti, tasmān mama gamanakāle kaścidanyo'gro gatvā avarohati|"},{"book":"yohanaḥ","chapter":"5","verse":"8","text":"tadā yīśurakathayad uttiṣṭha, tava śayyāmuttolya gṛhītvā yāhi|"},{"book":"yohanaḥ","chapter":"5","verse":"9","text":"sa tatkṣaṇāt svastho bhūtvā śayyāmuttolyādāya gatavān kintu taddinaṁ viśrāmavāraḥ|"},{"book":"yohanaḥ","chapter":"5","verse":"10","text":"tasmād yihūdīyāḥ svasthaṁ naraṁ vyāharan adya viśrāmavāre śayanīyamādāya na yātavyam|"},{"book":"yohanaḥ","chapter":"5","verse":"11","text":"tataḥ sa pratyavocad yo māṁ svastham akārṣīt śayanīyam uttolyādāya yātuṁ māṁ sa evādiśat|"},{"book":"yohanaḥ","chapter":"5","verse":"12","text":"tadā te'pṛcchan śayanīyam uttolyādāya yātuṁ ya ājñāpayat sa kaḥ?"},{"book":"yohanaḥ","chapter":"5","verse":"13","text":"kintu sa ka iti svasthībhūto nājānād yatastasmin sthāne janatāsattvād yīśuḥ sthānāntaram āgamat|"},{"book":"yohanaḥ","chapter":"5","verse":"14","text":"tataḥ paraṁ yeśu rmandire taṁ naraṁ sākṣātprāpyākathayat paśyedānīm anāmayo jātosi yathādhikā durdaśā na ghaṭate taddhetoḥ pāpaṁ karmma punarmākārṣīḥ|"},{"book":"yohanaḥ","chapter":"5","verse":"15","text":"tataḥ sa gatvā yihūdīyān avadad yīśu rmām arogiṇam akārṣīt|"},{"book":"yohanaḥ","chapter":"5","verse":"16","text":"tato yīśu rviśrāmavāre karmmedṛśaṁ kṛtavān iti heto ryihūdīyāstaṁ tāḍayitvā hantum aceṣṭanta|"},{"book":"yohanaḥ","chapter":"5","verse":"17","text":"yīśustānākhyat mama pitā yat kāryyaṁ karoti tadanurūpam ahamapi karoti|"},{"book":"yohanaḥ","chapter":"5","verse":"18","text":"tato yihūdīyāstaṁ hantuṁ punarayatanta yato viśrāmavāraṁ nāmanyata tadeva kevalaṁ na adhikantu īśvaraṁ svapitaraṁ procya svamapīśvaratulyaṁ kṛtavān|"},{"book":"yohanaḥ","chapter":"5","verse":"19","text":"paścād yīśuravadad yuṣmānahaṁ yathārthataraṁ vadāmi putraḥ pitaraṁ yadyat karmma kurvvantaṁ paśyati tadatiriktaṁ svecchātaḥ kimapi karmma karttuṁ na śaknoti| pitā yat karoti putropi tadeva karoti|"},{"book":"yohanaḥ","chapter":"5","verse":"20","text":"pitā putre snehaṁ karoti tasmāt svayaṁ yadyat karmma karoti tatsarvvaṁ putraṁ darśayati ; yathā ca yuṣmākaṁ āścaryyajñānaṁ janiṣyate tadartham itopi mahākarmma taṁ darśayiṣyati|"},{"book":"yohanaḥ","chapter":"5","verse":"21","text":"vastutastu pitā yathā pramitān utthāpya sajivān karoti tadvat putropi yaṁ yaṁ icchati taṁ taṁ sajīvaṁ karoti|"},{"book":"yohanaḥ","chapter":"5","verse":"22","text":"sarvve pitaraṁ yathā satkurvvanti tathā putramapi satkārayituṁ pitā svayaṁ kasyāpi vicāramakṛtvā sarvvavicārāṇāṁ bhāraṁ putre samarpitavān|"},{"book":"yohanaḥ","chapter":"5","verse":"23","text":"yaḥ putraṁ sat karoti sa tasya prerakamapi sat karoti|"},{"book":"yohanaḥ","chapter":"5","verse":"24","text":"yuṣmānāhaṁ yathārthataraṁ vadāmi yo jano mama vākyaṁ śrutvā matprerake viśvasiti sonantāyuḥ prāpnoti kadāpi daṇḍabājanaṁ na bhavati nidhanādutthāya paramāyuḥ prāpnoti|"},{"book":"yohanaḥ","chapter":"5","verse":"25","text":"ahaṁ yuṣmānatiyathārthaṁ vadāmi yadā mṛtā īśvaraputrasya ninādaṁ śroṣyanti ye ca śroṣyanti te sajīvā bhaviṣyanti samaya etādṛśa āyāti varam idānīmapyupatiṣṭhati|"},{"book":"yohanaḥ","chapter":"5","verse":"26","text":"pitā yathā svayañjīvī tathā putrāya svayañjīvitvādhikāraṁ dattavān|"},{"book":"yohanaḥ","chapter":"5","verse":"27","text":"sa manuṣyaputraḥ etasmāt kāraṇāt pitā daṇḍakaraṇādhikāramapi tasmin samarpitavān|"},{"book":"yohanaḥ","chapter":"5","verse":"28","text":"etadarthe yūyam āścaryyaṁ na manyadhvaṁ yato yasmin samaye tasya ninādaṁ śrutvā śmaśānasthāḥ sarvve bahirāgamiṣyanti samaya etādṛśa upasthāsyati|"},{"book":"yohanaḥ","chapter":"5","verse":"29","text":"tasmād ye satkarmmāṇi kṛtavantasta utthāya āyuḥ prāpsyanti ye ca kukarmāṇi kṛtavantasta utthāya daṇḍaṁ prāpsyanti|"},{"book":"yohanaḥ","chapter":"5","verse":"30","text":"ahaṁ svayaṁ kimapi karttuṁ na śaknomi yathā śuṇomi tathā vicārayāmi mama vicārañca nyāyyaḥ yatohaṁ svīyābhīṣṭaṁ nehitvā matprerayituḥ pituriṣṭam īhe|"},{"book":"yohanaḥ","chapter":"5","verse":"31","text":"yadi svasmin svayaṁ sākṣyaṁ dadāmi tarhi tatsākṣyam āgrāhyaṁ bhavati ;"},{"book":"yohanaḥ","chapter":"5","verse":"32","text":"kintu madarthe'paro janaḥ sākṣyaṁ dadāti madarthe tasya yat sākṣyaṁ tat satyam etadapyahaṁ jānāmi|"},{"book":"yohanaḥ","chapter":"5","verse":"33","text":"yuṣmābhi ryohanaṁ prati lokeṣu preriteṣu sa satyakathāyāṁ sākṣyamadadāt|"},{"book":"yohanaḥ","chapter":"5","verse":"34","text":"mānuṣādahaṁ sākṣyaṁ nopekṣe tathāpi yūyaṁ yathā paritrayadhve tadartham idaṁ vākyaṁ vadāmi|"},{"book":"yohanaḥ","chapter":"5","verse":"35","text":"yohan dedīpyamāno dīpa iva tejasvī sthitavān yūyam alpakālaṁ tasya dīptyānandituṁ samamanyadhvaṁ|"},{"book":"yohanaḥ","chapter":"5","verse":"36","text":"kintu tatpramāṇādapi mama gurutaraṁ pramāṇaṁ vidyate pitā māṁ preṣya yadyat karmma samāpayituṁ śakttimadadāt mayā kṛtaṁ tattat karmma madarthe pramāṇaṁ dadāti|"},{"book":"yohanaḥ","chapter":"5","verse":"37","text":"yaḥ pitā māṁ preritavān mopi madarthe pramāṇaṁ dadāti| tasya vākyaṁ yuṣmābhiḥ kadāpi na śrutaṁ tasya rūpañca na dṛṣṭaṁ"},{"book":"yohanaḥ","chapter":"5","verse":"38","text":"tasya vākyañca yuṣmākam antaḥ kadāpi sthānaṁ nāpnoti yataḥ sa yaṁ preṣitavān yūyaṁ tasmin na viśvasitha|"},{"book":"yohanaḥ","chapter":"5","verse":"39","text":"dharmmapustakāni yūyam ālocayadhvaṁ tai rvākyairanantāyuḥ prāpsyāma iti yūyaṁ budhyadhve taddharmmapustakāni madarthe pramāṇaṁ dadati|"},{"book":"yohanaḥ","chapter":"5","verse":"40","text":"tathāpi yūyaṁ paramāyuḥprāptaye mama saṁnidhim na jigamiṣatha|"},{"book":"yohanaḥ","chapter":"5","verse":"41","text":"ahaṁ mānuṣebhyaḥ satkāraṁ na gṛhlāmi|"},{"book":"yohanaḥ","chapter":"5","verse":"42","text":"ahaṁ yuṣmān jānāmi; yuṣmākamantara īśvaraprema nāsti|"},{"book":"yohanaḥ","chapter":"5","verse":"43","text":"ahaṁ nijapitu rnāmnāgatosmi tathāpi māṁ na gṛhlītha kintu kaścid yadi svanāmnā samāgamiṣyati tarhi taṁ grahīṣyatha|"},{"book":"yohanaḥ","chapter":"5","verse":"44","text":"yūyam īśvarāt satkāraṁ na ciṣṭatvā kevalaṁ parasparaṁ satkāram ced ādadhvve tarhi kathaṁ viśvasituṁ śaknutha?"},{"book":"yohanaḥ","chapter":"5","verse":"45","text":"putuḥ samīpe'haṁ yuṣmān apavadiṣyāmīti mā cintayata yasmin , yasmin yuṣmākaṁ viśvasaḥ saeva mūsā yuṣmān apavadati|"},{"book":"yohanaḥ","chapter":"5","verse":"46","text":"yadi yūyaṁ tasmin vyaśvasiṣyata tarhi mayyapi vyaśvasiṣyata, yat sa mayi likhitavān|"},{"book":"yohanaḥ","chapter":"5","verse":"47","text":"tato yadi tena likhitavāni na pratitha tarhi mama vākyāni kathaṁ pratyeṣyatha?"}]}