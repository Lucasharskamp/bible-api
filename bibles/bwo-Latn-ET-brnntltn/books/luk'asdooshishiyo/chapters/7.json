{"data":[{"book":"Luk'as Dooshishiyo","chapter":"7","verse":"1","text":"Iyesus jamhan ash ashosh keew b́ íshihakon K'frnahom maants bí ami."},{"book":"Luk'as Dooshishiyo","chapter":"7","verse":"2","text":"Manokno Rom datsatstso bali naash iko fa'e b́tesh, bíwere ayidek't b́shunf b́ guuts shodo bíats b́manzre k'iro b́beshi."},{"book":"Luk'as Dooshishiyo","chapter":"7","verse":"3","text":"Bali naashmanu Iyesus jango b́ shishtsok'on Ayhudi eenashwotssh «Oona itsha, Iyesus wáár taash t guutso b́ kashytwok'o amr taash k'onwere,» ett b́ wosh."},{"book":"Luk'as Dooshishiyo","chapter":"7","verse":"4","text":"Bowere Iyesus maants amt, «Ashaansh han nk'alo bísh geyife,"},{"book":"Luk'as Dooshishiyo","chapter":"7","verse":"5","text":"Bí noo ash asho shunfee, Ayhudi Ik' k'oni moono noosh agree,» ett kup'idek't bok'oni."},{"book":"Luk'as Dooshishiyo","chapter":"7","verse":"6","text":"Mansh Iyesus bonton tohaat bí ami, b́ mooko bodosh bo etfere bali naashmanwere b́ jagwotsi hank'o ett Iyesusok b́ wosh, «Doonzono! Nee t moots nkinditwok'o bodk twoterawotse t moots wosh shambk'aye."},{"book":"Luk'as Dooshishiyo","chapter":"7","verse":"7","text":"Taawor ttokoon nmand wosh bodk taanaliye, Manoke bede'er ik nonu keewwe, t guutsonwere kashitwe."},{"book":"Luk'as Dooshishiyo","chapter":"7","verse":"8","text":"Taawor ttookon naashwotssh alek wotefetsat taayere dashwotsno t altswots kes' kes'fwotsi detsfe. Mank'o b́wottsotse ikosh ‹Amee!› ti etor ametuwe, k'oshosh ‹Wowe!› t etor weetuwe, t guutsosh ‹Hank'o k'aluwe!› ti etor k'alitwe.»"},{"book":"Luk'as Dooshishiyo","chapter":"7","verse":"9","text":"Iyesus han b́ shishtsok'on bí adi, b́ shutsatse weyiru ashuwots maantsan wongr ett, «Dab Isra'elitse hank'o bodts imnetiyo daatsratse» bí et."},{"book":"Luk'as Dooshishiyo","chapter":"7","verse":"10","text":"Wosheetswere bali naasho moo maants aanat bowatsok'on b́ guutso kashat b́ befere daatsbodek'i."},{"book":"Luk'as Dooshishiyo","chapter":"7","verse":"11","text":"Yatsok'on Iyesus Nayini eteets kit iku maants bí ami, b́ danifuwotsnat ayi asho b́ shutsats bínton towat boami"},{"book":"Luk'as Dooshishiyo","chapter":"7","verse":"12","text":"Iyesus kitu fengshi ganok b́ bodtsok'on, ashuwots duuno kurdek't kitutse bokeshfera botesh, k'irts ashman b́ indsh ik s'uza b́tesh, b́ induwere kenih k'irts t'oow máátsi, kitutsnowere ay asho b shutsatse bo sha'iri."},{"book":"Luk'as Dooshishiyo","chapter":"7","verse":"13","text":"doononwere bin b́ bek'tsok'on bish maac'o k'ewat «Epefne shenúne!» bí et."},{"book":"Luk'as Dooshishiyo","chapter":"7","verse":"14","text":"Manye il b́ maants t'int she'o b́t'awiyi, she'ono kuriru ashuwots ned'bowuts, Iyesuswere «Nee jawetsono tuuwe etiruwe neesha!» bí et."},{"book":"Luk'as Dooshishiyo","chapter":"7","verse":"15","text":"K'irtsonwere jobk' ett tuut bedek't noon keewo dek' b́ tuu, maniyere hakon Iyesus indúsh «Hambe nnaayi,» ett imb́k'r."},{"book":"Luk'as Dooshishiyo","chapter":"7","verse":"16","text":"Jametswotswere shatwtsat «Noyitse bek'ts eeno tuugutsere, Ik'o bí asho kashiyosh waare,» et fetst Ik'o bo údi."},{"book":"Luk'as Dooshishiyo","chapter":"7","verse":"17","text":"Iyesus shúútsonwere Yihudnat b́ gúrmanatse fa'a datsjamatse shiye b́wuts."},{"book":"Luk'as Dooshishiyo","chapter":"7","verse":"18","text":"Yohans b́danif'uwots keew jamanots jango bísh bo keewi, bí were b́ danifwotsitse gitwotsi s'eegdek't,"},{"book":"Luk'as Dooshishiyo","chapter":"7","verse":"19","text":"«Mesihiyo weetwe eteetso neenemó k'oshe nokoteti? err aatwere,» ett doonzo Iyesusok b́ wosh."},{"book":"Luk'as Dooshishiyo","chapter":"7","verse":"20","text":"Bowere Iyesusok waat « ‹Weetwe eteetso neenemo? k'oshe nokoteti?› err aatwere ett gupfo Yohans niyok noon woshere,» bo et."},{"book":"Luk'as Dooshishiyo","chapter":"7","verse":"21","text":"Iyesus manoori sa'atmanitse ash ashuwotsi atsi weeshonat ay naari shodotse b́ kashiyi, kim shayirwotsnowere b́ kishi, ay aaw dogwotssho bo aawo b́ k'esh."},{"book":"Luk'as Dooshishiyo","chapter":"7","verse":"22","text":"7:22 Isa. 35:5-6; 61:1  Iyesus woshere watswotssh hank'owa bí et, «Aanar amr Yohanssh it bek'tsonat it shishtson keewwore, hambe dogwots bek'irunee, shoklirwotswere kawdek't sha'irune, een shodetswotsu s'aynirune, gidik'uwotswere shishirune, k'irtswotswere tuwirune, t'owwotssho doo shisho nabeyirwee."},{"book":"Luk'as Dooshishiyo","chapter":"7","verse":"23","text":"Aak'o gene'ona tiatse maac' k'ut'rawoni?»"},{"book":"Luk'as Dooshishiyo","chapter":"7","verse":"24","text":"Yohans woshtswots k'az boamihakon Iyesus Yohans jango ash ashosh hank'o et keewo dek'b́tu, «Eeg s'iile worwots oot'at it weyiri? Jongon hake bako giwiru elt s'iilisheya?"},{"book":"Luk'as Dooshishiyo","chapter":"7","verse":"25","text":"Eeg bek'oshe keshat it weyiri? Tah sheeng tahiru asho s'ileya? Tah sheeng tahirwotsnat beyi sheeng beyirwotswo naash naashi mootsere bo fa'oni,"},{"book":"Luk'as Dooshishiyo","chapter":"7","verse":"26","text":"Aab taash keewwore, eeg s'iiloshe it keshi? Nebiyo s'ilosheya? Ee, itsh keewirwe, dab nebiyiyonyere iki bogtso s'ilishe."},{"book":"Luk'as Dooshishiyo","chapter":"7","verse":"27","text":"7:27 Mil. 3:1  Bíwere ‹Eshe! n shin shinatse beshar n weerindo k'aniytwo twosh na'o deyitwe,› ett guut'etsoniye."},{"book":"Luk'as Dooshishiyo","chapter":"7","verse":"28","text":"Máátsatse shuuts jamwotsitse Yohansiyere bogo konwor aaliye, Ik'i mengstotsnmó jamotse muk'o bíyere bogfe.»"},{"book":"Luk'as Dooshishiyo","chapter":"7","verse":"29","text":"Han bo shishtsok'on ash jamo t'ilish ko'irwots dab bo'orerawo Yohans kishatse gupeyat boteshtsotse Ik'i fino arik b́wottsok'wo t'iwints bodek'i."},{"book":"Luk'as Dooshishiyo","chapter":"7","verse":"30","text":"Ferisawiwotsnat Muse nemo danifwotsnomó Yohanis kishon guperatsone ett Ik'i shuntso k'efatniye botesh."},{"book":"Luk'as Dooshishiyo","chapter":"7","verse":"31","text":"Manats dabt Iyesus hank'owa bí'et, «Eshe and dúri s'oot'an egonton boon ariywta? Eege bo arik'úna?"},{"book":"Luk'as Dooshishiyo","chapter":"7","verse":"32","text":"Gawiyi beyoke bedek't kaashirw nana'uwotsi arefne, boowere boatsatseyo s'eyeyat ‹Turaro itsh nofugi, itmó duuwatste, eepi jááwono nojáwere eefatste,› etirwotsiye."},{"book":"Luk'as Dooshishiyo","chapter":"7","verse":"33","text":"Gupfo Yohans b́woor misho b́marawonat weyniy bíron b́úyawon b́watsosh ‹Fo'erawoniye bí'atse fa'oni› it eti."},{"book":"Luk'as Dooshishiyo","chapter":"7","verse":"34","text":"Ando ash na'o mafere úshfere b́watsosh, ‹S'iilere maac' geenzonat máshetsana, t'ilish ko'ifwotsnat morrets ashuwotssho kod'i ashe› it eti."},{"book":"Luk'as Dooshishiyo","chapter":"7","verse":"35","text":"Dan telefu arik b́ woto b nana'atsnee b be'efonye.» bíet."},{"book":"Luk'as Dooshishiyo","chapter":"7","verse":"36","text":"Ferisawiwotsitse iko Iyesusi b́gale aaw misho b́metwok'o b́ s'eegi, Iyesuswere ferisawiya eteetsman gal amt mishimarats t'iin b́dek'i,"},{"book":"Luk'as Dooshishiyo","chapter":"7","verse":"37","text":"Kit manitse morr finon daneets mááts iku fa'a b́tesh, bíwere Iyesus fersawiya eteetsman gale mishimaratse b́beyirwok'o b shishtsok'on shituwo bin s'eentso albat'rosiya eteets shútson dozets blk'at'iyon s'eents shituwo dek'at bweyi."},{"book":"Luk'as Dooshishiyo","chapter":"7","verse":"38","text":"7:37-38 Mat. 26:7; Mar. 14:3; Yoh. 12:3  Iyesus shutsomantse b́ tufi ganoke need'dek' eepfetsat b́ tufo bi ac'uwon ok'iyfetsat b took s'iron bfiri, b́ tufuwotsno jobefetsat shitúwon bfuutiri."},{"book":"Luk'as Dooshishiyo","chapter":"7","verse":"39","text":"Ferisawiya eteets waa misho moowe ett s'egtsman wotiruman b́ bek'tsok'on, «Ashaan nebiya wotink'ere bín shú'iru máátshan koni b wotonat aak'o morretsk bwoto danak'e b́teshi» ett b́ nibotse b́ gawi."},{"book":"Luk'as Dooshishiyo","chapter":"7","verse":"40","text":"Iyesuswere, «Sim'ono! neesh tkeewit keew iko detsfe,» bíet."},{"book":"Luk'as Dooshishiyo","chapter":"7","verse":"41","text":"Iyesuswere hank'o etfere keewo dek't b́ tuu, «Ash iko git ashuwotssh gizo gushitso fa'e b́ tesh, iko atse úts bal dinariyo, ando ikoatse balk'ats dinariyo b́ tesh."},{"book":"Luk'as Dooshishiyo","chapter":"7","verse":"42","text":"Gitetswotswere bogushtso dasho bo maawere boatsi k'awntsman dasho k'ayk'rore bí et, eshe aab bogitetsitse boosh giz gushitsman bogshde'er shunetuwo aawi arefa neesha?» bí et."},{"book":"Luk'as Dooshishiyo","chapter":"7","verse":"43","text":"Sim'onwere, «Ay k'awntso b́ daywok'o orowe eteetso bogshde bín b́ shuneetwok'o arefee taasha,» ett bíaany."},{"book":"Luk'as Dooshishiyo","chapter":"7","verse":"44","text":"Maniye hakon Iyesus máátsu maants wongr ett aanat Sim'onsh hank'o bí'et «Máátsani bek'irwiya? Taa n moots t kindihakon nee dab tutuf mashi aatso doratsne, bimó ttufo biac'won mashat b took s'irone b firiri."},{"book":"Luk'as Dooshishiyo","chapter":"7","verse":"45","text":"Nee taan jamo niator joberatsne, bimó n meyits t kindron t tufo jobo ned'iratsaniye,"},{"book":"Luk'as Dooshishiyo","chapter":"7","verse":"46","text":"Nee t tookats zeyito dab furatsne, bimó t tufwotsi shitwo futraniye."},{"book":"Luk'as Dooshishiyo","chapter":"7","verse":"47","text":"Manshe bi ayi dek'at b shuntsotsne b morro ayone bish orowe eteyi maniye neesh t keewi, b́ morro múkshdek't oorowe eteetsonmó b́shunwere múkshdek'tniye.»"},{"book":"Luk'as Dooshishiyo","chapter":"7","verse":"48","text":"Maniye hakon Iyesus máátsmansh, «N morro neesh orowe eteere,» bí et."},{"book":"Luk'as Dooshishiyo","chapter":"7","verse":"49","text":"Bínton mishimarotse mafetst teshtswotsmó «Morronor orowe etetwuhan kone?» ett bonibotse gawo dek't botuu."},{"book":"Luk'as Dooshishiyo","chapter":"7","verse":"50","text":"Iyesusmó máátsmansh «N imnetiyo neen kashire, jeenon amee!» bí et."}]}