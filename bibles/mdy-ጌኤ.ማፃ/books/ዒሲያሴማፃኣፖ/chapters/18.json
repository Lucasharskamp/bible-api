{"data":[{"book":"ዒሲያሴ ማፃኣፖ","chapter":"18","verse":"1","text":"ዒቶጲያኮ ዎሮ ሱካ፥ ዡኡዣ ጋኣሲ ዑኡሲ ዋይዚንታ ዓጬሎም ባዴዔ! 18፡1 ሶፖ. 2፡12።"},{"book":"ዒሲያሴ ማፃኣፖ","chapter":"18","verse":"2","text":"ዬና ዓጬላ ኪኢቶ ዓሶ ማጫሬና ኮሺንቴ ዋኣፆና ፒንቆ ጎንጊ ዓባዬ ዎሮና ዳካኔ፤ ዴራ ዒዞኮ ዖዶሲ፥ ዑፃኣ ሺኢቺ፤ ዓጫ ዔያቶኮ ዎርዚና ፓቂንቴያ፥ ዶዲ ጊንሣ ሃሣ ዎልቄና ዓኣያ ማዔያታሢሮ ዓጮ ቢያይዳ ናንጋ ዓሶ ባንሢ ዒንሢ ሩኡራ ኪኢቶ ዓሳ ዓኣዹዋቴ።"},{"book":"ዒሲያሴ ማፃኣፖ","chapter":"18","verse":"3","text":"ሳዖይዳ ናንጋ ዓሳ ቢያ ዋይዙዋቴ! ዹኮ ቶኦካ ዾቂንቴ ባንዲራ ዓጊፃኣና ማሊ ጶቂሡዋቴ! ዛዬ ዋርቂንታኣናኣ ዋይዙዋቴ፤"},{"book":"ዒሲያሴ ማፃኣፖ","chapter":"18","verse":"4","text":"ናንጊና ናንጋ ጎዳ ታኣም ሂዚ ጌዔኔ፦ «ዓባ ሳዛ ማዔ ዎዶና ሜታ ባኣያ ፖዓ ዓቢጉዲ፥ ሃሣ ማኣሎ ቡሮ ዓጊኖና ሱኡላ ዋኣንቶ ኬዳ ዖልኬጉዲ ታኣኒ ታኣኮ ጫሪንጫ ናንጋ ኬኤፃፓ ዓጊፁዋዖ ዚቲ ጌይ ዛጋንዳኔ።"},{"book":"ዒሲያሴ ማፃኣፖ","chapter":"18","verse":"5","text":"ዎይና ካፄም ቲቂ ዔኮንዶሢኮ ቤርታ ቡና ዲኢኒ ዓሚ ካፄ ዎዶና ዎይኖ ሚፆኮ ሶያ ዓንጊና ቲቂንቲ ኬኤሪንታሢጉዲ ፆኦሲ ዬኖ ዓጬሎ ዴሮ ቲቂ ባይዛንዳኔ።"},{"book":"ዒሲያሴ ማፃኣፖ","chapter":"18","verse":"6","text":"ዔያቶ ፖኦሊሶኮ ሌዛ ጫሪንጮ ካፖና ዓሳ ናንጉዋ ዳውሎ ቦዖም ሙኡዚ ማዓንዳኔ፤ ዖጎፆና ካፓ፥ ባርጎና ሃሣ ካዮ ቦዓ ሙዒ ሻኣጫንዳኔ።»"},{"book":"ዒሲያሴ ማፃኣፖ","chapter":"18","verse":"7","text":"ቢያ ባኮ ዎይሣ ጎዳ ማዔ ፆኦዛሢ ዓጮ ቢያ ዲቃሢ ዒጊቻ ዎልቃ ዓኣ፥ ዑፃ ሺኢቺ ማዔ፥ ዔጳኣ ዖዶሲ፥ ዎልቄና ዶዲ ማዔ፥ ዎሮና ፓቂንቴ ሳዓ ዓኣ ዬያ ዴሮይዳፓ ዒንጎ ባኣዚ ዔኪንታ ኬሊ ሙካንዳኔ፤ ዔያታ ቢያ ባኮ ዎይሣ ጎዳ ማዔ ፆኦዛሢ ካኣሽኪንታ ፂዮኔ ጌሜሮ ዬዓንዳኔ።"}]}