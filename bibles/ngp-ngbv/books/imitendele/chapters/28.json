{"data":[{"book":"Imitendele","chapter":"28","verse":"1","text":"Kize kibule vedi mwe isi nk'havu, nekibunk'hula kugamba kisiwa kiya nekiketangwa Malita."},{"book":"Imitendele","chapter":"28","verse":"2","text":"Wakaya wa aho wandaga wedi vitendese kwetu fula neikakonga kunya naho nokukalosa, ivo niyo wagima moto na kukitanga."},{"book":"Imitendele","chapter":"28","verse":"3","text":"Paulo alogotaga kazilo kadodo kakwe nk'huni niyo azigeela mo moto, aaho kwajili ye kizihuye cho moto, niyo kwa laila nyoka mwe zink'huni na kumluma Paulo mwo mkono nokung'ang'anila ahadya."},{"book":"Imitendele","chapter":"28","verse":"4","text":"Wakaya wa hadya weze waione idya inyoka yaning'inila mwo mkono wakwe niyo wagamba, “Kindedi mnt'hu uyu kakoma, hamwenga na kugamba kayokolwa kulawa mwe kubanika mwe bahali, kuzumilwa kunda ywedi ha meso ha Mnungu hokumleke agendeele kunda mgima.”"},{"book":"Imitendele","chapter":"28","verse":"5","text":"Mna Paulo nakaikung'unt'hila momoto idya inyoka naho halumizwe hohose."},{"book":"Imitendele","chapter":"28","verse":"6","text":"Wadya want'hu nawakakawiila kugamba hegu nakalulumka, naho hegu nakagwa na kubanika aaho. Mna weze wagojele kwa lupisi lutali, haheina kuwona kugamba Paulo kapatigwa ni mbuli yoyose iihile, nawahitula zifanyanyi zawe mwa yehe na kugamba, “Yehe mnungu!”"},{"book":"Imitendele","chapter":"28","verse":"7","text":"Handaga hiho hale na hant'hu hadya handaga ne migunda ya Pubilio, mkulu we kisiwa kiya. Pubilio Akihokelaga kwa kise, no kunda wageni wakwe kwa mazuwa matatu."},{"book":"Imitendele","chapter":"28","verse":"8","text":"Ise dya Pubilio andaga mnyonge wa molusazi, mnyonge wa misango ya kuhala, Paulo nakagenda kumuwona, eze abinde kuvika Mnungu agelekaga mikono mo mnyonge no kumhonya."},{"book":"Imitendele","chapter":"28","verse":"9","text":"Kwa kulaila idyo, wanyonge wose mwe kisiwa kiya naweza na kuhonyigwa."},{"book":"Imitendele","chapter":"28","verse":"10","text":"Want'hu wakink'haga mageleko, naho kize kikonge naho utafi nawagela mwe ngalawa vint'hu vingi kikuviunga mwe nt'hambo."},{"book":"Imitendele","chapter":"28","verse":"11","text":"Ize yomboke miyezi mitatu, nekikonga naho utafi wetu mwe ngalawa imwenga ya Alekizandilia, ikwitangwa “Milungu Mapasa”, ngalawa iyo yaikaga nt'hulwe hekisiwa mo msimo wose we mp'heho."},{"book":"Imitendele","chapter":"28","verse":"12","text":"Nekibula mo mzi wa Silakusa, no kwikala aho mazuwa matatu."},{"book":"Imitendele","chapter":"28","verse":"13","text":"Kulawa uko nekikonga utafi na kuzunguluka no kubula mo mzi Legio. Dize dyomboke zuwa dimwenga ink'hung'unto neikonga kuvuguta kulawa kusini, naho yeze yomboke mazuwa maidi nekibula kwe bahali ya Potioli."},{"book":"Imitendele","chapter":"28","verse":"14","text":"Uko chawabwiilagwa wandugu wahuwila wengi wakilombezaga kikale nao kwa juma dimwenga. Naivo nekibula Loma."},{"book":"Imitendele","chapter":"28","verse":"15","text":"Wahuwila wa kudya Loma weze weve zimbuli zetu, naweza kukihokela hant'hu ha gwilo dya Apio na nyumba nt'hatu, Paulo eze awaone, nakamtogola Mnungu no kupata nguvu."},{"book":"Imitendele","chapter":"28","verse":"16","text":"Kize kibule Loma Paulo nakalekwa kwikala ekedu kedu hamwenga na mnk'hondo kumwamila."},{"book":"Imitendele","chapter":"28","verse":"17","text":"Mazuwa matatu yeze yomboke Paulo awetangaga wakulu we Kiyahudi wa hant'hu aho weze waduganyike, Paulo niyo awaganba, “Waizilaeli wambuyazangu, hata uneva miye hidamanye chochose kiihile hekikuzumilana na want'huwetu hegu vihendo viya kihokele kulawa kwa wakale wetu, nehitendigwa kunda mvugailwa kudya Yelusalemu no kwink'hizwa kwa Walumi."},{"book":"Imitendele","chapter":"28","verse":"18","text":"Weze waniuze no kuwona kugamba hyandile na masa yoyose, nawaunga kunilekela."},{"book":"Imitendele","chapter":"28","verse":"19","text":"Mna Wayahudi wamwenga nawalemela imbuli iyo, name niyo yaniunga kukant'ha lufani kwa Seuta ywa Kilumi, hata uneva hyandile na cha kuwalongeleza Waizilaeli wambuyazangu."},{"book":"Imitendele","chapter":"28","verse":"20","text":"Ivo nivo vilekile hilombeza kudugana no kusimuila na nyuwe, kwaviya hikakigwa mp'hingu kwe mbuli ye kawiilo idyo dya Izilaeli.”"},{"book":"Imitendele","chapter":"28","verse":"21","text":"Woho niyo wamgamba, “Suwe hakihokele baluwa yoyose ilaile Yudeya, naho hahali mndugu yeyose abuile aha kukink'ha ulosi ukint'hile, hegu kulonga chochose kiihile mwa weye."},{"book":"Imitendele","chapter":"28","verse":"22","text":"Mna nekikaunga kive zifanyanyi zako we mwenye, izimbuli zimwo mtwi wako, kwaviya kimanya kugamba kila hant'hu want'hu wasimuila hevikuligana ne difyo dyenyu.”"},{"book":"Imitendele","chapter":"28","verse":"23","text":"Basi wapangaga naye zuwa dyedi dya kudugana naye, naho wengi niyo wabula uko ekalaga. Kukongela mtondo mpaka kisingi Paulo naakawasimuila ulosi wo Useuta wa Mnungu, akageza kuwatenda wazumile zikulongwa mwa Yesu kwa kulawa mwe vitabu ve miko va Musa na va walotezi."},{"book":"Imitendele","chapter":"28","verse":"24","text":"Want'hu wamwenga mwa woho nawahuwila zimbuli zakwe, mna wamwenga hawahuwile."},{"book":"Imitendele","chapter":"28","verse":"25","text":"Basi niyo kwanda na kupangana kwe zifanyanyi mgati mwawe, umwo Paulo eze alonge mbuli ino, “Muye ywa Mnungu nakalonga vedi kwombokela kwo mlotezi Isaya mwe mbuli ya wakale wenyu!"},{"book":"Imitendele","chapter":"28","verse":"26","text":"Kwaviya nakagamba,"},{"book":"Imitendele","chapter":"28","verse":"27","text":"Kwaviya ubala wa want'hu awa ubwalata,"},{"book":"Imitendele","chapter":"28","verse":"28","text":"Paulo niyo agamba, “Elo manyeni kugamba ulosi udya wa Mnungu wo kukombola want'hu, wigalwa kwa want'hu hi Wayahudi woho na wautegeleze!”"},{"book":"Imitendele","chapter":"28","verse":"29","text":"Paulo eze alonge ivi, Wayahudi wahalawaga wakahigana woho kwa woho."},{"book":"Imitendele","chapter":"28","verse":"30","text":"Kwa myaka miidi migima Paulo naakekala mwe nyumba apangile yehe mwenye, niyo awahokela wose wezile kumlamsa."},{"book":"Imitendele","chapter":"28","verse":"31","text":"Nakanda akabilikiza Mbuli yo Useuta wa Mnungu, na kuhiniza mwa zumbe yesu Kilisito kwa weduvi haheina mafingizo yoyose."}]}