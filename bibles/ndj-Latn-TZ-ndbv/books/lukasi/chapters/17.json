{"data":[{"book":"Lukasi","chapter":"17","verse":"1","text":"Pambeli Yesu kavawombela vandundami vaki, “Findu fimugola mundu agoli sambi dafivi, lakini pishu kwa mundu yula mweni chambuja."},{"book":"Lukasi","chapter":"17","verse":"2","text":"Ingavelili ngiba mweni kumuwopela ligonguweli likomi mungulu na kumudubushila mulihiva, pitu kumuyambusha yumu va vananguta ava vagoli vifyu."},{"book":"Lukasi","chapter":"17","verse":"3","text":"Muyiloleyi!"},{"book":"Lukasi","chapter":"17","verse":"4","text":"Mani pakuvifya myanja saba kwa lijuva limu na kuwuya kwa yuwi padeta, ‘Nenga mbomela,’ topi mpomeli.”"},{"book":"Lukasi","chapter":"17","verse":"5","text":"Vandundami vamuwombilili Bambu, “Tuyongisheli ujumilwa.”"},{"book":"Lukasi","chapter":"17","verse":"6","text":"Bambu ayangulili, “Mani ujumilwa wenu ungavelili mdokwa kucha mbeyu dokwa ya likuyu, mungaweshili kuliwombela libiki ali lya likuyu, ‘Tupuki! Kameli kubahali!’ Na lyeni lingavajumilili."},{"book":"Lukasi","chapter":"17","verse":"7","text":"“Lakini ghani wa yumwi yaveli na ndumindumi yalima awu yadima vasenga, pawuya hela kufuma kufitava, amuwombeli, ‘Lopukeshi, wisi, wikali wulyi filivi?’"},{"book":"Lukasi","chapter":"17","verse":"8","text":"Wuli! Damuwombeli ng'odu, kucha undandili filivi, ndilyi, wuyiwopi ungimbanikili, mbaka pandulyili na kulanda, topi na mweni aweshi kulya?"},{"book":"Lukasi","chapter":"17","verse":"9","text":"Wuli damulumbi ndumindumi yula kwanongwa kagola kala chichuku chamulayishili?"},{"book":"Lukasi","chapter":"17","verse":"10","text":"Hata yumwi wuwowu, pamugolili kala fivavalayishili, mudeti, ‘Yufwi tuva vavanda vangajila fwayida, tugola hela fitudayiliwa kugola.’ ”"},{"book":"Lukasi","chapter":"17","verse":"11","text":"Yesu paghaveyi mumwanja kuyenda Yelusalemu apitilili Samaliya na Galilaya."},{"book":"Lukasi","chapter":"17","verse":"12","text":"Payingileyi chijiji chimu, atanganili na vandu lilongu vavelili na ukalava, vawolokili kutali."},{"book":"Lukasi","chapter":"17","verse":"13","text":"Vadetili kwa kulandusha, Yesu, Bambu, tuwoneli lusungu!"},{"book":"Lukasi","chapter":"17","verse":"14","text":"Pavawonili kavawombela, muyendi mukayilangushi kwa mtambika."},{"book":"Lukasi","chapter":"17","verse":"15","text":"Yumu wa vala pawonili kanana, kawuya kunu pakamjuma Chapanga kwa lishu likomi."},{"book":"Lukasi","chapter":"17","verse":"16","text":"Kayiyasilila pasi paulongolu pamawulu va Yesu kunu pakamuwombela Chapanga chikomu Bambu. Ayu avelili Msamaliya."},{"book":"Lukasi","chapter":"17","verse":"17","text":"Apa Yesu kadeta, “Wuli vandu vang'alishiwili vavelili lilongu duhu? Vala vamonga tisa vawa koti?"},{"book":"Lukasi","chapter":"17","verse":"18","text":"Awonikili ng'odu mundu wingi kandi yawuyili kumgayila Chapanga ukomi, ila ayu mhenja weka hela?”"},{"book":"Lukasi","chapter":"17","verse":"19","text":"Pambeli kamuwombela mundu yula, “Woloki uyendi, ujumilwa waku ukulowola.”"},{"book":"Lukasi","chapter":"17","verse":"20","text":"Chipindi chimu Mafwalisayu vamudashili Yesu, “Wutwa wa kumbindi kwa Chapanga dawuyisi ng'odu?”"},{"book":"Lukasi","chapter":"17","verse":"21","text":"Wala kwahela daweshi kudeta, ‘Wuva apa!’ Awu ‘Wuva pala!’ kwanongwa Wutwa wa kumbindi kwa Chapanga wuva gati ya yumwi.”"},{"book":"Lukasi","chapter":"17","verse":"22","text":"Pambeli kavawombela vandundami vaki, “Majuva davayisi damudobukeli kuliwona lijuva limu lya mwana wa mundu, lakini damuliwoni ng'odu."},{"book":"Lukasi","chapter":"17","verse":"23","text":"Vandu davawombeli, ‘Mloli, kawa pala!’ Awu, ‘Mloli, kawa apa!’ Lakini yumwi mukotoo kufuma wala kuvakovikela."},{"book":"Lukasi","chapter":"17","verse":"24","text":"Nongwa kucha wula lumuli paluwoneka lukung'alika kumbindi upandi wumu mbaka upandi wingi, dayivi kwa mwana wa mundu lila lijuva lyaki."},{"book":"Lukasi","chapter":"17","verse":"25","text":"Lakini dagobulewi tangila nendu na kulemiwa na ulelwa awu."},{"book":"Lukasi","chapter":"17","verse":"26","text":"Kucha yivelili chipindi cha Nuhu, dayivi wuwu pavafika majuva va mwana wa mundu."},{"book":"Lukasi","chapter":"17","verse":"27","text":"Vandu vayendileli kulya na kulanda, kuheta na kuhetiwa mbaka chipindi chila Nuhu payingilili musafina. Lilava likomi liyisa na kuvawulagha vosi."},{"book":"Lukasi","chapter":"17","verse":"28","text":"Dayiwi kucha chipindi cha Lutu. Vandu vayendilela kulya na kulanda, kuhemela na kuhemesha, kukweta mbeyu na kujenga."},{"book":"Lukasi","chapter":"17","verse":"29","text":"Lakini majuva vala Lutu pawukili Sodoma, motu na migonguveli ya motu dayitonyi kucha ndonya kufuma kumbindi na kuvawulagha vandu vosi."},{"book":"Lukasi","chapter":"17","verse":"30","text":"Ndambu dayivi majuva vala mwana wa mundu dalangushiwi."},{"book":"Lukasi","chapter":"17","verse":"31","text":"“Lijuva ali, yoyosi daghavi kumbindi ya lipaghali akotoo kusunuka kuyenda kaya kutola mali yaki na kucha mweni avelili kufitava akotoo kuwuya kumbeli kayaki."},{"book":"Lukasi","chapter":"17","verse":"32","text":"Mukumbuki yimupatili mdala wa Lutu."},{"book":"Lukasi","chapter":"17","verse":"33","text":"Yoyosi yadayila kugombola unofu waki dayiyaghamishi mweni, na yoyosi yayaghamisha unofu waki dawugomboli."},{"book":"Lukasi","chapter":"17","verse":"34","text":"Nguvalongela, lijuva ali vandu vavili davavi vakuwonja pamu, yumu datoliwi na yula monga dalekiwi."},{"book":"Lukasi","chapter":"17","verse":"35","text":"Vadadala vavili davavi vakushaya ukova pamu, yumu datoliwi na wingi dalekiwi.”"},{"book":"Lukasi","chapter":"17","verse":"36","text":"Vandu vavili davavi kufitava, yumu datoliwi na mumonga dalekiwi."},{"book":"Lukasi","chapter":"17","verse":"37","text":"Vandundami vaki vamdasha, “Koti Bambu?”"}]}