{"data":[{"book":"Abaefeso","chapter":"2","verse":"1","text":"Edda mwali mufiiridde mu byonoono byammwe ne mu bibi byammwe."},{"book":"Abaefeso","chapter":"2","verse":"2","text":"Ebyo bye mwatambulirangamu ng’emirembe egy’ensi bwe giri, nga mufugibwa omwoyo ogw’omukulu w’obuyinza obw’omu bbanga, omwoyo ogwa Setaani, ogufuga abajeemu bonna."},{"book":"Abaefeso","chapter":"2","verse":"3","text":"Edda naffe twatambuliranga mu kwegomba kw’emibiri gyaffe, nga tukola ebyo ebyegombebwanga omubiri n’ebirowoozo. Era okufaanana ng’abantu abalala bonna, naffe mu buzaaliranwa twali baakubonerezebwa ng’abalala bonna."},{"book":"Abaefeso","chapter":"2","verse":"4","text":"Kyokka olw’okwagala kwe okungi, n’ekisa kye ekingi,"},{"book":"Abaefeso","chapter":"2","verse":"5","text":"ne bwe twali nga tufiiridde mu bibi byaffe, yatufuula abalamu awamu ne Kristo. Mwalokolebwa lwa kisa."},{"book":"Abaefeso","chapter":"2","verse":"6","text":"Katonda yatuzuukiriza wamu ne Kristo okuva mu kufa ne tufuna obulamu, era atutuuzizza mu bifo eby’omu ggulu, okumpi ne Kristo Yesu."},{"book":"Abaefeso","chapter":"2","verse":"7","text":"Ekyo Katonda yakikola alyoke alage, mu mirembe egigenda okujja, ekisa kye ekingi kye yatukwatirwa mu Kristo Yesu."},{"book":"Abaefeso","chapter":"2","verse":"8","text":"Mwalokolebwa lwa kisa olw’okukkiriza. Tekwava mu mmwe, wabula kirabo kya Katonda."},{"book":"Abaefeso","chapter":"2","verse":"9","text":"Tekwatuweebwa lwa bikolwa byaffe; noolwekyo omuntu yenna aleme okwenyumirizanga."},{"book":"Abaefeso","chapter":"2","verse":"10","text":"Tuli mulimu gwa Katonda, abaatondebwa mu Kristo Yesu, okukolanga ebikolwa ebirungi, nga Katonda bwe yatuteekerateekera."},{"book":"Abaefeso","chapter":"2","verse":"11","text":"Noolwekyo mujjukire, ng’edda mmwe abaali Abaamawanga mu mubiri, abaayitibwanga abatali bakomole abo abeeyita abaakomolebwa, kyokka nga baakomolebwa mu mubiri na ngalo z’abantu,"},{"book":"Abaefeso","chapter":"2","verse":"12","text":"nga mu biro biri temwamanya Kristo. Temwabalirwa mu ggwanga lya Isirayiri, era ng’Abaamawanga, temwalina mugabo mu ndagaano ya Katonda ey’ekisuubizo. Mwali wala ne Katonda, nga n’essuubi temulina."},{"book":"Abaefeso","chapter":"2","verse":"13","text":"Naye kaakano mu Kristo Yesu, mmwe abaali ewala mwasembezebwa olw’omusaayi gwa Kristo."},{"book":"Abaefeso","chapter":"2","verse":"14","text":"Kristo gy’emirembe gyaffe, oyo eyatufuula ffe Abayudaaya nammwe Abaamawanga, okuba omuntu omu, ng’amenyeewo ekisenge ekya wakati eky’obulabe, ekyatwawulanga."},{"book":"Abaefeso","chapter":"2","verse":"15","text":"Yadibya n’etteeka mu mateeka, alyoke yeetondemu omuntu omuggya ava mu babiri, ng’aleeta emirembe,"},{"book":"Abaefeso","chapter":"2","verse":"16","text":"alyoke atabaganye ababiri okufuuka omubiri gumu eri Katonda olw’omusaalaba, bwe yazikiririza obulabe ku gwo."},{"book":"Abaefeso","chapter":"2","verse":"17","text":"Yajja okubuulira emirembe abo abaali ewala ne Katonda, n’abo abaali okumpi naye."},{"book":"Abaefeso","chapter":"2","verse":"18","text":"Ku bw’oyo Kristo ffenna tuyita mu Mwoyo omu okutuuka eri Kitaffe."},{"book":"Abaefeso","chapter":"2","verse":"19","text":"Noolwekyo temukyali baamawanga oba abagwira, wabula muli ba kika kimu n’abatukuvu, abantu ba Katonda, era muli ba mu nnyumba ya Katonda."},{"book":"Abaefeso","chapter":"2","verse":"20","text":"Mwazimbibwa ku musingi ogw’abatume ne bannabbi, nga Kristo Yesu ly’ejjinja ekkulu ery’oku nsonda."},{"book":"Abaefeso","chapter":"2","verse":"21","text":"Mu oyo ffenna tuzimbibwa wamu ne tugattibwa wamu ne tubeera essinzizo ettukuvu mu Mukama waffe."},{"book":"Abaefeso","chapter":"2","verse":"22","text":"Era nammwe mwazimbibwa wamu mu kizimbe ekyo Kristo ky’azimbye okubeeranga ekifo Omwoyo wa Katonda mwabeera."}]}