{"data":[{"book":"1 Petiri","chapter":"4","verse":"1","text":"Kwaapfila Kiristu tsakadununzika mlukuli mwake, namwe pfipfila muwe na chinu chichila chayalangule, kwaapfila ayula iyadununzike mlukuli, ng'elunga bae ne nzambi."},{"book":"1 Petiri","chapter":"4","verse":"2","text":"Kulawa sambi, ughima wenu iusighale hano muisi, mkale ka pfayobama Imulungu na si ka pfambama wenyegho bae."},{"book":"1 Petiri","chapter":"4","verse":"3","text":"Kwaapfila ghumwande tsamkala na matsuwa mengi gha kutenda aghala ghawotenda iwanu ing'awammanyile Imulungu, tsamkala iwanu waghoni, mwosulukila pfihile, mwopatika, mwotenda pfihungo ipfamkunwa ng'ani na kutenda pfinu pfa chinyala na kutambikila ipfinyagho, ipfili chinu cha kuhila."},{"book":"1 Petiri","chapter":"4","verse":"4","text":"Sambi iwanu awo ing'awammanyile Imulungu wokangawala kwaapfila ng'amwilongotsa nawo keli mne kutenda ghehile, apfo womlighani."},{"book":"1 Petiri","chapter":"4","verse":"5","text":"Lekeni wana mbuli yo ukwidika kwe Imulungu, baho hayatsowahigha iwanu waghima ne iwafile."},{"book":"1 Petiri","chapter":"4","verse":"6","text":"Kwaajili ayo Imbuli Inoghile tsaipetelighwa hata kwe iwanu iwafile, ili wahighighwe mlukuli ka pfawohighighwa iwanu wangi, wakale mne muhe ka pfayobama Imulungu."},{"book":"1 Petiri","chapter":"4","verse":"7","text":"Ukumala kwa pfinu pfose kwahabehi. Apfo mwalangitse, mkale meso ili mdahe kulomba."},{"book":"1 Petiri","chapter":"4","verse":"8","text":"Kubita ghose, mwinoghele ng'ani mwemwe kwa mwemwe, kwaapfila unoghelo ughubikagha nzambi nyingi."},{"book":"1 Petiri","chapter":"4","verse":"9","text":"Mwibokele kwa uluso mwemwe kwa mwemwe mmakaye mwenu bila kunung'unika."},{"book":"1 Petiri","chapter":"4","verse":"10","text":"Chila munu yatumile achila chayagholelighwe ne Imulungu kuwapfila wanu wangi, ka mwimilitsi yanoghile mna tsawadi tsinoghile tse Imulungu."},{"book":"1 Petiri","chapter":"4","verse":"11","text":"Imunu wowose ang'alonga, mbuli tsake tsiwe ka tsa Imulungu. Imunu wowose ang'atumikila, atende kwa ngupfu tsayeng'ighwe ne Imulungu, ili Imulungu yatunyighwe kubitila Yesu Kiristu mna ghose. Kuna yeye Imulungu wolawa utunitso ne ngupfu ghamatsuwa ghose ghendo. Amina."},{"book":"1 Petiri","chapter":"4","verse":"12","text":"Sale tsangu, mleke kukangawala kwa maghetso gha usungu ighampata, ka apfila ichinu ichimlawilani chigheni."},{"book":"1 Petiri","chapter":"4","verse":"13","text":"Lekeni mdeng'elele kwaapfila tsamghaya ka Kiristu pfayaghayile, ili hautsoghubulighwa utunitso wake mdeng'elele ghendo."},{"book":"1 Petiri","chapter":"4","verse":"14","text":"Mng'alighighwa kwaapfila mwomuwinza Kiristu, deng'eleleni, kwaapfila Ghumuhe we utunitso we Imulungu kokala namwe."},{"book":"1 Petiri","chapter":"4","verse":"15","text":"Ka kwoghanzika, uleke kughanzika kwaapfila ghweghwe kwa imunu iyokoma, mbapfi au imunu iyotenda ghehile au yakwingilila mbuli tse iwanu wangi."},{"book":"1 Petiri","chapter":"4","verse":"16","text":"Lekeni ka kwodununzika kwaapfila ghweghwe kwa Mkiristu, uleke kwona chinyala, ila umtunitse Imulungu kwa kukemighwa kwa taghwa lya Kiristu."},{"book":"1 Petiri","chapter":"4","verse":"17","text":"Kwaapfila chipindi cha kuhigha chipfika, na chakwandusa ne iwanu we Imulungu, na ka chakwandusa na twetwe, itsakuwatse kwe iwanu wala yang'awotegheletsa Imbuli Inoghile ye Imulungu?"},{"book":"1 Petiri","chapter":"4","verse":"18","text":"Ka Ghamaandiko Mahenzeluka pfagholonga,"},{"book":"1 Petiri","chapter":"4","verse":"19","text":"Apfo iwanu wala iwodununzika ka pfayobama Imulungu, wamuhuwile Mulumba wawo iyotogholighwa na waghendelele kutenda ghanoghile."}]}