{"data":[{"book":"1 Johani","chapter":"1","verse":"1","text":"Izvo zvakanga zviripo kubva pakutanga, izvo zvatakanzwa, zvatakaona nameso edu, zvatakatarira uye zvatakabata namaoko, izvozvi ndizvo zvatinoparidza zveShoko roupenyu."},{"book":"1 Johani","chapter":"1","verse":"2","text":"Upenyu hwakaonekwa; takahuona uye tikapupura nezvahwo, uye tinoparidza kwamuri upenyu husingaperi, hwakanga huri kuna Baba uye hwakaratidzwa kwatiri."},{"book":"1 Johani","chapter":"1","verse":"3","text":"Tinoparidza kwamuri zvatakaona nezvatakanzwa, kuti nemiwo mugowadzana nesu. Uye tinowadzana naBaba noMwanakomana wavo, Jesu Kristu."},{"book":"1 Johani","chapter":"1","verse":"4","text":"Tiri kunyora izvi kuti mufaro wedu uzadziswe."},{"book":"1 Johani","chapter":"1","verse":"5","text":"Iyi ndiyo mharidzo yatakanzwa kwaari uye yatinoparidza kwamuri kuti: Mwari ndiye chiedza; maari hamuna rima zvachose."},{"book":"1 Johani","chapter":"1","verse":"6","text":"Kana tichiti tinowadzana naye asi tichifamba murima, tinoreva nhema uye hatigari muchokwadi."},{"book":"1 Johani","chapter":"1","verse":"7","text":"Asi kana tichifamba muchiedza, saiye ari muchiedza, tinowadzana nomumwe nomumwe wedu, uye ropa raJesu, Mwanakomana wake, rinotinatsa pazvivi zvose."},{"book":"1 Johani","chapter":"1","verse":"8","text":"Kana tichiti hatina chivi, tinozvinyengera uye chokwadi hachizi matiri."},{"book":"1 Johani","chapter":"1","verse":"9","text":"Kana tichireurura zvivi zvedu, iye akatendeka uye akarurama, uye achatikanganwira zvivi zvedu agotinatsa pakusarurama kwose."},{"book":"1 Johani","chapter":"1","verse":"10","text":"Kana tichiti hatina kutadza, tinomuita murevi wenhema uye shoko rake harizi matiri."}]}