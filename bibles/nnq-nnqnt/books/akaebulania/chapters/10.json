{"data":[{"book":"Akaebulania","chapter":"10","verse":"1","text":"Kwa yene Malagilo kiwili tu cha ilebe yambone eipakuika na ngiti picha tegatega ya ilebe ya kwelije, lilumbo ulyale lya malagilo eipangigwa chaka mpaka chaka, kuotwaje ngu katenda baba abagongalela babe tegatega."},{"book":"Akaebulania","chapter":"10","verse":"2","text":"Anda bandu benia abanng'ongalela Nnoongo bakabi bajeguigwe mabaja gabe kweli, kabi bikibwenije kabele kube bina mabaja nu kupanga malumbo kabi kujendakije kupanga malumbo."},{"book":"Akaebulania","chapter":"10","verse":"3","text":"Nambu malumbo genia gatendigwa kila chaka kakombokea bandu kutenda bakweti mabaja gabe."},{"book":"Akaebulania","chapter":"10","verse":"4","text":"Magambu myai ja ng'ombe na mbui kuotwaje ngu kuboya mabaja."},{"book":"Akaebulania","chapter":"10","verse":"5","text":"Nga magambu Kilisto apakiba akaika padunia, ngannengela Nnoongo,"},{"book":"Akaebulania","chapter":"10","verse":"6","text":"Lilumbo li inyama yu kutinia andaje malumbo gukuboya mabaja gunhwalalije."},{"book":"Akaebulania","chapter":"10","verse":"7","text":"Penia nganenga,"},{"book":"Akaebulania","chapter":"10","verse":"8","text":"Panani palenga, “Mpaije nu kunhwalalije lilumbo li inyama yu kutinia, na malumbo gukuboya mabaja.” Alenga yene iganukube malumbo genia gapangigwa andi pagapala malagilo."},{"book":"Akaebulania","chapter":"10","verse":"9","text":"Penia ngalenga, “Mbi pamba, Mwe mana Nnoongo, nhike kamula gampala mwenga.” Yene Nnoongo ngaliboya lilumbo likutumbula lyenie ngammeka Kilisto kube lilumbo."},{"book":"Akaebulania","chapter":"10","verse":"10","text":"Magambu Yesu Kilisto ngalenganakia kupala kwa Nnoongo, twe tujeguigwa mabaja gito ku lilumbo kukuboigwa mmele gwakwe gwapanga mala pakamwe tu bai."},{"book":"Akaebulania","chapter":"10","verse":"11","text":"Kila nkung'i kamwa liengo lyakwe lyukung'ongalela Nnoongo lya kila machoba nu kupanga malumbo ugaga pajingi, lilumbo lyangaotola ngu kuboya mabaja."},{"book":"Akaebulania","chapter":"10","verse":"12","text":"Nambu Kilisto ngapanga lilumbo limwe kwa magambu ga mabaja goa, machoba goa pangapela, kuboka penia ngatama kingonu cha kalelo cha Nnoongo,"},{"book":"Akaebulania","chapter":"10","verse":"13","text":"kutumbu kingobu chenie balenda akangondwa bakwe batamile."},{"book":"Akaebulania","chapter":"10","verse":"14","text":"Ku lilumbo lyakwe limwe, batei balimbe machoba goa pangapela boa abajeguigwe mabaja gabe."},{"book":"Akaebulania","chapter":"10","verse":"15","text":"Nu Uhuke jwa Chwapi matupa kuchalakicha kwakwe. Pukutumbu alenga,"},{"book":"Akaebulania","chapter":"10","verse":"16","text":"Angwana balenga, “Lende nga lilagano elimbakulagana nabo, machoba agaika,"},{"book":"Akaebulania","chapter":"10","verse":"17","text":"Kabe ngalenga,"},{"book":"Akaebulania","chapter":"10","verse":"18","text":"Yene mabaja anda galekekigwe, kupaligwaje kabele kupanga malumbo gu kuboya mabaja."},{"book":"Akaebulania","chapter":"10","verse":"19","text":"Akalongo, ku myai ja Yesu tupatite mwojo gwanga jogopa kujingila paali pa Chwapi."},{"book":"Akaebulania","chapter":"10","verse":"20","text":"Kilisto atujogoli ndela nhyono, ndela ejitulongalea ku bwomi, kupete lipazia lyenie, yani mmele gwakwe mwene."},{"book":"Akaebulania","chapter":"10","verse":"21","text":"Tukweti Nkung'i Nkolongwa juna kinala ku nyumba ja Nnoongo."},{"book":"Akaebulania","chapter":"10","verse":"22","text":"Kwa yene tummandakile Nnoongo kwa mwojo gwa kweli ni imani tegatega nu ku myojo ejijegwike kuboke gambu gwa myojo mibaja nu kumibele ejijeleigwe kwa mache ga chwapi."},{"book":"Akaebulania","chapter":"10","verse":"23","text":"Tuagabale muno lihyobalelo lya imani ito, lyakagalambukaje, magambu Nnoongo ojwabekite lilagano lyakwe nga juna kuaminika."},{"book":"Akaebulania","chapter":"10","verse":"24","text":"Tukachane kujangatana kwa magambu ga kupala nkachane kupalana nu kutenda gambone."},{"book":"Akaebulania","chapter":"10","verse":"25","text":"Tukakotokaje kongana pamwe, andi lukobo lwa bandu bange banga kongana. Nambu tupaligwa tupegane mwojo andi putumanyi kutenda lichoba lya Angwana libandakile."},{"book":"Akaebulania","chapter":"10","verse":"26","text":"Magambu, andatujendekie kutenda mabaja nyamii kuboka pa kumanya kweli, libije lilumbo elioto kupangigwa kabele kwa magambu ga kuboya mabaja."},{"book":"Akaebulania","chapter":"10","verse":"27","text":"Echikiigile kulende kwa mbwele hukumu ja Nnoongo na mwoto nkale ogupakajomola boa abankana Nnoongo."},{"book":"Akaebulania","chapter":"10","verse":"28","text":"Mundu jwajoa jwangaagabala Malagilo ga Musa, ngakomigwa pangabe na kia anda pabi na uchalakichi gwa bandu abele andaje atatu."},{"book":"Akaebulania","chapter":"10","verse":"29","text":"Bo, mundu jwanga nhwagabala Mwana jwa Nnoongo nu kujibembula myai ji lilagano lya Nnoongo ejinnyegwiye na mundu jwantukana Uhuke jwa Nnoongo jwatupe kindimba, apaligwa kupata hukumu ngolongwa andi nike?"},{"book":"Akaebulania","chapter":"10","verse":"30","text":"Magambu tuumanyi jwalengita, “Nenga manepa kisasi, nenga manepa,” na jwombe ngalenga uyo, “Angwana mabahukumula bandu bakwe.”"},{"book":"Akaebulania","chapter":"10","verse":"31","text":"Kilebe chu kujogopa muno Nnoongo anda ampukile nu kunhwukumula!"},{"book":"Akaebulania","chapter":"10","verse":"32","text":"Nkombokelange agapitile machoba gu kutumbula kuboka pa kukibola nhwalo gwa Kilisto. Iganukube machoba genia makiba na kupotekigwa kujingi, mangweto ngunhwimbililanga."},{"book":"Akaebulania","chapter":"10","verse":"33","text":"Chengi kingobu ngantukanigwa na kumpe oni nnongi ja bandu, chengi kingobu ngannyeketela kikilonda na abapotekigwe ndela ujojo."},{"book":"Akaebulania","chapter":"10","verse":"34","text":"Kweli ngamabone kia bandu ababi mukipungo na pabampoka ilebe inu ngunhwalalila mwojo gambu ngammanya kutenda nkweti ilebe yambone muno nu yukujendeke machoba goa pangapela."},{"book":"Akaebulania","chapter":"10","verse":"35","text":"Makaoyangaje lihyobalelo linu, gambu lipakumpe hupo ngolongwa muno."},{"book":"Akaebulania","chapter":"10","verse":"36","text":"Mpaligwa kuimbalila kupala nhwotolange kulenganakia gapala Nnoongo nu kupokela chache chalagile."},{"book":"Akaebulania","chapter":"10","verse":"37","text":"Magambu Majandiko ga Chwapi galenga,"},{"book":"Akaebulania","chapter":"10","verse":"38","text":"Nambu mundu ojwatama kukunhwalali Nnoongo malama ku imani,"},{"book":"Akaebulania","chapter":"10","verse":"39","text":"Nambu twenga tubandu ababuja unyuma nu kujomoka, nambu twe tabandu bina imani nu koligwa."}]}