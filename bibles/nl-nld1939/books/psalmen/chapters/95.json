{"data":[{"book":"Psalmen","chapter":"95","verse":"1","text":"Komt, laat ons juichen ter ere van Jahweh, Jubelen voor de Rots van ons heil;"},{"book":"Psalmen","chapter":"95","verse":"2","text":"Laat ons met lofzangen voor zijn aangezicht treden, En onze liederen voor Hem zingen:"},{"book":"Psalmen","chapter":"95","verse":"3","text":"Want Jahweh is een machtige God! Hij is Koning, boven alle goden verheven:"},{"book":"Psalmen","chapter":"95","verse":"4","text":"Hij houdt in zijn hand de diepten der aarde, En de toppen der bergen behoren Hem toe;"},{"book":"Psalmen","chapter":"95","verse":"5","text":"Van Hem is de zee, Hij heeft ze geschapen, Het vaste land, dat zijn hand heeft gemaakt!"},{"book":"Psalmen","chapter":"95","verse":"6","text":"Komt, buigen en werpen wij ons neer, Knielen wij voor Jahweh, die ons heeft geschapen;"},{"book":"Psalmen","chapter":"95","verse":"7","text":"Want Hij is onze God, Wij het volk, dat Hij leidt, En de kudde aan zijn hand! Als gij dan heden mijn stem verneemt,"},{"book":"Psalmen","chapter":"95","verse":"8","text":"Verstokt uw hart als bij Meriba niet; Als op de dag van Massa in de woestijn,"},{"book":"Psalmen","chapter":"95","verse":"9","text":"Toen uw vaders Mij tartten en beproefden, Ofschoon ze mijn werken hadden aanschouwd!"},{"book":"Psalmen","chapter":"95","verse":"10","text":"Veertig jaar lang was dat geslacht Mij een walg, En Ik sprak: Steeds dwaalt hun hart van Mij af, En mijn wegen kennen ze niet."},{"book":"Psalmen","chapter":"95","verse":"11","text":"Daarom zwoer Ik in mijn toorn: Neen, ze zullen niet ingaan in mijn Rust!"}]}