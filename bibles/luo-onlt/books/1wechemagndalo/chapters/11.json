{"data":[{"book":"1 Weche Mag Ndalo","chapter":"11","verse":"1","text":"Jo-Israel duto nobiro Hebron ir Daudi ma giwacho niya, “Wan ogandani kendo wan remo achiel."},{"book":"1 Weche Mag Ndalo","chapter":"11","verse":"2","text":"E ndalo mokadho kata ka Saulo ne ruoth in ema ne itelo ni jo-Israel e lwenjegi. Kendo Jehova Nyasaye ma Nyasachi nowachoni niya, ‘In ema nibed jakwadh joga Israel, kendo inibed jatendgi.’ ”"},{"book":"1 Weche Mag Ndalo","chapter":"11","verse":"3","text":"Kane jodong Israel duto osebiro ir Ruoth Daudi e Hebron, notimo kodgi singruok e nyim Jehova Nyasaye kodgi e Hebron kanyo, kendo ne giwiro Daudi mondo obed ruodh Israel mana kaka Jehova Nyasaye nosingore gi dho Samuel."},{"book":"1 Weche Mag Ndalo","chapter":"11","verse":"4","text":"Daudi gi jo-Israel duto nodhi Jerusalem (tiende ni, Jebus). Jo-Jebus mane odak kanyo"},{"book":"1 Weche Mag Ndalo","chapter":"11","verse":"5","text":"nowacho ni Daudi niya, “Ok inidonj ka.” To kata kamano Daudi noloyogi mokawo ohinga mar Sayun, ma en Dala Maduongʼ mar Daudi."},{"book":"1 Weche Mag Ndalo","chapter":"11","verse":"6","text":"Daudi nosewacho niya, “Ngʼat ma nokwong kedo gi jo-Jebus ema nobed jatend jolweny.” Joab wuod Zeruya ema nodhi mokwongo nokete jatelo."},{"book":"1 Weche Mag Ndalo","chapter":"11","verse":"7","text":"Eka Daudi nodak e dala mochiel gi ohinga moluonge ni Dala Maduongʼ mar Daudi."},{"book":"1 Weche Mag Ndalo","chapter":"11","verse":"8","text":"Nogero dalano kolwore gi ohinga, to Joab to noloso kuonde mamoko mag dala mane okethore."},{"book":"1 Weche Mag Ndalo","chapter":"11","verse":"9","text":"Kendo Daudi nomedo bedo gi teko ahinya, nikech Jehova Nyasaye Maratego ne ni kode."},{"book":"1 Weche Mag Ndalo","chapter":"11","verse":"10","text":"Magi e jotelo mag thuondi mag Daudi, gin, kaachiel gi jo-Israel negisiro lochne mobet gi teko ma ji oyie kode e pinygi duto mana kaka Jehova Nyasaye nosingore."},{"book":"1 Weche Mag Ndalo","chapter":"11","verse":"11","text":"Magi e nyinge thuondi mag Daudi:"},{"book":"1 Weche Mag Ndalo","chapter":"11","verse":"12","text":"Maluwe ne en Eliazar wuod Dodai ma ja-Ahohi, achiel kuom thuondi adek."},{"book":"1 Weche Mag Ndalo","chapter":"11","verse":"13","text":"Ne en kod Daudi e Pas Damim kane jo-Filistia ochokore kanyo ne lweny. Ne nitiere puoth shairi kuno. Jolweny moko noringo jo-Filistia,"},{"book":"1 Weche Mag Ndalo","chapter":"11","verse":"14","text":"to gin negichungʼ kar tiendgi e dier puodhono ka girite kendo ginego jo-Filistia mi Jehova Nyasaye nomiyogi loch maduongʼ."},{"book":"1 Weche Mag Ndalo","chapter":"11","verse":"15","text":"Adek kuom jotelo piero adek madongo nobiro ir Daudi e lwanda manie rogo man Adulam ka jolweny mag jo-Filistia to nojot e holo mar Refaim."},{"book":"1 Weche Mag Ndalo","chapter":"11","verse":"16","text":"E kindeno Daudi nopondo e rogo kendo jo-Filistia to nochokore Bethlehem."},{"book":"1 Weche Mag Ndalo","chapter":"11","verse":"17","text":"Daudi riyo noloyo mowacho niya, “Yaye, mad ne ngʼato kelnae pi soko man but ranga Bethlehem mondo amodhi!”"},{"book":"1 Weche Mag Ndalo","chapter":"11","verse":"18","text":"Eka thuondi adekgi nomwomo oganda lweny mar jo-Filistia ma gitwomo pi koa e soko manie but rangaj Bethlehem mi gikelone Daudi pi, to nodagi modho pigno, kendo noole piny e nyim Jehova Nyasaye."},{"book":"1 Weche Mag Ndalo","chapter":"11","verse":"19","text":"Nowacho niya, “Nyasaye okwero ni mondo kik atim ma! Bende anyalo modho remb jogi mane odhi ome ka gichiwo ngimagi ne wasigu?” Daudi ne ok nyal modho pigno nikech negichiwo ngimagi mondo mi gikelne pi."},{"book":"1 Weche Mag Ndalo","chapter":"11","verse":"20","text":"Abishai owadgi Joab ne jatend thuondi adekgi. Ne otingʼo tonge mi onego ji mia adek, mano ema nomiyo obedo ngʼat marahuma ka thuondi adekgi."},{"book":"1 Weche Mag Ndalo","chapter":"11","verse":"21","text":"Nomiye duongʼ moloyo thuondi adekgi nyadiriyo ma okete jatendgi kata obedo nine ok en achiel kuomgi."},{"book":"1 Weche Mag Ndalo","chapter":"11","verse":"22","text":"Benaya wuod Jehoyada ne jalweny mathuon moa Kabzel, notimo timbe madongo. Nonego ji ariyo mag Moab mane ger ka sibuor. Chiengʼ moro nodonjo e bur ka piny otimo pe mi onego sibuor."},{"book":"1 Weche Mag Ndalo","chapter":"11","verse":"23","text":"Bende en ema nonego ja-Misri ma borne ne fut abiriyo gi nus. Kata nobedo ni ja-Misrino ne nigi tongʼ machalo gi lodi e lwete, Benaya nodhi kedo kode kotingʼo arungu. Noyudho tongʼ e lwet ja-Misrino monege gi tonge owuon."},{"book":"1 Weche Mag Ndalo","chapter":"11","verse":"24","text":"Mago e timbe mag thuon mane Benaya wuod Jehoyada otimo, en bende ne en rahuma ka thuondi adek ka."},{"book":"1 Weche Mag Ndalo","chapter":"11","verse":"25","text":"Nomiye luor maduongʼ moloyo thuondi piero adekgo, to kata kamano ne ok en achiel kuom thuondi adekgo madongo. Daudi nokete jatend jolweny mane rite."},{"book":"1 Weche Mag Ndalo","chapter":"11","verse":"26","text":"Thuondigo ne gin:"},{"book":"1 Weche Mag Ndalo","chapter":"11","verse":"27","text":"Shamoth ja-Haror,"},{"book":"1 Weche Mag Ndalo","chapter":"11","verse":"28","text":"Ira wuod Ikesh ma ja-Tekoa,"},{"book":"1 Weche Mag Ndalo","chapter":"11","verse":"29","text":"Sibekai ma ja-Hushath,"},{"book":"1 Weche Mag Ndalo","chapter":"11","verse":"30","text":"Maharai ma ja-Netofath,"},{"book":"1 Weche Mag Ndalo","chapter":"11","verse":"31","text":"Ithai wuod Ribai mawuok Gibea e piny Benjamin,"},{"book":"1 Weche Mag Ndalo","chapter":"11","verse":"32","text":"Hurai moa e holo man Gash,"},{"book":"1 Weche Mag Ndalo","chapter":"11","verse":"33","text":"Azmaveth ja-Beharum,"},{"book":"1 Weche Mag Ndalo","chapter":"11","verse":"34","text":"gi yawuot Hashem ja-Gizon,"},{"book":"1 Weche Mag Ndalo","chapter":"11","verse":"35","text":"Ahiam wuod Sakar ja-Harar,"},{"book":"1 Weche Mag Ndalo","chapter":"11","verse":"36","text":"Hefer ja-Mekerath,"},{"book":"1 Weche Mag Ndalo","chapter":"11","verse":"37","text":"Hezro ja-Karmel,"},{"book":"1 Weche Mag Ndalo","chapter":"11","verse":"38","text":"Joel owadgi Nathan,"},{"book":"1 Weche Mag Ndalo","chapter":"11","verse":"39","text":"Zelek ja-Amon,"},{"book":"1 Weche Mag Ndalo","chapter":"11","verse":"40","text":"Ira ja-Ithri,"},{"book":"1 Weche Mag Ndalo","chapter":"11","verse":"41","text":"Uria ja-Hiti,"},{"book":"1 Weche Mag Ndalo","chapter":"11","verse":"42","text":"Adina wuod Shiza e piny Reuben, mane jatend jo-Reuben to gi thuondi piero adek mane ni kode."},{"book":"1 Weche Mag Ndalo","chapter":"11","verse":"43","text":"Hanan wuod Maaka,"},{"book":"1 Weche Mag Ndalo","chapter":"11","verse":"44","text":"Uzia ja-Ashterath,"},{"book":"1 Weche Mag Ndalo","chapter":"11","verse":"45","text":"Jediael wuod Shimri,"},{"book":"1 Weche Mag Ndalo","chapter":"11","verse":"46","text":"Eliel ja-Mahavi,"},{"book":"1 Weche Mag Ndalo","chapter":"11","verse":"47","text":"Eliel, Obed kod Jasiel ja-Mezoba."}]}