{"data":[{"book":"Jenesis","chapter":"28","verse":"1","text":"Aịzik kpọrọ Jekọb gọzie ya, nye ya iwu sị ya, “Alụla nwunye site nʼala Kenan."},{"book":"Jenesis","chapter":"28","verse":"2","text":"Kama bilie gaa Padan Aram nʼụlọ nna nne gị, Betuel, lụrụ nwunye site nʼụmụ ndị inyom Leban."},{"book":"Jenesis","chapter":"28","verse":"3","text":"Ka Chineke Onye pụrụ ime ihe niile, gọzie gị, mee ka ị mịa mkpụrụ, mụbaa, ghọọ ọtụtụ mba."},{"book":"Jenesis","chapter":"28","verse":"4","text":"Ka Chineke nye gị na ụmụ ụmụ gị ngọzị ahụ o kwere nkwa inye Ebraham. Ka i nweta ala a, nke i bi nʼime ya ugbu a dịka ọbịa, bụ ala ahụ Chineke kwere Ebraham na nkwa inye ya.”"},{"book":"Jenesis","chapter":"28","verse":"5","text":"Mgbe ahụ Aịzik zipụrụ Jekọb nʼije ya, ọ gara Padan Aram, nʼụlọ Leban nwa Betuel onye Aram, nwanne Ribeka onye bụ nne Jekọb na Ịsọ."},{"book":"Jenesis","chapter":"28","verse":"6","text":"Ịsọ hụrụ ka Aịzik siri gọzie Jekọb, ziga ya Padan Aram ka ọ gaa lụọ nwunye nʼebe ahụ, nyekwa ya iwu mgbe ọ na-agọzi ya sị, “Alụla nwanyị na Kenan,”"},{"book":"Jenesis","chapter":"28","verse":"7","text":"Jekọb rubekwara nna ya na nne ya isi gawa Padan Aram."},{"book":"Jenesis","chapter":"28","verse":"8","text":"O dokwara Ịsọ anya na ndị inyom Kenan dị njọ nʼanya nna ya Aịzik."},{"book":"Jenesis","chapter":"28","verse":"9","text":"Nʼihi ya, Ịsọ gakwuru Ishmel lụrụ Mahalat, ada Ishmel, nwa Ebraham, onye bụ nwanyị Nebaiot, tinyekwara ndị nwunye ọ lụrụ na mbụ."},{"book":"Jenesis","chapter":"28","verse":"10","text":"Jekọb hapụrụ Bịasheba gawa Haran."},{"book":"Jenesis","chapter":"28","verse":"11","text":"Mgbe chi na-eji, ọ kwụsịrị ebe ọ ga-anọ zuo ike abalị. Mgbe ọ chọrọ idina ala, o weere otu nʼime nkume ndị dị nʼebe ahụ hinye nʼisi ya, dinara ala ịrahụ ụra."},{"book":"Jenesis","chapter":"28","verse":"12","text":"Nʼabalị ahụ, ọ rọrọ nrọ, hụ mbube e ji arị elu. E mere ka o guzo site nʼụwa ruo nʼeluigwe. Ọ hụkwara ndị mmụọ ozi Chineke ka ha si na ya na-arịgo na-arịdakwa."},{"book":"Jenesis","chapter":"28","verse":"13","text":"Nʼelu ya, ọ hụrụ Onyenwe anyị ka o guzo, nụkwa ka ọ na-agwa ya okwu sị, “Mụ onwe m bụ Onyenwe anyị, Chineke nna gị Ebraham, na Chineke Aịzik. Aga m enye gị na ụmụ ụmụ gị ala ahụ nke i dina nʼelu ya."},{"book":"Jenesis","chapter":"28","verse":"14","text":"Ụmụ gị ga-adị ukwuu, dị ka aja dị nʼala. Ha ga-ejupụta ala a, site nʼọwụwa anyanwụ ruo nʼọdịda anyanwụ, sitekwa nʼugwu ruo na ndịda. A ga-esitekwa na gị na mkpụrụ gị, gọzie mba niile nke ụwa a."},{"book":"Jenesis","chapter":"28","verse":"15","text":"Anọnyeere m gị. Aga m echebe gị ebe ọbụla ị na-aga. Aga m akpọghachite gị nʼala a. Agaghị m ahapụ gị tutu ruo mgbe m mezuoro gị ihe niile m kwere gị na nkwa.”"},{"book":"Jenesis","chapter":"28","verse":"16","text":"Jekọb tetara nʼụra sị, “Nʼezie Onyenwe anyị nọ nʼebe a. Ma amaghị m ya.”"},{"book":"Jenesis","chapter":"28","verse":"17","text":"Ọ tụrụ egwu sị, “Lee ka ebe a si dị oke egwu, o nweghị ihe ebe a bụ karịa ụlọ Chineke, nʼezie ọ bụ ọnụ ụzọ ama eluigwe.”"},{"book":"Jenesis","chapter":"28","verse":"18","text":"Nʼisi ụtụtụ echi ya, Jekọb weere nkume ahụ o hinyere nʼisi ya guzo ya dịka ogidi, wụsa mmanụ nʼelu ya."},{"book":"Jenesis","chapter":"28","verse":"19","text":"Ọ kpọrọ ebe ahụ Betel, ọ bụ ezie na Luz bụ aha obodo ahụ na mbụ."},{"book":"Jenesis","chapter":"28","verse":"20","text":"Mgbe ahụ, Jekọb kwere nkwa sị, “Ọ bụrụ na Chineke ga-anọnyere m, chebe m nʼije m na-eje, ọ bụrụ na ọ ga-enye m ihe oriri m ga-eri na uwe m ga-eyi,"},{"book":"Jenesis","chapter":"28","verse":"21","text":"m lọghachi nʼụlọ nna m nʼudo, mgbe ahụ, Onyenwe anyị ga-abụ Chineke m."},{"book":"Jenesis","chapter":"28","verse":"22","text":"Nkume a m doziri elu dịka ogidi ga-abụ ụlọ Chineke. Aga m eke ihe niile i nyere m ụzọ iri, nyeghachi gị otu ụzọ.”"}]}