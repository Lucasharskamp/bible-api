{"data":[{"book":"Methiu","chapter":"18","verse":"1","text":"Jipha ishak shii samoythek è Isu shii wuii ne sai, “Hanyie ne hamangkhung pha Sajathua shii boh um ga?”"},{"book":"Methiu","chapter":"18","verse":"2","text":"Ji-è, Isu è ani shii ho, ne ithek ibi shii riu yi,"},{"book":"Methiu","chapter":"18","verse":"3","text":"18:3: Mrg 10:15; Lug 18:17 “ne yao,” “Gu ne nathek shii yao nathek ne aniphiing duiine arey sapho shii ne hamangkhung Sajathua shii akhud mua phro."},{"book":"Methiu","chapter":"18","verse":"4","text":"Hamangkhung pha Sajathua shii zab è boh rey pha ne hanyie è awaishii jum rek ne hì pha ani duiine rey yi pha ji ro."},{"book":"Methiu","chapter":"18","verse":"5","text":"Chiih-è, hanyie è gu ibeng è ani jia shii wieho arone, gu shii de wieho ro."},{"book":"Methiu","chapter":"18","verse":"6","text":"“Hanyie magunde, nathek è gu shii migi rek pha ji shii ìujia de san yi, ji pha bran shii ne rathok yua shii phang srane khamuii jam hà zem yi pha ji wie liag phro.”"},{"book":"Methiu","chapter":"18","verse":"7","text":"Sohjambling ne bajo diig um phro, nyieliieshii, thiichiih ne branthek ro migi san pha manathek um ro! Jithek ne idang rey ruii phro—Jishii hanyie chiang è ji rey yi pho shii ne bajo buii rey ruii phro."},{"book":"Methiu","chapter":"18","verse":"8","text":"Nawaithek wad nane lai è nathek è migi shii san yi arone, jithek ne tham ne fen muii bo! Ji ne wad nyi nane lai nyi um ne idang pha bai hà fen yi pha ji è ne wad lai jia oi pha chai sieng pha ithua hà khud pha ji wie liak phro."},{"book":"Methiu","chapter":"18","verse":"9","text":"18:9: Mth 5:29 Nawaithek mieg è nawaithek migi shii san noh arone, ji pha mieg ne yog srane fen muii bo. Mieg nyi um srane thumuluii pha bai hà fen yi pha ji è ne mieg jia oi pha idang pha chai ithua hà khud pha ji wie liak phro."},{"book":"Methiu","chapter":"18","verse":"10","text":"Riig bo nathek ne ìuthek shii de snai arek rabo. Gu è nathek shii yao phro, aniphiing pha hamangkhliie ne idang hamangkhung pha Aphuii moe shii rai muiiro. 18:10: Giak jigi shii ne verse 11 chodo Chiih-è Bran Dufuii ne sandun pho shii ragia rek wuii (riig Lug 19:10)."},{"book":"Methiu","chapter":"18","verse":"11","text":"Nyieliieshii, Bran Dufuii ne san dun pha jithek shii ragia rek pha wuii. 18:11: Lug 19:10"},{"book":"Methiu","chapter":"18","verse":"12","text":"“Hanyie shii shiishai weing jia um pha bran ne shiishai jia san dun shii nyie rek phi phro inow ga?” Ai ne sadigey è digey jithek shii phiingduii shii saing chie yi pha thoh marui srane san dun pha shiishai jia shii sow pha wuii dun phro."},{"book":"Methiu","chapter":"18","verse":"13","text":"Gu è nathek shii yao dang phro, ai è ji doh mage shii ai ne asan pha shiishai sadige è dige um pha ji è de bajo muna sandun pha jia ji shii sang ba phro."},{"book":"Methiu","chapter":"18","verse":"14","text":"Ji duiine nathek ro 18:14: Naro; ò jigi um guro.hamangkhung hà Aphuii ne ididuii jia de san yi pha ayang ro."},{"book":"Methiu","chapter":"18","verse":"15","text":"Nathek khuiino è na shii gidieg shii layog rek arone, aishii18:15: Giak jigi shii ne nathek shii Mak arek ro. wuii srane ai mirek pha ichiig ji riig yi bo. Jishii ug ne nawaisa chung rek bo. Ai è na shii nuii phi arone, na è na khuiino shii yang ne idoh nohge ro."},{"book":"Methiu","chapter":"18","verse":"16","text":"18:16: Iphy 19:15 Jishii ai è na shii ayoi arone, na rog shii gai jia nyi noh bo, Ji-è jigigam shii yao pha duiine nyi è muna pha khagi ji è zab ichiig ne ji chak rone rek yi bo."},{"book":"Methiu","chapter":"18","verse":"17","text":"Chiih-è ai è nathek shii ayoi phi arone, chiihphado zab pha jithek ne charch hà yao muii bo. Idohhè shii, ai è charch shii ayoi arone, aishii ne migi arek pho nane mijin than pho duiine noh bo."},{"book":"Methiu","chapter":"18","verse":"18","text":"Ji-è, gu ne nathek zab shii yao, “Nathek è sohnyiak shii nyie gak muii pha ji è hamangkhung hà de gak ruii phro, chiih-è, nathek è sohnyiak shii nyie rek yi pha ji è hamangkhung hà de rek yi phro.”"},{"book":"Methiu","chapter":"18","verse":"19","text":"Gu ne nathek shii dinne yao phro: khuchung magunde nasa è sohnyiak shii lubu ò rek srane nyie chiang shii sia arone, ji ne hamangkhung pha gu Aphuii è nasa shii rek ruii phi phro."},{"book":"Methiu","chapter":"18","verse":"20","text":"“Chiih-è gu ibeng è bran nyi uom ò khrab pha ji shii ne, gu ne nathek rog um gieng ro.”"},{"book":"Methiu","chapter":"18","verse":"21","text":"Chiihphado Phithar Isu shii wuii srane sai, “Ithong wo!” Gu ikhuii è athodang pha gu shii layog rek muii arone, gu ne aishii khama chiieng khung phi chid phiiga? Milechiieng khung phi habey?"},{"book":"Methiu","chapter":"18","verse":"22","text":"Isu è chang, “Miley chiieng duii jia asi pha, jishii samiley chiieng pha mileychiieng18:22: Samiley ishak miley; dinne samiley è miley ishak. khungphi chid phro.”"},{"book":"Methiu","chapter":"18","verse":"23","text":"Nyieliieshii, hamangkhung pha Sajathua ne hì duiine ro. Luangjia ishak shii saja jia è awai khiaothek muruii pha sasab rek pha phak."},{"book":"Methiu","chapter":"18","verse":"24","text":"Ai è ji sasab reg ne riig shii khiao jia ne bang itham phi pha um."},{"book":"Methiu","chapter":"18","verse":"25","text":"Khiao shii ne ji pha muruii phi mua sbo acho ro, jiè airo muruii ji phi mua yi pha Saja è awaishii, ai yiy, ai anithek chiih-è, aishii nyie um pha jithek rog khiao rek pha chong liu muii bo ne yung."},{"book":"Methiu","chapter":"18","verse":"26","text":"Khiao ji è saja ji pha lai moe shii wuii srane lagiung niing ne yao, “Gu shii ìujia khan bi bo, gu ne nashii zab rang din pha ro.”"},{"book":"Methiu","chapter":"18","verse":"27","text":"Saja ji è aishii bushun now ne ai muruiithek ne ayie pha tho muii ne dun ge yi."},{"book":"Methiu","chapter":"18","verse":"28","text":"Chiihphado è ji pha bran de awai khiao ijiiak hanyie shii bang mua pha um pha ji shii lia pha wuii dun. Ai è awai ijak ji shii zum srane bang chiie dun pha ji phi bone khang. Ai è yao, “Na è gu bang chiie dun pha ji jog phi mage bo!”"},{"book":"Methiu","chapter":"18","verse":"29","text":"Ijak khiao ji è aishii khung ne yao, “Gu rog shii jum rek bo! Gu è nashii bang ji zab rang din phro!”"},{"book":"Methiu","chapter":"18","verse":"30","text":"Jishii ai è anuii, ji pha chiang shii, airo muruii idoh aphi sapho shii ne aishii ne phatheg hà chabmuii."},{"book":"Methiu","chapter":"18","verse":"31","text":"Ji è rek pha ji ne gai khiaothek è doh mage ne bajo zo ne wuii srane saja ji shii zab yao phi."},{"book":"Methiu","chapter":"18","verse":"32","text":"Jipha saja è khiao ji shii ho srane giung, “Adunmey pha khiao! Na è gu shii khung ne lia pha ji è gu ne guro zab bang ji ne ayie pha thojong."},{"book":"Methiu","chapter":"18","verse":"33","text":"Gu è khi-èrek ne nashii bushun rek pha duiine na de nawai khiao ijakthek shii bushun rek chid phro."},{"book":"Methiu","chapter":"18","verse":"34","text":"Ji-è, ji pha saja ne bajo lijieg dun, ai muruii ji aphi sapho shii ne lago phi pha phatheg hà chab muii.”"},{"book":"Methiu","chapter":"18","verse":"35","text":"Isu è yao ched, “Ji duiine ithek è nawaithek khuiino shii lubu akhung phi arone Hamangkhung hà um pha gu Aphuii de, ji duiine ithek shii khuiino ruii phro.”"}]}