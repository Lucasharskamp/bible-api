{"data":[{"book":"Vakolindu","chapter":"10","verse":"1","text":"Valongu ngudayila mumanyi kucha vambuyi vetu yivamkovikelili Musa, vosi vajabukili vanofu mubahali dwifu."},{"book":"Vakolindu","chapter":"10","verse":"2","text":"Mulifundi lila na mubahali vosi vaveli kucha vabatishiwa vavi vanachuli va Musa."},{"book":"Vakolindu","chapter":"10","verse":"3","text":"Vosi valya filivi fifilafila fya ndima."},{"book":"Vakolindu","chapter":"10","verse":"4","text":"Wuwula wula valanda chilandi chichila chila cha chindima. Nongwa valandili kufuma lila ligonguveli lya chindima livavakovikelili, ligonguveli lyeni ndi Kilistu."},{"book":"Vakolindu","chapter":"10","verse":"5","text":"Lakini vatangalili vamunowesha ng'odu Chapanga na fikongu fyawu vafitandalika kucheja."},{"book":"Vakolindu","chapter":"10","verse":"6","text":"Ponopa milandu yosi yiwoneka kutuwula yufwi, yikutukayika yufwi tukotoo kudobukela wafu ngimu veni wuvadobukela."},{"book":"Vakolindu","chapter":"10","verse":"7","text":"Mukotoo kuva vatundamila va ming'omung'omu ngimu vamu wuvagolili, ngimu mayandiku Vang'alili wuvadeta, “Vandu vayikalili pasi na valya na kulanda na kufina kwa ndambu ya wafu.”"},{"book":"Vakolindu","chapter":"10","verse":"8","text":"Tukotoo kugola uwoni kucha vamu wuvagolili uwoni, lijuva limu hela vandu elufu milongu mivili na ndatu vasovili."},{"book":"Vakolindu","chapter":"10","verse":"9","text":"Tukotoo kumuyesha Bambu Kilistu kucha vandu vamu wuvamuyeshili, vosi vasovili kwa kulumiwa na njoka."},{"book":"Vakolindu","chapter":"10","verse":"10","text":"Mukotoo kung'ong'oleka kucha vamu wuvamung'ong'utekili, vawulayiwa na makungu wa njifwa!"},{"book":"Vakolindu","chapter":"10","verse":"11","text":"Topi, afi fyosi fivafumbukila veni ili kutuwula yufwi kandi fiyandikiwa, ili kutukayika yufwi yituvelili mungalilu ya majuva va mwishu wa mlima."},{"book":"Vakolindu","chapter":"10","verse":"12","text":"Yayihola kucha kawoloka uswanu, ayivavali akotoo kuva."},{"book":"Vakolindu","chapter":"10","verse":"13","text":"Kuyeshiwa kumuyeshiwa kuhenja ha kwa mundu. Lakini Chapanga mweni avagayilili jangi yaki davaleki ng'odu, muyeshiwi pitu. Lakini pamuyeshiwa, mweni davapi liwovi lya kuyiwunishila na deha ya kufumila."},{"book":"Vakolindu","chapter":"10","verse":"14","text":"Na valongu vangu, muyilyepi kutundamila ming'omung'omu."},{"book":"Vakolindu","chapter":"10","verse":"15","text":"Nguywanga na yumwi kucha vandu yimuveli na luhunja. Muyihighi mwaveni achi chinywanga."},{"book":"Vakolindu","chapter":"10","verse":"16","text":"Patulunemela lwindi lwa Bambu, wuli, tukwilumba na mwasi wa Kilistu ng'odu? Na patumetula libumunda, wuli, tukwilumba ng'odu na mvili wa Kilistu?"},{"book":"Vakolindu","chapter":"10","verse":"17","text":"Kwanongwa libumunda lyeni ndi limu, hata leki yufwi tutangala, tuva mvili wumu, nongwa vosi tukuvaghana libumunda limu."},{"book":"Vakolindu","chapter":"10","verse":"18","text":"Muloli kwa chilangushilu cha Vayisilaeli, vala yivalya litambiku vakwilumba na Chapanga kupitila afi fyalu."},{"book":"Vakolindu","chapter":"10","verse":"19","text":"Deti liki? Kucha filivi fitambikiliwi na ming'omung'omu ndi chindu chikomi pitu filivi? Na ayi ming'omung'omu ndi findu fikomi?"},{"book":"Vakolindu","chapter":"10","verse":"20","text":"Hata padokwa! Chideta ndi achi mitambiku yivatawula vandu vangajila kumumanya Chapanga vakuvatawulila vafinyamkela, Chapanga ha. Hata padokwa ngudayila ha yumwi muyilumbi na chinyamkela."},{"book":"Vakolindu","chapter":"10","verse":"21","text":"Damuweshi ng'odu kulandila lwindi lwa Bambu kunu mukulandila lwindi lwa chinyamkela. Damuweshi ha kulila mesa ya Bambu na mesa ya chinyamkela."},{"book":"Vakolindu","chapter":"10","verse":"22","text":"Wuli, awu tukudayila kumugola Bambu ghavi na weyi? Mukwihola kucha tuva na liwovi pitu mweni?"},{"book":"Vakolindu","chapter":"10","verse":"23","text":"Findu fyosi fikujumishiwa, lakini fyonda ha yifitanga. Findu fyonda halali lakini fyonda ha fya nyanyi."},{"book":"Vakolindu","chapter":"10","verse":"24","text":"Mundu yoyonda akotoo kwilola mweni, ila avaloli na vayaki."},{"book":"Vakolindu","chapter":"10","verse":"25","text":"Mulyi kila chindu chimuhemesha ngajila kudasha dasha ili natilu shenu sikotoo kuva na hoshu."},{"book":"Vakolindu","chapter":"10","verse":"26","text":"Nongwa mayandiku vakudeta, “Mlima na fyosi yifivelili mumlima fya Bambu.”"},{"book":"Vakolindu","chapter":"10","verse":"27","text":"Leki mundu yangajila kumujuma Chapanga pavalalika na yumwi pamuyenda, topi, muliyi fyosi fyavatandili ngajila kudasha dasha kwanongwa ya natilu."},{"book":"Vakolindu","chapter":"10","verse":"28","text":"Lakini mundu pavawombela, “Filivi afi fitambikiliwa ming'omung'omu,” Topi, kwanongwa ayu yavawombilili naha na kwanongwa ya natilu, mukotoo kulya."},{"book":"Vakolindu","chapter":"10","verse":"29","text":"Ngudeta, “Kwanongwa ya natilu,” Natilu shenu ha, wala natilu ya yula yavawombilili."},{"book":"Vakolindu","chapter":"10","verse":"30","text":"Leki payiva nenga ngulya filivi afi kunu ngumulumba Chapanga, nongwa liki mundu wingi ang'ombing'ombi?”"},{"book":"Vakolindu","chapter":"10","verse":"31","text":"Topi, chochosi chimugola yivi kulya awu kulanda, mugoli fyosi kwanongwa ya ukomi wa Chapanga."},{"book":"Vakolindu","chapter":"10","verse":"32","text":"Mukotoo kuva ngingamu kwa Vayawudi awu kwa Vagiliki awu kwa lipinga lya vandu yivamjumila Kilistu."},{"book":"Vakolindu","chapter":"10","verse":"33","text":"Muvi ngimu nenga, nguyesha kuvanowesha vosi kwa deha yoyonda, ngajila kusaka fwayida yangu ndimweni ila kwa fwayida ya vosi, ili valowuliwi."},{"book":"Vakolindu","chapter":"10","verse":"1","text":"Nenga Pauli ndi nimweni ying'oneka mshisha ndima pandiva na yumwi, lakini vamonga vakudeta, ngutila ha pandiva kutali na yumwi. Nguvakayika kwa lusungu na usangi wa mweni Kilistu,"},{"book":"Vakolindu","chapter":"10","verse":"2","text":"nguvaluva mukotoo kugola ndili chipindi panyisa kwanongwa nenga nguwesha kuva mkali kwa vosi yivayihola yufwi tukuyikala kucha vandu va mlima."},{"book":"Vakolindu","chapter":"10","verse":"3","text":"Hata leki tukwikala pamlima, lakini tukuleva ha mgoha kucha wuvagola vandu va mlimawu."},{"book":"Vakolindu","chapter":"10","verse":"4","text":"Nongwa fidumu fitulevela fiva fidumu fya mlima ha, ila fidumu fya liwovi lya Chapanga muna kubowola viwu shosi sha fimdwama. Tutilanga filongu fya ufyangu,"},{"book":"Vakolindu","chapter":"10","verse":"5","text":"na tukubowola ngingamu shosi sha chinyuku sivikiwili kululimba luhala lwa Chapanga, tukusikamula shosi na kusigola simujumili Kilistu."},{"book":"Vakolindu","chapter":"10","verse":"6","text":"Pamuva vapikanifu mukutundamila, yufwi tuhigha kala kila ndambu ya kungajila kutundamila."},{"book":"Vakolindu","chapter":"10","verse":"7","text":"Yumwi mukulola findu kwa panji weka. Wuli, kwaveli mundu yoyonda kacha mweni kava wa Kilistu? Topi, ayihoshi wuwula wula kucha yufwi tuva va Kilistu kucha umweni wuveli wa Kilistu."},{"book":"Vakolindu","chapter":"10","verse":"8","text":"Hata kucha pitu nenga kuyijuma kwa wula uwesu watugayilili Bambu, uwesu wa kuvajenga ila wa kubowola ha, hata naha manya hata padokwa ha."},{"book":"Vakolindu","chapter":"10","verse":"9","text":"Ngudayila ng'odu mwiholi kucha ngudayila kuvakapusha yumwi kwa baluwa shangu."},{"book":"Vakolindu","chapter":"10","verse":"10","text":"Mundu akuwesha kudeta, “Baluwa sha Pauli siva ngali na filongu fyaki fisitapa, lakini mweni paghava pamu na yufwi kava mundu paywanga filongu fyaki fikuva kucha fingajila liwovi.”"},{"book":"Vakolindu","chapter":"10","verse":"11","text":"Mundu yadeta naha ngiba ayiholi kucha kwahela kafwauti na fila fituyandikili mubaluwa. Fila datugoli patuva kutali na fila datugoli chipindi patuva na yumwi."},{"book":"Vakolindu","chapter":"10","verse":"12","text":"Kwa ndambu yoyonda yila tungagelili kuyivika awu kwilinga na vala vandu yivayijuma veni, vandu vayigola veni kucha chigelu cha kwilingila na vandu vayilinga veni kwa veni vapufi."},{"book":"Vakolindu","chapter":"10","verse":"13","text":"Lakini yufwi datwijumi jumi hela ha. Ila kwijuma dakuvi mufichuku fyatuhadishili Chapanga, fichuku fitugola kwa yumwi wuwowu."},{"book":"Vakolindu","chapter":"10","verse":"14","text":"Tujumba ha mbaka yituvikiwili chipindi patuyisili kwa yumwi. Yufwi twaveli va kwaa kwisa kwa yumwi patuvayeghela Chilongu cha Nyanyi cha Kilistu."},{"book":"Vakolindu","chapter":"10","verse":"15","text":"Topi, tukwidumbila ha chichuku chivagolili vayetu vamonga nendu ya chigelu chituvikiwilili na Chapanga. Ila tukushuvilila kucha ujumilwa wenu wuwoneka kucha ukula gati ya yumwi ngimu wuchivelili chigelu chatuvikilili Chapanga."},{"book":"Vakolindu","chapter":"10","verse":"16","text":"Tukuwesha kuchilandula Chilongu cha Nyanyi mumlima wingi, kutali na yumwi na dayivi ha nongwa ya kwidumbila chichuku chivagolili vandu vamonga kumilima yingi."},{"book":"Vakolindu","chapter":"10","verse":"17","text":"Lakini kucha wuvadeta mayandiku, “Yayijuma, ayijumili chichuku cha Bambu”"},{"book":"Vakolindu","chapter":"10","verse":"18","text":"Yajumiliwa yula ha yayijuma mweni, ila yula yajumiwa na Bambu."}]}