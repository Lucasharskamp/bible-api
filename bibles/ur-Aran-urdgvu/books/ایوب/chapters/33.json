{"data":[{"book":"ایوب","chapter":"33","verse":"1","text":"اے ایوب، میری تقریر سنیں، میری تمام باتوں پر کان دھریں!"},{"book":"ایوب","chapter":"33","verse":"2","text":"اب مَیں اپنا منہ کھول دیتا ہوں، میری زبان بولتی ہے۔"},{"book":"ایوب","chapter":"33","verse":"3","text":"میرے الفاظ سیدھی راہ پر چلنے والے دل سے اُبھر آتے ہیں، میرے ہونٹ دیانت داری سے وہ کچھ بیان کرتے ہیں جو مَیں جانتا ہوں۔"},{"book":"ایوب","chapter":"33","verse":"4","text":"اللہ کے روح نے مجھے بنایا، قادرِ مطلق کے دم نے مجھے زندگی بخشی۔"},{"book":"ایوب","chapter":"33","verse":"5","text":"اگر آپ اِس قابل ہوں تو مجھے جواب دیں اور اپنی باتیں ترتیب سے پیش کر کے میرا مقابلہ کریں۔"},{"book":"ایوب","chapter":"33","verse":"6","text":"اللہ کی نظر میں مَیں تو آپ کے برابر ہوں، مجھے بھی مٹی سے لے کر تشکیل دیا گیا ہے۔"},{"book":"ایوب","chapter":"33","verse":"7","text":"چنانچہ مجھے آپ کے لئے دہشت کا باعث نہیں ہونا چاہئے، میری طرف سے آپ پر بھاری بوجھ نہیں آئے گا۔"},{"book":"ایوب","chapter":"33","verse":"8","text":"آپ نے میرے سنتے ہی کہا بلکہ آپ کے الفاظ ابھی تک میرے کانوں میں گونج رہے ہیں،"},{"book":"ایوب","chapter":"33","verse":"9","text":"’مَیں پاک ہوں، مجھ سے جرم سرزد نہیں ہوا، مَیں بےگناہ ہوں، میرا کوئی قصور نہیں۔"},{"book":"ایوب","chapter":"33","verse":"10","text":"توبھی اللہ مجھ سے جھگڑنے کے مواقع ڈھونڈتا اور مجھے اپنا دشمن سمجھتا ہے۔"},{"book":"ایوب","chapter":"33","verse":"11","text":"وہ میرے پاؤں کو کاٹھ میں ڈال کر میری تمام راہوں کی پہرا داری کرتا ہے۔‘"},{"book":"ایوب","chapter":"33","verse":"12","text":"لیکن آپ کی یہ بات درست نہیں، کیونکہ اللہ انسان سے اعلیٰ ہے۔"},{"book":"ایوب","chapter":"33","verse":"13","text":"آپ اُس سے جھگڑ کر کیوں کہتے ہیں، ’وہ میری کسی بھی بات کا جواب نہیں دیتا‘؟"},{"book":"ایوب","chapter":"33","verse":"14","text":"شاید انسان کو اللہ نظر نہ آئے، لیکن وہ ضرور کبھی اِس طریقے، کبھی اُس طریقے سے اُس سے ہم کلام ہوتا ہے۔"},{"book":"ایوب","chapter":"33","verse":"15","text":"کبھی وہ خواب یا رات کی رویا میں اُس سے بات کرتا ہے۔ جب لوگ بستر پر لیٹ کر گہری نیند سو جاتے ہیں"},{"book":"ایوب","chapter":"33","verse":"16","text":"تو اللہ اُن کے کان کھول کر اپنی نصیحتوں سے اُنہیں دہشت زدہ کر دیتا ہے۔"},{"book":"ایوب","chapter":"33","verse":"17","text":"یوں وہ انسان کو غلط کام کرنے اور مغرور ہونے سے باز رکھ کر"},{"book":"ایوب","chapter":"33","verse":"18","text":"اُس کی جان گڑھے میں اُترنے اور دریائے موت کو عبور کرنے سے روک دیتا ہے۔"},{"book":"ایوب","chapter":"33","verse":"19","text":"کبھی اللہ انسان کی بستر پر درد کے ذریعے تربیت کرتا ہے۔ تب اُس کی ہڈیوں میں لگاتار جنگ ہوتی ہے۔"},{"book":"ایوب","chapter":"33","verse":"20","text":"اُس کی جان کو خوراک سے گھن آتی بلکہ اُسے لذیذترین کھانے سے بھی نفرت ہوتی ہے۔"},{"book":"ایوب","chapter":"33","verse":"21","text":"اُس کا گوشت پوست سکڑ کر غائب ہو جاتا ہے جبکہ جو ہڈیاں پہلے چھپی ہوئی تھیں وہ نمایاں طور پر نظر آتی ہیں۔"},{"book":"ایوب","chapter":"33","verse":"22","text":"اُس کی جان گڑھے کے قریب، اُس کی زندگی ہلاک کرنے والوں کے نزدیک پہنچتی ہے۔"},{"book":"ایوب","chapter":"33","verse":"23","text":"لیکن اگر کوئی فرشتہ، ہزاروں میں سے کوئی ثالث اُس کے پاس ہو جو انسان کو سیدھی راہ دکھائے"},{"book":"ایوب","chapter":"33","verse":"24","text":"اور اُس پر ترس کھا کر کہے، ’اُسے گڑھے میں اُترنے سے چھڑا، مجھے فدیہ مل گیا ہے،"},{"book":"ایوب","chapter":"33","verse":"25","text":"اب اُس کا جسم جوانی کی نسبت زیادہ تر و تازہ ہو جائے اور وہ دوبارہ جوانی کی سی طاقت پائے‘"},{"book":"ایوب","chapter":"33","verse":"26","text":"تو پھر وہ شخص اللہ سے التجا کرے گا، اور اللہ اُس پر مہربان ہو گا۔ تب وہ بڑی خوشی سے اللہ کا چہرہ تکتا رہے گا۔ اِسی طرح اللہ انسان کی راست بازی بحال کرتا ہے۔"},{"book":"ایوب","chapter":"33","verse":"27","text":"ایسا شخص لوگوں کے سامنے گائے گا اور کہے گا، ’مَیں نے گناہ کر کے سیدھی راہ ٹیڑھی میڑھی کر دی، اور مجھے کوئی فائدہ نہ ہوا۔"},{"book":"ایوب","chapter":"33","verse":"28","text":"لیکن اُس نے فدیہ دے کر میری جان کو موت کے گڑھے میں اُترنے سے چھڑایا۔ اب میری زندگی نور سے لطف اندوز ہو گی۔‘"},{"book":"ایوب","chapter":"33","verse":"29","text":"اللہ انسان کے ساتھ یہ سب کچھ دو چار مرتبہ کرتا ہے"},{"book":"ایوب","chapter":"33","verse":"30","text":"تاکہ اُس کی جان گڑھے سے واپس آئے اور وہ زندگی کے نور سے روشن ہو جائے۔"},{"book":"ایوب","chapter":"33","verse":"31","text":"اے ایوب، دھیان سے میری بات سنیں، خاموش ہو جائیں تاکہ مَیں بات کروں۔"},{"book":"ایوب","chapter":"33","verse":"32","text":"اگر آپ جواب میں کچھ بتانا چاہیں تو بتائیں۔ بولیں، کیونکہ مَیں آپ کو راست باز ٹھہرانے کی آرزو رکھتا ہوں۔"},{"book":"ایوب","chapter":"33","verse":"33","text":"لیکن اگر آپ کچھ بیان نہیں کر سکتے تو میری سنیں، چپ رہیں تاکہ مَیں آپ کو حکمت کی تعلیم دوں۔“"}]}