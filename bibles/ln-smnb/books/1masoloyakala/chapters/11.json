{"data":[{"book":"1 Masolo ya Kala","chapter":"11","verse":"1","text":"Bato nyonso ya Isalaele basanganaki na Ebron, epai ya Davidi mpe balobaki : « Biso na yo, tozali nzoto moko mpe makila moko na yo."},{"book":"1 Masolo ya Kala","chapter":"11","verse":"2","text":"Na kala, ezala na mikolo oyo Saulo azalaki mokonzi, yo nde ozalaki kokamba mampinga ya Isalaele na bitumba. Nzokande, Yawe, Nzambe na yo, alobaki na yo : ‹ Yo nde okokamba bato na Ngai, Isalaele, mpe okokoma mokambi na bango. › »"},{"book":"1 Masolo ya Kala","chapter":"11","verse":"3","text":"Tango bampaka nyonso ya Isalaele bayaki na Ebron epai ya mokonzi, Davidi asalaki elongo na bango boyokani, na Ebron, liboso ya Yawe ; mpe bapakolaki Davidi mafuta mpo ete akoma mokonzi ya Isalaele, kolanda Liloba na Yawe na nzela ya Samuele."},{"book":"1 Masolo ya Kala","chapter":"11","verse":"4","text":"Davidi mpe bato nyonso ya Isalaele bakendeki kobundisa Yelusalemi oyo bazalaki kobenga « Yebusi. » Bato oyo bazalaki kovanda kuna bazali bato ya Yebusi."},{"book":"1 Masolo ya Kala","chapter":"11","verse":"5","text":"Bavandi ya Yebusi balobaki na Davidi : « Okokota awa te ! »"},{"book":"1 Masolo ya Kala","chapter":"11","verse":"6","text":"Davidi alobaki na bato na ye : « Moto oyo akobundisa mpe akolonga bato ya Yebusi, akokoma mokonzi ya liboso ya basoda. »"},{"book":"1 Masolo ya Kala","chapter":"11","verse":"7","text":"Davidi avandaki na ndako yango oyo batonga makasi ; yango wana babengaki yango « Engumba ya Davidi. »"},{"book":"1 Masolo ya Kala","chapter":"11","verse":"8","text":"Mpe atongaki bandako zingazinga na yango, longwa na Milo kino na mir ya kati. Bongo Joabi abongisaki bisika oyo etikalaki kati na engumba."},{"book":"1 Masolo ya Kala","chapter":"11","verse":"9","text":"Nguya ya Davidi ezalaki komata se komata, mpe Yawe, Nkolo-Na-Nguya-Nyonso, azalaki elongo na ye."},{"book":"1 Masolo ya Kala","chapter":"11","verse":"10","text":"Tala bakombo ya bakonzi ya basoda ya mpiko ya Davidi oyo, elongo na Isalaele mobimba, basungaki ye mpo na kokomisa bokonzi na ye makasi, kolanda liloba oyo Yawe alobaki na tina na Isalaele."},{"book":"1 Masolo ya Kala","chapter":"11","verse":"11","text":"Tala bakombo ya basoda ya mpiko ya Davidi :"},{"book":"1 Masolo ya Kala","chapter":"11","verse":"12","text":"Eleazari, mwana mobali ya Dodo, moto ya Aoyi : azalaki moko kati na limpinga ya basoda misato ya mpiko ;"},{"book":"1 Masolo ya Kala","chapter":"11","verse":"13","text":"mpe azalaki elongo na Davidi, na engumba Pasi-Damini, tango bato ya Filisitia basanganaki mpo na bitumba, mpe basoda ya Isalaele bakimaki liboso na bango. Ezalaki kuna mpe na elanga moko etonda na bambuma ya orje."},{"book":"1 Masolo ya Kala","chapter":"11","verse":"14","text":"Kasi basoda ya Eleazari babombamaki kati na elanga, babundelaki yango mpe babomaki bato ya Filisitia. Yawe apesaki bango elonga monene."},{"book":"1 Masolo ya Kala","chapter":"11","verse":"15","text":"Kati na basoda tuku misato ya mpiko, misato bayaki epai ya Davidi, na libanga monene oyo ezalaki pene ya ebombamelo ya mabanga ya Adulami. Nzokande, basoda ya bato ya Filisitia batongaki molako na bango kati na lubwaku ya bakitani ya Rafa."},{"book":"1 Masolo ya Kala","chapter":"11","verse":"16","text":"Na tango yango, Davidi azalaki kati na ebombamelo moko batonga makasi, mpe basoda ya Filisitia bazalaki kati na Beteleemi."},{"book":"1 Masolo ya Kala","chapter":"11","verse":"17","text":"Mbala moko, Davidi ayokaki posa ya mayi mpe alobaki : « Nani akomemela ngai mayi ya libulu oyo ezali pene ya ekuke ya Beteleemi mpo ete namela ? »"},{"book":"1 Masolo ya Kala","chapter":"11","verse":"18","text":"Basoda nyonso misato ya mpiko bakotaki na mayele kati na molako ya bato ya Filisitia, batokaki mayi na libulu oyo ezali pene ya ekuke ya Beteleemi mpe bamemaki yango epai ya Davidi. Kasi Davidi aboyaki komela mayi yango ; asopaki yango na mabele lokola likabo ya masanga mpo na Yawe."},{"book":"1 Masolo ya Kala","chapter":"11","verse":"19","text":"Davidi alobaki : « Tika ete Nzambe na ngai apesa ngai etumbu soki nameli mayi oyo ! Boni, namela penza mayi oyo ezali lokola makila ya bato oyo bandimaki kokende mpe batekaki milimo na bango mpo ete batoka yango ? »"},{"book":"1 Masolo ya Kala","chapter":"11","verse":"20","text":"Abishayi, ndeko mobali ya Joabi, azalaki mokonzi ya basoda misato ya mpiko. Abundisaki bato nkama misato na likonga na ye mpe abomaki bango. Boye, kati na bango misato, ye nde akendeki sango koleka."},{"book":"1 Masolo ya Kala","chapter":"11","verse":"21","text":"Kati na basoda misato ya mpiko ya limpinga ya mibale, ye nde azwaki lokumu koleka mpe akomaki mokonzi na bango, kasi akokanaki te na basoda misato ya limpinga ya liboso."},{"book":"1 Masolo ya Kala","chapter":"11","verse":"22","text":"Benaya, moto ya mboka Kabitseli mpe mwana mobali ya Yeoyada, azalaki soda ya mpiko mpe asalaki makambo ebele ya kokamwa : abomaki bilombe mibale ya mboka Moabi ; mpe na mokolo moko ya mvula ya pembe, akitaki na libulu moko ya mayi mpe abomaki kuna nkosi."},{"book":"1 Masolo ya Kala","chapter":"11","verse":"23","text":"Ye mpe moto abomaki mbinga mobali moko ya Ejipito, oyo azalaki na bametele mibale na basantimetele tuku mitano na molayi, mpe asimbaki na loboko na ye likonga moko lokola libaya oyo basali bilamba na maboko basalelaka. Abundisaki moto ya Ejipito na lingenda, abotolaki ye likonga oyo azalaki na yango na loboko mpe abomaki ye na likonga na ye moko."},{"book":"1 Masolo ya Kala","chapter":"11","verse":"24","text":"Yango nde misala ya kokamwa oyo Benaya, mwana mobali ya Yeoyada, asalaki ; ye mpe akendeki sango kati na basoda misato ya mpiko."},{"book":"1 Masolo ya Kala","chapter":"11","verse":"25","text":"Kati na basoda tuku misato ya mpiko, ye nde azalaki na lokumu monene koleka, kasi akokanaki te na basoda misato ya mpiko ya limpinga ya liboso. Mpe Davidi akomisaki ye mokonzi ya bakengeli na ye."},{"book":"1 Masolo ya Kala","chapter":"11","verse":"26","text":"Basoda ya mpiko bazalaki :"},{"book":"1 Masolo ya Kala","chapter":"11","verse":"27","text":"Shamoti, moto ya Arori ;"},{"book":"1 Masolo ya Kala","chapter":"11","verse":"28","text":"Ira, mwana mobali ya Ikeshi, moto ya Tekoa ;"},{"book":"1 Masolo ya Kala","chapter":"11","verse":"29","text":"Sibekayi, moto ya Usha ;"},{"book":"1 Masolo ya Kala","chapter":"11","verse":"30","text":"Maarayi, moto ya Netofa ;"},{"book":"1 Masolo ya Kala","chapter":"11","verse":"31","text":"Itayi, mwana mobali ya Ribayi, moto ya Gibea ya libota ya Benjame ;"},{"book":"1 Masolo ya Kala","chapter":"11","verse":"32","text":"Urayi, moto ya mabwaku ya Gashi ;"},{"book":"1 Masolo ya Kala","chapter":"11","verse":"33","text":"Azimaveti, moto ya Baarumi ;"},{"book":"1 Masolo ya Kala","chapter":"11","verse":"34","text":"Beni-Ashemi, moto ya Gizoni ;"},{"book":"1 Masolo ya Kala","chapter":"11","verse":"35","text":"Ayami, mwana mobali ya Sakari, moto ya Arari ;"},{"book":"1 Masolo ya Kala","chapter":"11","verse":"36","text":"Eferi, moto ya Mekera ;"},{"book":"1 Masolo ya Kala","chapter":"11","verse":"37","text":"Etsiro, moto ya Karimeli ;"},{"book":"1 Masolo ya Kala","chapter":"11","verse":"38","text":"Joeli, ndeko mobali ya Natan ;"},{"book":"1 Masolo ya Kala","chapter":"11","verse":"39","text":"Tseleki, moto ya Amoni ;"},{"book":"1 Masolo ya Kala","chapter":"11","verse":"40","text":"Ira mpe Garebi, bato ya Yeteri ;"},{"book":"1 Masolo ya Kala","chapter":"11","verse":"41","text":"Iri, moto ya Iti ;"},{"book":"1 Masolo ya Kala","chapter":"11","verse":"42","text":"Adina, mwana mobali ya Shiza ya ekolo ya Ribeni mpe mokambi ya mampinga tuku misato ya mpiko ;"},{"book":"1 Masolo ya Kala","chapter":"11","verse":"43","text":"Anani, mwana mobali ya Maaka ;"},{"book":"1 Masolo ya Kala","chapter":"11","verse":"44","text":"Uzia, moto ya Ashitaroti ;"},{"book":"1 Masolo ya Kala","chapter":"11","verse":"45","text":"Yediayeli, mwana mobali ya Shimiri ;"},{"book":"1 Masolo ya Kala","chapter":"11","verse":"46","text":"Elieli, moto ya Maavimi ;"},{"book":"1 Masolo ya Kala","chapter":"11","verse":"47","text":"Elieli, Obedi mpe Yaasieli, bato ya Metsobaya."}]}