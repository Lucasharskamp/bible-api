{"data":[{"book":"YUUHANNA 1","chapter":"1","verse":"1","text":"Ko wonnoo kon gila ka fuɗɗoode, ko ɗun men nani, men yi'iri gite amen ɗen, men punnii, men meemiri juuɗe amen ɗen, ɗun ko daaluyee ngurndan ɗan."},{"book":"YUUHANNA 1","chapter":"1","verse":"2","text":"Awa, ngurndan ɗan feeɲii, men yi'ii ɗan, meɗen seeditanaade ɗan. Meɗen feɲɲinande on *ngurndan poomayankejan ɗan, ɗan wondunooɗan e Baabaajo on, ɗan feɲɲinanaama men."},{"book":"YUUHANNA 1","chapter":"1","verse":"3","text":"Meɗen hollitude on onon kadi ko men yi'i kon e ko men nani kon fii no laatoron humondirɓe e amen e nder humondiral men e Baabaajo on e Ɓiɗɗo makko on, ɗun ko Iisaa Almasiihu on."},{"book":"YUUHANNA 1","chapter":"1","verse":"4","text":"Meɗen windude ɗunɗoo fii no weltaare men nden timmira."},{"book":"YUUHANNA 1","chapter":"1","verse":"5","text":"E hino kibaaru mo men naniri mo on, meɗen ɓanginande on mo: Alla ko ndaygu, niwre woo alaa e makko."},{"book":"YUUHANNA 1","chapter":"1","verse":"6","text":"Si en innii hiɗen humondiri e makko, kono hiɗen yahude e nder niwre nden, haray en fenii, en wuuriraali goonga on."},{"book":"YUUHANNA 1","chapter":"1","verse":"7","text":"Kono si tawii hiɗen yahude e nder ndaygu ngun, wano o woniri non kanko tigi ka nder ndaygu, haray hiɗen humondiri, ɗun haray ƴiiƴan Iisaa Ɓiɗɗo makko on no *laɓɓinde en e kala junuubu."},{"book":"YUUHANNA 1","chapter":"1","verse":"8","text":"Si en innii en aldaa e junuubu, haray en ɗaynitike enen tigi, ɗun haray goonga on alaa e men."},{"book":"YUUHANNA 1","chapter":"1","verse":"9","text":"Si en qirritike non junuubaaji men ɗin, Alla ko Sella-Findeejo, Feewuɗo, o yaafanto en junuubaaji men ɗin, o laɓɓina en e kala bonnere."},{"book":"YUUHANNA 1","chapter":"1","verse":"10","text":"Si en innii en waɗaali junuubu, haray en waɗii mo fenoowo, ɗun haray daaluyee makko on alaa e men."}]}