{"data":[{"book":"ЛУКАША","chapter":"4","verse":"1","text":"Ісус, поўны Духа Сьвятога, вярнуўся ад Ярдана і паведзены быў Духам у пустыню;"},{"book":"ЛУКАША","chapter":"4","verse":"2","text":"там сорак дзён Ён быў спакушаны д'яблам і нічога ня еў у гэтыя дні; а як прайшлі яны, напасьледак захацеў есьці."},{"book":"ЛУКАША","chapter":"4","verse":"3","text":"І сказаў Яму д'ябал: калі Ты Сын Божы, дык загадай гэтаму каменю зрабіцца хлебам."},{"book":"ЛУКАША","chapter":"4","verse":"4","text":"Ісус сказаў яму ў адказ: напісана, што «ня хлебам адным будзе жыць чалавек, а ўсякім словам Божым»."},{"book":"ЛУКАША","chapter":"4","verse":"5","text":"І ўзьвёўшы Яго на высокую гару, д'ябал паказаў Яму ўсе царствы сусьвету ў імгненьне часу,"},{"book":"ЛУКАША","chapter":"4","verse":"6","text":"і сказаў Яму д'ябал: табе дам уладу над ўсімі гэтымі царствамі і славу іх, бо яна аддадзена мне, і я, каму хачу, даю яе;"},{"book":"ЛУКАША","chapter":"4","verse":"7","text":"і вось, калі Ты паклонішся мне, дык усё будзе Тваё."},{"book":"ЛУКАША","chapter":"4","verse":"8","text":"Ісус сказаў яму ў адказ: адыйдзі ад Мяне, сатана; напісана: «Госпаду Богу пакланяйся і Яму аднаму служы»."},{"book":"ЛУКАША","chapter":"4","verse":"9","text":"І павёў Яго ў Ерусалім, і паставіў Яго на крыле храма, і сказаў Яму: калі Ты Сын Божы, кінься адгэтуль уніз;"},{"book":"ЛУКАША","chapter":"4","verse":"10","text":"бо напісана: «анёлам Сваім накажа пра Цябе захаваць Цябе»;"},{"book":"ЛУКАША","chapter":"4","verse":"11","text":"і: «на руках панясуць Цябе, каб не спатыкнуўся Ты аб камень нагою Тваёю»."},{"book":"ЛУКАША","chapter":"4","verse":"12","text":"Ісус сказаў яму ў адказ: сказана: «не спакушай Госпада Бога Твайго»."},{"book":"ЛУКАША","chapter":"4","verse":"13","text":"І закончыўшы ўсё спакушэньне, д'ябал адышоў ад Яго да часу."},{"book":"ЛУКАША","chapter":"4","verse":"14","text":"І вярнуўся Ісус у сіле духу ў Галілею; і разьнесьліся чуткі пра Яго па ўсёй навакольнай краіне."},{"book":"ЛУКАША","chapter":"4","verse":"15","text":"Ён вучыў у сынагогах іхніх, і ўсе Яго ўслаўлялі."},{"book":"ЛУКАША","chapter":"4","verse":"16","text":"І прыйшоў у Назарэт, дзе быў выхаваны, і ўвайшоў, па звычаі Сваім, у дзень суботні ў сынагогу, і ўстаў чытаць."},{"book":"ЛУКАША","chapter":"4","verse":"17","text":"Яму падалі кнігу прарока Ісаі; і Ён, разгарнуўшы кнігу, знайшоў месца, дзе было напісана:"},{"book":"ЛУКАША","chapter":"4","verse":"18","text":"«Дух Гасподні на Мне; бо Ён памазаў Мяне зьвеставаць убогім і паслаў Мяне ацаляць зламаных сэрцам, прапаведаваць палонным вызваленьне, сьляпым празарэньне, адпусьціць спакутаваных на свабоду,"},{"book":"ЛУКАША","chapter":"4","verse":"19","text":"абвяшчаць год Гасподняга спрыяньня»."},{"book":"ЛУКАША","chapter":"4","verse":"20","text":"І загарнуўшы кнігу і аддаўшы слузе, сеў; і вочы ўсіх у сынагозе былі скіраваныя на Яго."},{"book":"ЛУКАША","chapter":"4","verse":"21","text":"І Ён пачаў гаварыць да іх: сёньня спраўдзілася пісаньне гэтае, чутае вамі."},{"book":"ЛУКАША","chapter":"4","verse":"22","text":"І ўсе засьведчылі Яму гэта, і дзівавалі са словаў мілаты, якія зыходзілі з вуснаў Ягоных, і казалі: ці не Язэпаў гэта сын?"},{"book":"ЛУКАША","chapter":"4","verse":"23","text":"Ён сказаў ім: вядома, вы скажаце Мне прыказку: лекару! ацалі самога сябе; зрабі і тут, у Тваёй бацькаўшчыне, тое, што, мы чулі, было ў Капернауме."},{"book":"ЛУКАША","chapter":"4","verse":"24","text":"І сказаў: праўду кажу вам: ніякі прарок ня прымаецца ў сваёй бацькаўшчыне;"},{"book":"ЛУКАША","chapter":"4","verse":"25","text":"па праўдзе кажу вам: шмат удоваў было ў Ізраілі ў дні Ільлі, калі замкнута было неба тры гады і шэсьць месяцаў, так што зрабіўся вялікі голад па ўсёй зямлі;"},{"book":"ЛУКАША","chapter":"4","verse":"26","text":"і да ніводнай зь іх ня быў пасланы Ільля, а толькі да ўдавы ў Сарэпту Сідонскую;"},{"book":"ЛУКАША","chapter":"4","verse":"27","text":"шмат таксама было пракажоных у Ізраілі за прарока Ялісея, і ніводзін зь іх не ачысьціўся, апрача Нэемана Сірыяніна."},{"book":"ЛУКАША","chapter":"4","verse":"28","text":"Пачуўшы гэта, усе ў сынагозе напоўніліся гневам;"},{"book":"ЛУКАША","chapter":"4","verse":"29","text":"і ўстаўшы, выгналі Яго прэч з горада і павялі на вяршыню гары, на якой горад іхні быў пабудаваны, каб скінуць Яго;"},{"book":"ЛУКАША","chapter":"4","verse":"30","text":"але Ён, прайшоўшы сярод іх, пайшоў."},{"book":"ЛУКАША","chapter":"4","verse":"31","text":"І прыйшоў у Капернаум, горад Галілейскі, і вучыў іх у дні суботнія."},{"book":"ЛУКАША","chapter":"4","verse":"32","text":"І зьдзіўляліся з вучэньня Ягонага, бо слова Ягонае было з уладаю."},{"book":"ЛУКАША","chapter":"4","verse":"33","text":"Быў у сынагозе чалавек, які меў у сабе духа дэмана нячыстага, і той закрычаў зычным голасам:"},{"book":"ЛУКАША","chapter":"4","verse":"34","text":"кінь; што Табе да нас, Ісусе Назаранін? Ты прыйшоў загубіць нас; ведаю Цябе, Хто Ты, - Сьвяты Божы."},{"book":"ЛУКАША","chapter":"4","verse":"35","text":"Ісус загразіў яму, сказаўшы: замоўкні і выйдзі зь яго. І дэман, паваліўшы таго пасярэдзіне сынагогі, выйшаў зь яго, ані не пашкодзіўшы яму."},{"book":"ЛУКАША","chapter":"4","verse":"36","text":"І напала на ўсіх жудасьць, і разважалі паміж сабою; што гэта азначае, што Ён з уладаю і сілаю загадвае нячыстым духам, і яны выходзяць?"},{"book":"ЛУКАША","chapter":"4","verse":"37","text":"І разьнеслася чутка пра Яго па ўсіх навакольных мясьцінах."},{"book":"ЛУКАША","chapter":"4","verse":"38","text":"Выйшаўшы з сынагогі, Ён увайшоў у дом Сымонаў; а Сымонава цешча была апанаваная моцнай гарачкаю; і прасілі Яго за яе."},{"book":"ЛУКАША","chapter":"4","verse":"39","text":"Падышоўшы да яе, Ён загразіў гарачцы; і пакінула яе. Яна адразу ўстала і слугавала ім."},{"book":"ЛУКАША","chapter":"4","verse":"40","text":"А як заходзіла сонца, усе, хто меў хворых на розныя хваробы, прыводзілі іх да Яго; і Ён, ускладаючы на кожнага рукі, ацаляў іх."},{"book":"ЛУКАША","chapter":"4","verse":"41","text":"Выходзілі таксама і дэманы з многіх з крыкам і казалі: Ты Хрыстос, Сын Божы. А Ён забараняў ім расказваць, што яны ведаюць, што Ён Хрыстос."},{"book":"ЛУКАША","chapter":"4","verse":"42","text":"А як настаў дзень, Ён выйшаў з дому, пайшоў у пустэльную мясьціну, і людзі шукалі Яго і, прыйшоўшы да Яго, затрымлівалі Яго, каб ня сыходзіў ад іх."},{"book":"ЛУКАША","chapter":"4","verse":"43","text":"Але Ён сказаў ім: і іншым гарадам зьвеставаць Я павінен Царства Божае, бо на тое Я пасланы."},{"book":"ЛУКАША","chapter":"4","verse":"44","text":"І прапаведаваў у сынагогах Галілейскіх."}]}