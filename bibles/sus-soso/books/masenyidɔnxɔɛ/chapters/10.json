{"data":[{"book":"Masenyi Dɔnxɔɛ","chapter":"10","verse":"1","text":"«Na tɛmui Alatala naxa yaamari fi n ma. A naxɛ, ‹Walaxɛ gɛmɛ daaxi firin yailan alɔ a singee nu ki naxɛ. I man xa kankira wuri daaxi yailan. Na tɛmui i xa fa n yire geya fari."},{"book":"Masenyi Dɔnxɔɛ","chapter":"10","verse":"2","text":"N man gbilenma nɛ yi sɛriyɛ sɛbɛ ra naxan nu na boore walaxɛe ma, i naxee kanaxi. I fama e sade na kankira nan kui.›"},{"book":"Masenyi Dɔnxɔɛ","chapter":"10","verse":"3","text":"N naxa kankira yailan wuri mɔɔli nde ra naxan xɔrɔxɔ. N naxa walaxɛ gɛmɛ daaxi firin fan yailan naxan maniya booree ra. N naxa te e ra geya fari."},{"book":"Masenyi Dɔnxɔɛ","chapter":"10","verse":"4","text":"Alatala naxa sɛbɛli ti yi walaxɛ nɛɛnɛe ma, alɔ naxan singe nu sɛbɛxi booree ma. Yi yaamari fu, a naxee yaxaran wo bɛ geya fari tɛ tagi wo nu malanxi tɛmui naxɛ, Alatala naxa e so n yi ra."},{"book":"Masenyi Dɔnxɔɛ","chapter":"10","verse":"5","text":"N naxa goro geya fari, n fa e sa kankira kui, n naxan yailanxi. E naxa lu naa alɔ Alatala a fala n bɛ ki naxɛ.»"},{"book":"Masenyi Dɔnxɔɛ","chapter":"10","verse":"6","text":"Isirayilakae naxa keli Bene Yakan kɔlɔnyie ra sigafe ra Mosera. Haruna laaxira mɛnni nɛ, a naxa bɛndɛ sɔtɔ naa. A xa di Eleyasari naxa findi a ɲɔxɔɛ ra sɛrɛxɛdubɛɲa kui."},{"book":"Masenyi Dɔnxɔɛ","chapter":"10","verse":"7","text":"Na dangi xanbi Isirayilakae naxa siga Gudugoda. E to keli Gudugoda, e naxa siga Yotobata, xure gbegbe na bɔxi naxan ma."},{"book":"Masenyi Dɔnxɔɛ","chapter":"10","verse":"8","text":"Na waxati bun ma, Alatala naxa wali taxu Lewi bɔnsɔɛ ra, e xa findi kankira xaninyie ra, e xa ti Alatala ya i a xa wali rabafe ma, e man xa duba ɲama bɛ Alatala xili ra. Na nan nabafe han to lɔxɔɛ."},{"book":"Masenyi Dɔnxɔɛ","chapter":"10","verse":"9","text":"Na fe na a toxi Lewi bɔnsɔɛ mu kɛ sɔtɔxi e ngaxakerenyie ya ma. Alatala nan na e tan malima ra alɔ a a fala ki naxɛ."},{"book":"Masenyi Dɔnxɔɛ","chapter":"10","verse":"10","text":"«N naxa lu geya fari yanyi tongo naani nun kɔɛ tongo naani alɔ n naxan naba singe ra. Alatala man naxa n ma maxandi suxu, barima a mu waxi wo faxafe."},{"book":"Masenyi Dɔnxɔɛ","chapter":"10","verse":"11","text":"Alatala naxa a masen n bɛ, ‹Ɲama raɲɛrɛ. E xa so bɔxi ma n nan nakalixi naxan na e babae bɛ sofe ra e yi.›»"},{"book":"Masenyi Dɔnxɔɛ","chapter":"10","verse":"12","text":"«Yakɔsi fa, Isirayilakae wo Marigi Alatala wama wo xa munse raba? A wama nɛ wo xa gaaxu a ya ra alako wo xa wo ɲɛrɛ a xa kira xɔn ma, wo xa a xanu, wo xa a rabatu wo bɔɲɛ fiixɛ nun wo nii birin na."},{"book":"Masenyi Dɔnxɔɛ","chapter":"10","verse":"13","text":"Alatala wama nɛ wo xa a xa yaamari raba, wo xa a xa sɛriyɛ rabatu, n naxan soxi wo yi ra to lɔxɔɛ, alako wo xa simaya xa fan."},{"book":"Masenyi Dɔnxɔɛ","chapter":"10","verse":"14","text":"Wo Marigi Alatala nan gbe na koore nun bɔxi ra, a nun se naxan birin na a ma."},{"book":"Masenyi Dɔnxɔɛ","chapter":"10","verse":"15","text":"Alatala wo babae nan xanu. Yakɔsi fa wo tan nan na e bɔnsɔɛ ra, a wo tan nan sugandixi boore sie tagi, alɔ wo a toxi ki naxɛ to lɔxɔɛ.»"},{"book":"Masenyi Dɔnxɔɛ","chapter":"10","verse":"16","text":"«Wo lan nɛ wo xa wo xaxili rasɛniyɛn, wo naxa xurutareɲa raba sɔnɔn,"},{"book":"Masenyi Dɔnxɔɛ","chapter":"10","verse":"17","text":"barima wo Marigi Alatala keren peti nan na Ala ra, mangɛe xa mangɛ, Ala belebele sɛnbɛma magaaxuxi, naxan mu mixi rafisa a boore bɛ, naxan mu kiiti ɲaaxi kɔbiri rasuxuma."},{"book":"Masenyi Dɔnxɔɛ","chapter":"10","verse":"18","text":"A tan nan kiridie nun kaaɲɛ ginɛe kantama ra. Xɔɲɛe rafan a ma, a donse nun sose soma e yi ra."},{"book":"Masenyi Dɔnxɔɛ","chapter":"10","verse":"19","text":"Wo tan fan, wo hinnɛ xɔɲɛe ra naxee na wo ya ma. Wo xa wo maɲɔxun xɔɲɛ nan nu na wo tan fan na Misira bɔxi ma."},{"book":"Masenyi Dɔnxɔɛ","chapter":"10","verse":"20","text":"Wo xa gaaxu wo Marigi Alatala ya ra, wo xa tuubi a bɛ, wo xa bira a fɔxɔ ra, wo man xa wo rakali a tan nan xili ra."},{"book":"Masenyi Dɔnxɔɛ","chapter":"10","verse":"21","text":"A tan nan na wo xa nɔrɛ ra. A tan nan na wo Marigi Ala ra, naxan kaabanakoe nun fe magaaxuxie rabaxi wo ya xɔri."},{"book":"Masenyi Dɔnxɔɛ","chapter":"10","verse":"22","text":"Wo babae nu fama tɛmui naxɛ Misira, e mu nu dangixi mixi tongo solofere ra. Yakɔsi wo Marigi Alatala bara wo rawuya dangi tunbuie ra naxee na koore ma.»"}]}