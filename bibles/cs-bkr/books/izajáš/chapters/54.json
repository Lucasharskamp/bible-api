{"data":[{"book":"Izajáš","chapter":"54","verse":"1","text":"Prozpěvuj, neplodná, kteráž nerodíš, zvučně prozpěvuj a prokřikni, kteráž ku porodu nepracuješ, nebo více bude synů opuštěné, nežli synů té, kteráž má muže, praví Hospodin."},{"book":"Izajáš","chapter":"54","verse":"2","text":"Rozšiř místo stanu svého, a čalounů příbytků svých roztáhnouti nezbraňuj; natáhni i provazů svých, a kolíky své utvrď."},{"book":"Izajáš","chapter":"54","verse":"3","text":"Nebo na pravo i na levo se rozmůžeš, a símě tvé národy dědičně vládnouti bude, a města pustá osadí."},{"book":"Izajáš","chapter":"54","verse":"4","text":"Nebojž se, nebo nebudeš zahanbena, aniž se zapyřuj, nebo nebudeš v potupu uvedena; nýbrž na potupu mladosti své zapomeneš, a na pohanění vdovství svého nezpomeneš více."},{"book":"Izajáš","chapter":"54","verse":"5","text":"Nebo manželem tvým jest Učinitel tvůj, jehož jméno Hospodin zástupů, a vykupitel tvůj Svatý Izraelský Bohem vší země slouti bude."},{"book":"Izajáš","chapter":"54","verse":"6","text":"Nebo jako ženy propuštěné a v duchu sevřené povolá tě Hospodin, a jako ženy mladice, když v pohrdnutí budeš, praví Bůh tvůj."},{"book":"Izajáš","chapter":"54","verse":"7","text":"Na maličkou chvilku poopustil jsem tě, ale v slitování převelikém shromáždím tě."},{"book":"Izajáš","chapter":"54","verse":"8","text":"V maličkém hněvě skryl jsem tvář svou na maličko před tebou, ale v milosrdenství věčném slituji se nad tebou, praví vykupitel tvůj Hospodin."},{"book":"Izajáš","chapter":"54","verse":"9","text":"Neboť jest to u mne, co při potopě Noé. Jakož jsem přisáhl, že se nebudou více rozlévati vody Noé po zemi, tak jsem přisáhl, že se nerozhněvám na tě, aniž tobě přísně domlouvati budu."},{"book":"Izajáš","chapter":"54","verse":"10","text":"A byť se i hory pohybovaly, a pahrbkové ustupovali, milosrdenství mé však od tebe neodstoupí, a smlouva pokoje mého se nepohne, praví slitovník tvůj Hospodin."},{"book":"Izajáš","chapter":"54","verse":"11","text":"Ó ssoužená, vichřicí zmítaná, potěšení zbavená, aj, já položím na karbunkulích kamení tvé, a založím tě na zafiřích."},{"book":"Izajáš","chapter":"54","verse":"12","text":"A vzdělám z křištálu skla tvá, a brány tvé z kamení třpytícího se, i všecka pomezí tvá z kamení drahého."},{"book":"Izajáš","chapter":"54","verse":"13","text":"Synové pak tvoji všickni vyučení budou od Hospodina, a hojnost pokoje budou míti synové tvoji."},{"book":"Izajáš","chapter":"54","verse":"14","text":"Na spravedlnosti upevněna budeš. Vzdálíš se od ssoužení, protož se ho nebudeš báti, a od setření, nebo nepřiblíží se k tobě."},{"book":"Izajáš","chapter":"54","verse":"15","text":"Aj, budouť nejedni bydliti s tebou, kteříž nejsou moji, ale kdož by bydleje s tebou, byl proti tobě, padne."},{"book":"Izajáš","chapter":"54","verse":"16","text":"Aj, já stvořil jsem kováře dýmajícího při ohni na uhlí, a vynášejícího nádobí k dílu svému, já také stvořil jsem zhoubce, aby hubil."},{"book":"Izajáš","chapter":"54","verse":"17","text":"Žádný nástroj proti tobě udělaný nepodaří se, a každý jazyk, povstávající proti tobě na soudu, potupíš. Toť jest dědictví služebníků Hospodinových, a spravedlnost jejich ode mne, praví Hospodin."}]}