{"data":[{"book":"אגרת פולוס השליח אל-הרומיים","chapter":"2","verse":"1","text":"אולי תאמר: ”אילו הם אנשים רשעים!“ אך דע לך שאינך טוב מהם! באמירתך כי הם רשעים וכי יש להענישם, אתה שופט למעשה את עצמך, שכן אתה עושה בדיוק אותם מעשים."},{"book":"אגרת פולוס השליח אל-הרומיים","chapter":"2","verse":"2","text":"ואנחנו יודעים שאלוהים מעניש בצדק את העושים מעשי תועבה כאלה."},{"book":"אגרת פולוס השליח אל-הרומיים","chapter":"2","verse":"3","text":"הסבור אתה שבעשותך מעשי תועבה כמוהם, אלוהים ישפוט וירשיע את האחרים ויניח לך?"},{"book":"אגרת פולוס השליח אל-הרומיים","chapter":"2","verse":"4","text":"האם אתה לא רואה עד כמה אלוהים טוב, אורך רוח וסבלני איתך? האם אתה לא רואה שהטוב הזה מיועד להסב אותך מהחטא?"},{"book":"אגרת פולוס השליח אל-הרומיים","chapter":"2","verse":"5","text":"דע לך כי בעקשנותך ובסירובך להפסיק לחטוא ולחזור בתשובה, אתה צובר לך עונש נורא ליום־הדין – היום שבו ישפוט אלוהים בצדק את העולם כולו."},{"book":"אגרת פולוס השליח אל-הרומיים","chapter":"2","verse":"6","text":"ביום זה ישלם אלוהים לכל איש את המגיע לו לפי מעשיו:"},{"book":"אגרת פולוס השליח אל-הרומיים","chapter":"2","verse":"7","text":"אלה המשתדלים לעשות מעשים טובים, המצייתים לאלוהים והשואפים לכבוד והדר שלא מן העולם הזה, יזכו בחיי נצח."},{"book":"אגרת פולוס השליח אל-הרומיים","chapter":"2","verse":"8","text":"ואילו הרשעים אשר מורדים בה׳ ואינם מצייתים לו, יקבלו עונש נורא."},{"book":"אגרת פולוס השליח אל-הרומיים","chapter":"2","verse":"9","text":"צער וסבל יבואו על כל העושים מעשי חטא ועוול: על היהודי בראשונה, וגם על ה”גוי“."},{"book":"אגרת פולוס השליח אל-הרומיים","chapter":"2","verse":"10","text":"לעומת זאת, כל אלה שיצייתו לאלוהים ויעשו מעשים טובים יזכו לכבוד, להדר ולשלום מאת האלוהים – היהודי בראשונה, וגם הגוי."},{"book":"אגרת פולוס השליח אל-הרומיים","chapter":"2","verse":"11","text":"כי אלוהים אינו מפלה בין בני־האדם."},{"book":"אגרת פולוס השליח אל-הרומיים","chapter":"2","verse":"12","text":"אלוהים יעניש את כל החוטאים! אלה שחטאו בלי שהכירו את התורה ייענשו גם בלי להתחשב בתורה; אלה שהכירו את התורה וחטאו, יישפטו וייענשו על־פי התורה."},{"book":"אגרת פולוס השליח אל-הרומיים","chapter":"2","verse":"13","text":"שהרי אלוהים אינו מצדיק את אלה שמכירים את התורה, כי אם את אלה שמקיימים אותה הלכה למעשה."},{"book":"אגרת פולוס השליח אל-הרומיים","chapter":"2","verse":"14","text":"כאשר הגויים, שאין להם את התורה, מקיימים את עיקר חוקיה מתוך חוש טבעי, הרי שחוש זה הוא תורתם ולפיו הם יישפטו."},{"book":"אגרת פולוס השליח אל-הרומיים","chapter":"2","verse":"15","text":"התנהגותם מוכיחה שדרישות התורה כתובות למעשה על לבם; מצפונם אומר להם מה מותר ומה אסור, ומחשבותיהם מצדיקות או מאשימות אותם."},{"book":"אגרת פולוס השליח אל-הרומיים","chapter":"2","verse":"16","text":"הם יישפטו ביום־הדין – היום שבו ישפוט אלוהים, באמצעות המשיח, את הצד הנסתר בחייו של כל אדם. זהו חלק מתוכניתו של ה׳ שאותה אני מבשר."},{"book":"אגרת פולוס השליח אל-הרומיים","chapter":"2","verse":"17","text":"אתם, היהודים, מתגאים שאתם ידידיו הנבחרים של אלוהים; אתם חושבים שהואיל ונתן לכם את תורתו, הכול כשורה ביניכם לבינו."},{"book":"אגרת פולוס השליח אל-הרומיים","chapter":"2","verse":"18","text":"אתם יודעים מהו רצונו של אלוהים; אתם יודעים להבחין בין טוב לרע, שכן למדתם את תורתו עוד לפני זמן רב."},{"book":"אגרת פולוס השליח אל-הרומיים","chapter":"2","verse":"19","text":"אתם משוכנעים שהנכם מוכשרים וראויים ללמד את אלה שאינם יודעים את הדרך לה׳, ולשמש כלפידי אור המדריכים אל ה׳ את אלה שתעו בחשכה."},{"book":"אגרת פולוס השליח אל-הרומיים","chapter":"2","verse":"20","text":"אתם משוכנעים שהנכם מוכשרים ללמד את הבורים, את התמימים ואת הילדים, שכן אתם מכירים את תורת ה׳."},{"book":"אגרת פולוס השליח אל-הרומיים","chapter":"2","verse":"21","text":"אבל אתם המוכנים תמיד ללמד את האחרים – מדוע אינכם מלמדים את עצמכם? אתם מצווים על אחרים לא לגנוב – האם אתם בעצמכם נקיי כפיים?"},{"book":"אגרת פולוס השליח אל-הרומיים","chapter":"2","verse":"22","text":"אתם מצווים על אחרים לא לנאוף – האם אינכם נואפים בעצמכם? אתם מתנגדים לעבודת האלילים – האם אינכם גוזלים את כלי הקדושה שלהם?"},{"book":"אגרת פולוס השליח אל-הרומיים","chapter":"2","verse":"23","text":"אתם גאים בעובדת ידיעתכם את תורת אלוהים, אך באי־קיימכם את מצוותיו אתם מבזים למעשה את אלוהים."},{"book":"אגרת פולוס השליח אל-הרומיים","chapter":"2","verse":"24","text":"אין פלא שכתבי־הקודש אומרים:2‏.24 ב 24 ישעיהו נב 5 ”בגללכם שם אלהים מחולל בגוים“!"},{"book":"אגרת פולוס השליח אל-הרומיים","chapter":"2","verse":"25","text":"לברית־המילה יש ערך ומשמעות רק אם אתה שומר את מצוות ה׳. אם אינך שומר את מצוות ה׳, אינך טוב מהגויים."},{"book":"אגרת פולוס השליח אל-הרומיים","chapter":"2","verse":"26","text":"ואם גוי, שלא נימול, ישמור את מצוות ה׳, האם לא יעניק לו אלוהים את הזכויות שהתכוון להעניק ליהודים?"},{"book":"אגרת פולוס השליח אל-הרומיים","chapter":"2","verse":"27","text":"למעשה, הגוי המקיים את התורה הוא שישפוט אותך, היהודי, למרות שנמולת ושניתנה לך תורת ה׳ שאותה הפרת."},{"book":"אגרת פולוס השליח אל-הרומיים","chapter":"2","verse":"28","text":"הרי אינך יהודי אמיתי רק משום שנולדת להורים יהודים, או משום שנמולת."},{"book":"אגרת פולוס השליח אל-הרומיים","chapter":"2","verse":"29","text":"יהודי אמיתי הוא זה שאוהב את ה׳. כי אלוהים אינו מעוניין באלה שכל יהדותם מסתכמת בקיום ברית־המילה בלבד, כי אם באלה שלבם וחייהם השתנו, ולאלה הוא יעניק כבוד ושבח לא בעיני בני אדם, כי אם בעיני אלוהים."}]}