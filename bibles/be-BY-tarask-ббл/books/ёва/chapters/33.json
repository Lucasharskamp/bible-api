{"data":[{"book":"ЁВА","chapter":"33","verse":"1","text":"Дык вось, слухай, Ёў, словы мае і ўважай усім словам маім."},{"book":"ЁВА","chapter":"33","verse":"2","text":"Вось, я адкрываю вусны мае, язык мой гаворыць у гартані маёй."},{"book":"ЁВА","chapter":"33","verse":"3","text":"Словы мае ад шчырасьці майго сэрца, і вусны мае вымавяць веданьне чыстае."},{"book":"ЁВА","chapter":"33","verse":"4","text":"Дух Божы стварыў мяне, і дыханьне Ўсеўладнага дало мне жыцьцё."},{"book":"ЁВА","chapter":"33","verse":"5","text":"Калі можаш, адказвай мне і стань перад мною."},{"book":"ЁВА","chapter":"33","verse":"6","text":"Вось я, па жаданьні тваім, замест Бога. Я створаны таксама з гразі;"},{"book":"ЁВА","chapter":"33","verse":"7","text":"таму страх перад мною ня можа зьбянтэжыць мяне, і рука мая ня будзе цяжкая табе."},{"book":"ЁВА","chapter":"33","verse":"8","text":"Ты гаварыў у вушы мае, і я чуў гук слоў:"},{"book":"ЁВА","chapter":"33","verse":"9","text":"«чысты я, без пахібы, нявінны я і няма ўва мне няпраўды;"},{"book":"ЁВА","chapter":"33","verse":"10","text":"а Ён знайшоў абвінавачаньне супроць мяне і лічыць мяне Сваім супраціўцам;"},{"book":"ЁВА","chapter":"33","verse":"11","text":"закаваў ногі мае ў калодкі, сочыць за ўсімі шляхамі маімі»."},{"book":"ЁВА","chapter":"33","verse":"12","text":"Вось у гэтым няпраўда твая, адказваю табе, таму што Бог вышэйшы за чалавека."},{"book":"ЁВА","chapter":"33","verse":"13","text":"Навошта табе спаборнічаць зь Ім? Ён не адказвае ні за якія дзеі Свае."},{"book":"ЁВА","chapter":"33","verse":"14","text":"Бог гаворыць адзін раз, і калі таго не заўважаць, другі раз:"},{"book":"ЁВА","chapter":"33","verse":"15","text":"у сьне, у начных відзежах, калі сон находзіць на людзей, у час дрымоты на ложку."},{"book":"ЁВА","chapter":"33","verse":"16","text":"Тады ён адкрывае ў чалавека вуха і ўкладвае Сваё настаўленьне,"},{"book":"ЁВА","chapter":"33","verse":"17","text":"каб адвесьці чалавека ад якой-небудзь задумы і адвесьці ад яго пыху,"},{"book":"ЁВА","chapter":"33","verse":"18","text":"каб адвесьці душу ягоную ад прорвы і жыцьцё ягонае ад паразы мечам."},{"book":"ЁВА","chapter":"33","verse":"19","text":"Альбо ён наводзіцца на розум хваробаю на ложку сваім і моцным болем ва ўсіх касьцях сваіх, -"},{"book":"ЁВА","chapter":"33","verse":"20","text":"і жыцьцё ягонае адварочваецца ад хлеба і душа ягоная ад смачнай яму ежы."},{"book":"ЁВА","chapter":"33","verse":"21","text":"Плоць на ім прападае, так што яе ня відаць, і паказваюцца косьці ягоныя, якіх ня было відаць."},{"book":"ЁВА","chapter":"33","verse":"22","text":"І душа ягоная набліжаецца да магілы і жыцьцё ягонае - да сьмерці."},{"book":"ЁВА","chapter":"33","verse":"23","text":"Калі ёсьць у яго анёл-настаўнік адзін з тысячы, каб паказаць чалавеку простую дарогу ягоную, -"},{"book":"ЁВА","chapter":"33","verse":"24","text":"Бог умілажаліцца зь яго і скажа: вызвалі яго ад магілы; Я знайшоў умілажаленьне."},{"book":"ЁВА","chapter":"33","verse":"25","text":"Тады цела ягонае зробіцца сьвяжэйшае, чым у маладосьці; ён вернецца ў дні маладосьці сваёй."},{"book":"ЁВА","chapter":"33","verse":"26","text":"Будзе маліцца Богу, і Ён - літасьцівы да яго; з радасьцю глядзіць на твар ягоны і вяртае чалавеку праведнасьць ягоную."},{"book":"ЁВА","chapter":"33","verse":"27","text":"Ён будзе глядзець на людзей і казаць: «грашыў я і перакручваў праўду, і не адплачана мне;"},{"book":"ЁВА","chapter":"33","verse":"28","text":"Ён вызваліў душу маю ад магілы, і жыцьцё маё бачыць сьвятло»."},{"book":"ЁВА","chapter":"33","verse":"29","text":"Вось, усё гэта робіць Бог два-тры разы з чалавекам,"},{"book":"ЁВА","chapter":"33","verse":"30","text":"каб адвесьці душу ягоную ад магілы і прасьвятліць яго сьвятлом жывых."},{"book":"ЁВА","chapter":"33","verse":"31","text":"Уважай, Ёве, слухай мяне, маўчы, і я буду гаварыць."},{"book":"ЁВА","chapter":"33","verse":"32","text":"Калі маеш сказаць што, адказвай; кажы, бо Я хацеў бы твайго апраўданьня;"},{"book":"ЁВА","chapter":"33","verse":"33","text":"а калі не, дык слухай мяне, і я навучу цябе мудрасьці."}]}