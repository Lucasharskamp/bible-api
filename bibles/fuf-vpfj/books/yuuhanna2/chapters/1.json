{"data":[{"book":"YUUHANNA 2","chapter":"1","verse":"1","text":"Salminaango an min oo ardotooɗo, haa e oo suddiiɗo suɓaaɗo tedduɗo e fayɓe mun,"},{"book":"YUUHANNA 2","chapter":"1","verse":"2","text":"sabu goonga wonɗo e men on, ɗun ko on goonga wonoowo e men haa poomaa."},{"book":"YUUHANNA 2","chapter":"1","verse":"3","text":"Moƴƴere e yurmeende e ɓuttu wonay e men immorde e Alla Baabaajo on e Iisaa Almasiihu on, ɗun ko Ɓiɗɗo Baabaajo on, e nder goonga e giggol."},{"book":"YUUHANNA 2","chapter":"1","verse":"4","text":"Mi weltike fota ko mi tawi kon woɓɓe e fayɓe maa ɓen no jokki laawol goonga on, wano Baabaajo on yamiriri en non."},{"book":"YUUHANNA 2","chapter":"1","verse":"5","text":"Jooni non, an oo suddiiɗo tedduɗo, koo ko mi wonu-maa windande hinaa yamiroore heyre, kono ko ndee nde heɓunoɗen gila ka fuɗɗoode mi tori-maa, ɗun ko yo en yiɗindir."},{"book":"YUUHANNA 2","chapter":"1","verse":"6","text":"Awa e hino ko woni giggol kon: ko jokkugol yamirooje makko ɗen. E hino yamiroore nde anduɗon gila ka fuɗɗoode nden: ko yo on wuuru e nder giggol."},{"book":"YUUHANNA 2","chapter":"1","verse":"7","text":"Ko fii ɗaynooɓe ɗuuɗuɓe naatii e nder aduna on, ɓe jaɓaali wonde Iisaa Almasiihu on wontuno neɗɗo o ari ka aduna. Ko ɓee woni ɗaynooɓe e liddotooɓe Almasiihu on ɓen."},{"book":"YUUHANNA 2","chapter":"1","verse":"8","text":"Awa, reenee onon tigi, fii wota battane golle men ɗen bonu, kono fii yo on heɓu njoddi heewundi."},{"book":"YUUHANNA 2","chapter":"1","verse":"9","text":"Kala feƴƴituɗo jannde *Almasiihu on, ronki humaade e mayre, haray on wonaa humondirɗo e Alla. Kala non tabituɗo e nden jannde, haray no humondiri e Baaba on e Ɓiɗɗo on."},{"book":"YUUHANNA 2","chapter":"1","verse":"10","text":"On mo ari e mon, addoraali nden jannde, wota on wernu mo ka suudu mon, awa kadi wota on hiwro mo."},{"book":"YUUHANNA 2","chapter":"1","verse":"11","text":"Ko fii kala on hiwriiɗo mo, haray tawdaama e kuuɗe makko bonɗe ɗen."},{"book":"YUUHANNA 2","chapter":"1","verse":"12","text":"Miɗo mari buy ko mi windana on, kono mi yiɗaali windirde ɗun ndaha e kaydi. Kono non miɗo tanƴinii yahugol ka mon, mi yewtira on hunduko, fii no weltaare men nden timmira."},{"book":"YUUHANNA 2","chapter":"1","verse":"13","text":"Fayɓe jaaja maa suɓaaɗo on salminii ma."}]}