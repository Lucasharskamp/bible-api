{"data":[{"book":"Matteus","chapter":"8","verse":"1","text":"Mikill mannfjöldi fylgdi Jesú þegar hann gekk niður fjallshlíðina að ræðunni lokinni."},{"book":"Matteus","chapter":"8","verse":"2","text":"Og viti menn! Þá kom holdsveikur maður til hans. Hann kraup við fætur hans og sagði: „Herra, ef þú vilt getur þú læknað mig.“"},{"book":"Matteus","chapter":"8","verse":"3","text":"Jesús snerti manninn og sagði: „Ég vil að þú verðir heilbrigður!“ Og samstundis hvarf holdsveikin!"},{"book":"Matteus","chapter":"8","verse":"4","text":"Jesús sagði þá við hann: „Segðu engum frá þessu strax, en farðu rakleitt til prestsins og láttu hann skoða þig. Taktu með þér fórn þá sem lög Móse gera ráð fyrir að holdsveikir beri fram, þegar þeir læknast, sem opinbera staðfestingu þess að þú sért orðinn heilbrigður.“"},{"book":"Matteus","chapter":"8","verse":"5-6","text":"Þegar Jesús kom til Kapernaum mætti hann rómverskum liðsforingja. Liðsforinginn skýrði frá því að þjónn hans lægi lamaður heima og honum liði illa."},{"book":"Matteus","chapter":"8","verse":"7","text":"„A ég að koma og lækna hann?“ spurði Jesús."},{"book":"Matteus","chapter":"8","verse":"8-9","text":"„Herra,“ sagði liðsforinginn, „ég er ekki verður þess að þú komir inn á heimili mitt (og það er reyndar ekki nauðsynlegt). Segðu aðeins núna: „Læknist þú!“ og þá mun þjónn minn verða heilbrigður! Þetta segi ég vegna þess að ég er settur undir vald æðri liðsforingja, en hef jafnframt sjálfur vald yfir mínum hermönnum. Ég segi við einn þeirra: „Farðu!“ og hann fer, og við annan: „Komdu!“ og hann kemur. Við þjón minn segi ég: „Gerðu þetta!“ og hann hlýðir skilyrðislaust. Þess vegna veit ég að þú hefur vald til að skipa þessum sjúkdómi að fara og hann mun fara!“"},{"book":"Matteus","chapter":"8","verse":"10","text":"Jesús varð undrandi! Hann sneri sér að mannfjöldanum og sagði: „Hvergi í Ísrael hef ég fundið svo mikla trú!"},{"book":"Matteus","chapter":"8","verse":"11","text":"Og ég skal segja ykkur eitt: Margir útlendingar (eins og þessi rómverski liðsforingi) munu koma hvaðanæva að og sitja með Abraham, Ísak og Jakobi í konungsríki himnanna."},{"book":"Matteus","chapter":"8","verse":"12","text":"Mörgum Ísraelsmönnum – já, einmitt þeim sem konungsríkið var ætlað – mun verða kastað út í myrkrið og þar verður grátið og kveinað.“"},{"book":"Matteus","chapter":"8","verse":"13","text":"Síðan sagði Jesús við liðsforingjann:"},{"book":"Matteus","chapter":"8","verse":"14","text":"Eftir þetta fór Jesús heim til Péturs. Tengdamóðir Péturs lá þar með mikinn hita."},{"book":"Matteus","chapter":"8","verse":"15","text":"Jesús snerti hönd hennar og við það hvarf hitinn. Hún reis á fætur og gaf þeim að borða."},{"book":"Matteus","chapter":"8","verse":"16","text":"Um kvöldið voru færðir til Jesú menn sem höfðu illa anda. Hann rak illu andana út með einu orði og læknaði þá sem sjúkir voru."},{"book":"Matteus","chapter":"8","verse":"17","text":"Þarna rættist spádómur Jesaja: „Sjúkdóma okkar og þjáningar tók hann á sig.“"},{"book":"Matteus","chapter":"8","verse":"18","text":"Þegar Jesús sá að fólk dreif stöðugt að, sagði hann lærisveinunum að þeir skyldu búa sig undir að sigla yfir vatnið."},{"book":"Matteus","chapter":"8","verse":"19","text":"Í sama mund sagði einn af fræðimönnum Gyðinga við hann: „Meistari, ég vil fylgja þér hvert sem þú ferð!“"},{"book":"Matteus","chapter":"8","verse":"20","text":"Jesús svaraði: „Refir eiga greni og fuglarnir hreiður, en ég, Kristur, á ekkert heimili – engan stað til að hvílast.“"},{"book":"Matteus","chapter":"8","verse":"21","text":"Þá sagði annar úr hópi lærisveinanna: „Herra, þegar faðir minn er dáinn, skal ég fylgja þér.“"},{"book":"Matteus","chapter":"8","verse":"22","text":"„Fylgdu mér núna!“ sagði Jesús. „Láttu hina andlega dauðu annast sína dauðu.“"},{"book":"Matteus","chapter":"8","verse":"23","text":"Síðan steig Jesús út í bátinn og hélt yfir vatnið ásamt lærisveinum sínum."},{"book":"Matteus","chapter":"8","verse":"24","text":"Þá hvessti skyndilega svo að öldurnar gengu yfir bátinn, en Jesús svaf."},{"book":"Matteus","chapter":"8","verse":"25","text":"Lærisveinarnir vöktu hann og hrópuðu: „Drottinn! Bjargaðu okkur Við erum að farast!“"},{"book":"Matteus","chapter":"8","verse":"26","text":"„Lítil er trú ykkar,“ svaraði Jesús. „Hvers vegna eruð þið hræddir?“ Síðan reis hann á fætur og hastaði á vindinn og öldurnar. Þá lægði vindinn og allt varð kyrrt!"},{"book":"Matteus","chapter":"8","verse":"27","text":"Lærisveinarnir voru orðlausir af undrun og ótta. „Hver er hann eiginlega?“ spurðu þeir hver annan, „vindurinn og vatnið hlýða honum!“"},{"book":"Matteus","chapter":"8","verse":"28","text":"Þegar þeir komu að landi í byggðum Gadarena, komu á móti þeim tveir menn haldnir illum öndum. Menn þessir höfðu búið um sig í gröfunum og voru svo óðir að enginn þorði að fara þar um."},{"book":"Matteus","chapter":"8","verse":"29","text":"Þeir hrópuðu nú til Jesú og sögðu: „Hvað vilt þú okkur, sonur Guðs? Þú hefur ekki enn leyfi til að tortíma okkur!“"},{"book":"Matteus","chapter":"8","verse":"30","text":"Skammt þar frá var svínahjörð á beit."},{"book":"Matteus","chapter":"8","verse":"31","text":"Illu andarnir báðu hann og sögðu: „Sendu okkur í svínin, ef þú ætlar að reka okkur út.“"},{"book":"Matteus","chapter":"8","verse":"32","text":"„Já, farið þangað,“ svaraði Jesús. Þá fóru þeir úr mönnunum, í svínin og öll hjörðin æddi fram af hengiflugi og drukknaði í vatninu."},{"book":"Matteus","chapter":"8","verse":"33","text":"Þegar svínahirðarnir sáu þetta, flúðu þeir til næsta bæjar og sögðu frá því sem gerst hafði."},{"book":"Matteus","chapter":"8","verse":"34","text":"Allir, sem þar bjuggu, flýttu sér út til að sjá Jesú, en eftir það báðu þeir hann að fara og láta sig í friði."}]}