{"data":[{"book":"Kwan","chapter":"20","verse":"1","text":"E dwe mokwongo oganda jo-Israel duto nochopo e Thim mar Zin, kendo negidak Kadesh. Kanyo ema Miriam nothoe moike."},{"book":"Kwan","chapter":"20","verse":"2","text":"Koro ne onge pi mane ogandani nyalo modho, kendo ji nochokore mondo okwed Musa gi Harun."},{"book":"Kwan","chapter":"20","verse":"3","text":"Negidhawo gi Musa kagiwacho niya, “Mad ne bed ni watho e kinde mane owetewa otho e nyim Jehova Nyasaye!"},{"book":"Kwan","chapter":"20","verse":"4","text":"Angʼo momiyo ikelo oganda Jehova Nyasaye e thimni, mondo mi wan kod jambwa watho kaye?"},{"book":"Kwan","chapter":"20","verse":"5","text":"Angʼo momiyo ne igolowa Misri mondo ikelwa e piny malichni? Pinyni onge gi cham kata ngʼowu, mzabibu kata olembe mongʼinore to bende onge kata mana pi modho!”"},{"book":"Kwan","chapter":"20","verse":"6","text":"Musa kod Harun nowuok koa e chokruok kochiko dhoranga Hemb Romo mi gipodho auma, kendo duongʼ mar Jehova Nyasaye nofwenyorenegi."},{"book":"Kwan","chapter":"20","verse":"7","text":"Jehova Nyasaye nowacho ne Musa niya,"},{"book":"Kwan","chapter":"20","verse":"8","text":"“Kaw odunga, kod owadu Harun mondo uchok jo-Israel kaachiel. Wuo kod lwanda ka gineno kendo pi biro chwer koa kuome. Ibiro golo pi kowuok e lwandano ne oganda mondo gin kod jambgi gimodhi.”"},{"book":"Kwan","chapter":"20","verse":"9","text":"Omiyo Musa nokawo odunga e nyim Jehova Nyasaye mana kaka ne ochike."},{"book":"Kwan","chapter":"20","verse":"10","text":"En kod Harun nochoko chokruok kanyakla e nyim lwanda kendo Musa nowachonegi niya, “Winjuru, un jongʼanyogi, bende ochuno ni nyaka wamiu pi kowuok e lwandani?”"},{"book":"Kwan","chapter":"20","verse":"11","text":"Eka Musa norieyo bade malo mi ochwado lwandano nyadiriyo gi odunga mare. Pi nobubni oko, kendo ogandago gi jambgi nomodho."},{"book":"Kwan","chapter":"20","verse":"12","text":"To Jehova Nyasaye nowacho ne Musa kod Harun niya, “Nikech ne ok uketo genou kuoma chuth mondo umiya duongʼ kaka ngʼama ler e nyim jo-Israel, ok unuter ogandani e piny ma amiyogi.”"},{"book":"Kwan","chapter":"20","verse":"13","text":"Magi ne gin pige mag Meriba, kama jo-Israel nongʼurie gi Jehova Nyasaye kendo mano e kama nonyisore owuon kaka ngʼama ler e kindgi."},{"book":"Kwan","chapter":"20","verse":"14","text":"Musa nooro joote moa Kadesh ir ruodh Edom, kowacho kama:"},{"book":"Kwan","chapter":"20","verse":"15","text":"Kwerewa nodhi Misri, kendo negidak kuno kuom higni mathoth. Jo-Misri nosandowa kod wuonewa,"},{"book":"Kwan","chapter":"20","verse":"16","text":"to kane waywakne Jehova Nyasaye, nowinjo ywakwa kendo nooro malaika mi ogolowa waa Misri."},{"book":"Kwan","chapter":"20","verse":"17","text":"Yienwa wakal e pinyi. Ok wananyon puodho moro amora kata puoth mzabibu, kata modho pi moa e soko moro amora. Wabiro mana luwo yor ruoth tir kendo ok wanagom yo korachwich kata koracham nyaka wakal pinyi duto.”"},{"book":"Kwan","chapter":"20","verse":"18","text":"To Edom nodwoko niya,"},{"book":"Kwan","chapter":"20","verse":"19","text":"Jo-Israel nodwoko niya,"},{"book":"Kwan","chapter":"20","verse":"20","text":"Negidwoko kendo niya,"},{"book":"Kwan","chapter":"20","verse":"21","text":"Nikech Edom notamore ni ok gikal e pinye, Israel nowere kodgi."},{"book":"Kwan","chapter":"20","verse":"22","text":"Oganda duto mar Israel nowuok Kadesh mi gibiro Got Hor."},{"book":"Kwan","chapter":"20","verse":"23","text":"E Got Hor machiegni gi tongʼ mar Edom, Jehova Nyasaye nowacho ne Musa gi Harun niya,"},{"book":"Kwan","chapter":"20","verse":"24","text":"“Harun nochokre gi joge. Ok enodonji e piny mamiyo jo-Israel, nikech un ji ariyogi nungʼanyo ne chikena e pige mag Meriba."},{"book":"Kwan","chapter":"20","verse":"25","text":"Kaw Harun kod wuode Eliazar mondo itergi e Got Hor."},{"book":"Kwan","chapter":"20","verse":"26","text":"Lony lep Harun kendo irwakne wuode ma Eliazar, nimar Harun biro riwore gi jogi; mi otho kanyo.”"},{"book":"Kwan","chapter":"20","verse":"27","text":"Musa notimo kaka Jehova Nyasaye nowachone: Negidhi e Got Hor ka oganda duto neno."},{"book":"Kwan","chapter":"20","verse":"28","text":"Musa nogolo lep Harun mi orwako ne wuode ma Eliazar. Kendo Harun notho ewi godno. Eka Musa kod Eliazar nolor oa ewi got,"},{"book":"Kwan","chapter":"20","verse":"29","text":"kendo ka oganda duto nowinjo ni Harun osetho, to jo-Israel noywage kuom ndalo piero adek."}]}