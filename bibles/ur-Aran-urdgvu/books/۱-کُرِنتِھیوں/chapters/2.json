{"data":[{"book":"۱-کُرِنتِھیوں","chapter":"2","verse":"1","text":"بھائیو، مجھ پر بھی غور کریں۔ جب مَیں آپ کے پاس آیا تو مَیں نے آپ کو اللہ کا بھید موٹے موٹے الفاظ میں یا فلسفیانہ حکمت کا اظہار کرتے ہوئے نہ سنایا۔"},{"book":"۱-کُرِنتِھیوں","chapter":"2","verse":"2","text":"وجہ کیا تھی؟ یہ کہ مَیں نے ارادہ کر رکھا تھا کہ آپ کے درمیان ہوتے ہوئے مَیں عیسیٰ مسیح کے سوا اَور کچھ نہ جانوں، خاص کر یہ کہ اُسے مصلوب کیا گیا۔"},{"book":"۱-کُرِنتِھیوں","chapter":"2","verse":"3","text":"ہاں مَیں کمزور حال، خوف کھاتے اور بہت تھرتھراتے ہوئے آپ کے پاس آیا۔"},{"book":"۱-کُرِنتِھیوں","chapter":"2","verse":"4","text":"اور گفتگو اور منادی کرتے ہوئے مَیں نے دنیاوی حکمت کے بڑے زوردار الفاظ کی معرفت آپ کو قائل کرنے کی کوشش نہ کی، بلکہ روح القدس اور اللہ کی قدرت نے میری باتوں کی تصدیق کی،"},{"book":"۱-کُرِنتِھیوں","chapter":"2","verse":"5","text":"تاکہ آپ کا ایمان انسانی حکمت پر مبنی نہ ہو بلکہ اللہ کی قدرت پر۔"},{"book":"۱-کُرِنتِھیوں","chapter":"2","verse":"6","text":"دانائی کی باتیں ہم اُس وقت کرتے ہیں جب کامل ایمان رکھنے والوں کے درمیان ہوتے ہیں۔ لیکن یہ دانائی موجودہ جہان کی نہیں اور نہ اِس جہان کے حاکموں ہی کی ہے جو مٹنے والے ہیں۔"},{"book":"۱-کُرِنتِھیوں","chapter":"2","verse":"7","text":"بلکہ ہم خدا ہی کی دانائی کی باتیں کرتے ہیں جو بھید کی صورت میں چھپی رہی ہے۔ اللہ نے تمام زمانوں سے پیشتر مقرر کیا ہے کہ یہ دانائی ہمارے جلال کا باعث بنے۔"},{"book":"۱-کُرِنتِھیوں","chapter":"2","verse":"8","text":"اِس جہان کے کسی بھی حاکم نے اِس دانائی کو نہ پہچانا، کیونکہ اگر وہ پہچان لیتے تو پھر وہ ہمارے جلالی خداوند کو مصلوب نہ کرتے۔"},{"book":"۱-کُرِنتِھیوں","chapter":"2","verse":"9","text":"دانائی کے بارے میں پاک نوشتے بھی یہی کہتے ہیں،"},{"book":"۱-کُرِنتِھیوں","chapter":"2","verse":"10","text":"لیکن اللہ نے یہی کچھ اپنے روح کی معرفت ہم پر ظاہر کیا کیونکہ اُس کا روح ہر چیز کا کھوج لگاتا ہے، یہاں تک کہ اللہ کی گہرائیوں کا بھی۔"},{"book":"۱-کُرِنتِھیوں","chapter":"2","verse":"11","text":"انسان کے باطن سے کون واقف ہے سوائے انسان کی روح کے جو اُس کے اندر ہے؟ اِسی طرح اللہ سے تعلق رکھنے والی باتوں کو کوئی نہیں جانتا سوائے اللہ کے روح کے۔"},{"book":"۱-کُرِنتِھیوں","chapter":"2","verse":"12","text":"اور ہمیں دنیا کی روح نہیں ملی بلکہ وہ روح جو اللہ کی طرف سے ہے تاکہ ہم اُس کی عطا کردہ باتوں کو جان سکیں۔"},{"book":"۱-کُرِنتِھیوں","chapter":"2","verse":"13","text":"یہی کچھ ہم بیان کرتے ہیں، لیکن ایسے الفاظ میں نہیں جو انسانی حکمت سے ہمیں سکھایا گیا بلکہ روح القدس سے۔ یوں ہم روحانی حقیقتوں کی تشریح روحانی لوگوں کے لئے کرتے ہیں۔"},{"book":"۱-کُرِنتِھیوں","chapter":"2","verse":"14","text":"جو شخص روحانی نہیں ہے وہ اللہ کے روح کی باتوں کو قبول نہیں کرتا کیونکہ وہ اُس کے نزدیک بےوقوفی ہیں۔ وہ اُنہیں پہچان نہیں سکتا کیونکہ اُن کی پرکھ صرف روحانی شخص ہی کر سکتا ہے۔"},{"book":"۱-کُرِنتِھیوں","chapter":"2","verse":"15","text":"وہی ہر چیز پرکھ لیتا ہے جبکہ اُس کی اپنی پرکھ کوئی نہیں کر سکتا۔"},{"book":"۱-کُرِنتِھیوں","chapter":"2","verse":"16","text":"چنانچہ پاک کلام میں لکھا ہے،"}]}