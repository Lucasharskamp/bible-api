{"data":[{"book":"Sálmarnir","chapter":"107","verse":"1","text":"Þakkið Drottni, því að hann er góður og miskunn hans varir að eilífu."},{"book":"Sálmarnir","chapter":"107","verse":"2","text":"Hafi Drottinn frelsað þig, þá segðu frá því! Segðu öðrum frá því að hann hafi frelsað þig frá óvinum þínum."},{"book":"Sálmarnir","chapter":"107","verse":"3","text":"Hann leiddi hina útlægu heim frá ystu endimörkum jarðarinnar."},{"book":"Sálmarnir","chapter":"107","verse":"4","text":"Þeir ráfuðu heimilislausir um eyðimörkina,"},{"book":"Sálmarnir","chapter":"107","verse":"5","text":"hungraðir og þyrstir og að niðurlotum komnir."},{"book":"Sálmarnir","chapter":"107","verse":"6","text":"„Drottinn, hjálpaðu okkur!“ hrópuðu þeir, og hann svaraði bæn þeirra!"},{"book":"Sálmarnir","chapter":"107","verse":"7","text":"Hann leiddi þá í öruggt skjól, til byggilegrar borgar."},{"book":"Sálmarnir","chapter":"107","verse":"8","text":"Ó, að þetta fólk vildi nú lofa Drottin fyrir miskunn hans og öll hans dásamlegu verk,"},{"book":"Sálmarnir","chapter":"107","verse":"9","text":"því að hann svalar þyrstri sál og mettar hungraðan gæðum."},{"book":"Sálmarnir","chapter":"107","verse":"10","text":"Hverjir eru þessir sem sitja í myrkri og skugga dauðans, þjáðir af eymd og volæði?"},{"book":"Sálmarnir","chapter":"107","verse":"11","text":"Þeir gerðu uppreisn gegn Drottni, fyrirlitu hann, hinn hæsta Guð."},{"book":"Sálmarnir","chapter":"107","verse":"12","text":"Þess vegna beygði hann þá með mæðu. Þeir hrösuðu og enginn gat hjálpað þeim á fætur."},{"book":"Sálmarnir","chapter":"107","verse":"13","text":"Þá hrópuðu þeir til Drottins í neyð sinni og hann bjargaði þeim!"},{"book":"Sálmarnir","chapter":"107","verse":"14","text":"Hann leiddi þá út úr myrkri og skugga dauðans og braut fjötra þeirra."},{"book":"Sálmarnir","chapter":"107","verse":"15","text":"Þeir skulu lofa Drottin fyrir elsku hans og öll hans miskunnarverk!"},{"book":"Sálmarnir","chapter":"107","verse":"16","text":"Því að hann mölvaði hlið dýflissunnar og braut sundur rimlana."},{"book":"Sálmarnir","chapter":"107","verse":"17","text":"Sumir kölluðu yfir sig ógæfu með heimsku sinni."},{"book":"Sálmarnir","chapter":"107","verse":"18","text":"Loks bauð þeim við öllum mat. Þeir sáu ekkert framundan nema dauðann."},{"book":"Sálmarnir","chapter":"107","verse":"19","text":"Þá kölluðu þeir til Drottins í neyð sinni og hann bjargaði þeim úr angist þeirra, kom þeim á réttan veg."},{"book":"Sálmarnir","chapter":"107","verse":"20","text":"Hann sendi út orð sitt og læknaði þá, hreif þá frá dyrum dauðans."},{"book":"Sálmarnir","chapter":"107","verse":"21","text":"Ó, að menn þessir vildu lofa Drottin fyrir elsku hans og öll hans dásemdarverk!"},{"book":"Sálmarnir","chapter":"107","verse":"22","text":"Þeir þakki honum heilshugar og kunngjöri verk hans með gleði."},{"book":"Sálmarnir","chapter":"107","verse":"23","text":"Og svo eru þeir sem sigla um höfin, kaupmenn sem flytja vörur milli landa."},{"book":"Sálmarnir","chapter":"107","verse":"24","text":"Einnig þeir fá að reyna máttarverk Drottins."},{"book":"Sálmarnir","chapter":"107","verse":"25","text":"Hann kallar á storminn og lætur öldurnar rísa."},{"book":"Sálmarnir","chapter":"107","verse":"26","text":"Skipin sveiflast til himins og hverfa í öldudali – öllum um borð fellst hugur í neyðinni."},{"book":"Sálmarnir","chapter":"107","verse":"27","text":"Þeir ramba og skjögra eins og drukknir menn og vita ekki sitt rjúkandi ráð."},{"book":"Sálmarnir","chapter":"107","verse":"28","text":"Þá hrópa þeir til Drottins í neyð sinni og hann frelsar þá."},{"book":"Sálmarnir","chapter":"107","verse":"29","text":"Hann kyrrir bæði sjó og vind."},{"book":"Sálmarnir","chapter":"107","verse":"30","text":"Hvílík blessun að ná höfn og njóta lognsins!"},{"book":"Sálmarnir","chapter":"107","verse":"31","text":"Ó, að þessir menn vildu þakka Drottni miskunn hans og öll hans dásemdarverk."},{"book":"Sálmarnir","chapter":"107","verse":"32","text":"Þeir lofi hann upphátt í söfnuðinum og í áheyrn leiðtoga Ísraels."},{"book":"Sálmarnir","chapter":"107","verse":"33","text":"Hann þurrkar upp fljótin"},{"book":"Sálmarnir","chapter":"107","verse":"34","text":"og gerir land óguðlegra að skorpinni saltsléttu."},{"book":"Sálmarnir","chapter":"107","verse":"35","text":"En hann kann líka að breyta auðninni í frjósama og vatnsríka vin."},{"book":"Sálmarnir","chapter":"107","verse":"36","text":"Þangað leiðir hann hungraða sem setjast þar að og byggja sér borgir,"},{"book":"Sálmarnir","chapter":"107","verse":"37","text":"sá í akra, gróðursetja víngarða og afla afurða."},{"book":"Sálmarnir","chapter":"107","verse":"38","text":"Þannig blessar hann! Og þeir margfaldast stórum og fénaði þeirra fjölgar."},{"book":"Sálmarnir","chapter":"107","verse":"39","text":"Sumir missa allt í ofsókn, þjáningu og sorg,"},{"book":"Sálmarnir","chapter":"107","verse":"40","text":"því að Guð sendir hrokafullum skömm og lætur tignarmenn ráfa um í rústum,"},{"book":"Sálmarnir","chapter":"107","verse":"41","text":"en hann bjargar fátæklingum sem honum treysta, gefur þeim fjölda afkomenda og mikla hagsæld."},{"book":"Sálmarnir","chapter":"107","verse":"42","text":"Þetta sjá hinir guðhræddu og þeir gleðjast, meðan óguðlegir þegja í skömm."},{"book":"Sálmarnir","chapter":"107","verse":"43","text":"Þú sem ert vitur, hugleiddu þetta! Hugsaðu um miskunn og kærleika Drottins."}]}