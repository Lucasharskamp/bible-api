{"data":[{"book":"Yohans Dooshishiyo","chapter":"20","verse":"1","text":"Torbanitsi shintso aawots, sanbata gudots, maar goyo b́ maat'fetse, Megdeli datstsu Mariyam Iyesus doowomants biami, manok b bodtsok'on doowo bin ipets shútso doowman fengeshatse k'aztuut b́ befere bek'b́k'ri."},{"book":"Yohans Dooshishiyo","chapter":"20","verse":"2","text":"Mansh bi Simon P'et'rosnat Iyesus b́ shunf b́ danifok wos'fere amaat, «Doonzo dowootse kishdek'wutsernee, aawok bogedtsok'o danatsone» bieti."},{"book":"Yohans Dooshishiyo","chapter":"20","verse":"3","text":"Manorowere P'et'rosnat b́ danif ikmann kesht dowomand boami."},{"book":"Yohans Dooshishiyo","chapter":"20","verse":"4","text":"Gitetswotswere towatni bowos'iri, ernmó b́ danif k'oshman P'et'rosiyere bogo káárt wos'fere amt shino dowok b́bodi."},{"book":"Yohans Dooshishiyo","chapter":"20","verse":"5","text":"Dashan tuumt doowots b́s'iltsok'on duuni taho manoke b́befere b́bek'i, ernmó gitsomaand kindratse."},{"book":"Yohans Dooshishiyo","chapter":"20","verse":"6","text":"Simon P'et'roswere b́shuutso waat́ doowots b́ kindi, bíwere duuno bín t'at'ets taho manoke b́ befere b́ bek'i."},{"book":"Yohans Dooshishiyo","chapter":"20","verse":"7","text":"Iyesus tooko bín s'as'ets taho b́ duuni tahonton b́ woterawo bíaali k'oshoke k'odeyat b́ beyirwok'o bek'b́k'ri."},{"book":"Yohans Dooshishiyo","chapter":"20","verse":"8","text":"Maniyere il, shin shino waabodts b́ danifman doowi gitsots kindt bek't bíamani."},{"book":"Yohans Dooshishiyo","chapter":"20","verse":"9","text":"«K'irtswotsitse tuwo geyife bísha» etts aap'o S'ayin mas'afotstso t'iwintsde'afa'no botesh."},{"book":"Yohans Dooshishiyo","chapter":"20","verse":"10","text":"Maniyere il b́ danif gitetsmanots aanat bogalomand boami."},{"book":"Yohans Dooshishiyo","chapter":"20","verse":"11","text":"Megdel dats ashu Mariyam eepfetsat, dowoniyere úratse ned'dek'atni b́tesh, eepfetsatnwere tuumdek'at doowots b́ s'iili."},{"book":"Yohans Dooshishiyo","chapter":"20","verse":"12","text":"Iyesus duuno b́ teshts beyoke nas' tah tahtdek'ts melaki gitetsuwotsi iko s'olotse iko k'oyoke bobefere bbek'i."},{"book":"Yohans Dooshishiyo","chapter":"20","verse":"13","text":"Bowere Mariyamsh, «Nee máátsune! eegishe niepiri?» boeti."},{"book":"Yohans Dooshishiyo","chapter":"20","verse":"14","text":"Manowere etaat b shutsomand wongr biettsok'on Iyesus b́ need'efere bek'bk'ri, Iyesusi b́wottsok'onowere danatsane."},{"book":"Yohans Dooshishiyo","chapter":"20","verse":"15","text":"Iyesus, «Máátsune neena eegoshe niepiri, kone ngeyirwoni?» bí eti."},{"book":"Yohans Dooshishiyo","chapter":"20","verse":"16","text":"Iyesuswere, «Mariyame!» bí eti. Biwere b́maants wongr etaat Ibrayist'i noon keewu keewon, «Rebuni!» bí eti. Man etonwere, «Danifono!» etee."},{"book":"Yohans Dooshishiyo","chapter":"20","verse":"17","text":"Iyesus, «Tiyats borr taan detsk'aye taahe andoor tnihok damb keyafa'e, ernmó tieshwotsok amr ‹Taahe ti nihnat it nihok, ti Ik'onat it Ik'ok damb bíyok keshetwe etfe› err boosh keewwe» bíet."},{"book":"Yohans Dooshishiyo","chapter":"20","verse":"18","text":"Mann Megdel datstsu Mariyam b́ danifwotsok amaat «Doonzo bek're!» etaat bish eeg bíettsok'onowere boosh b keewi."},{"book":"Yohans Dooshishiyo","chapter":"20","verse":"19","text":"Manoori ik gawiymanitsi shints aaw sanbata gudots kooc' b́ danifwots ayhudi naashwotsi bo shattsotse, bo maa fengesho is'dek't́ moots kakwedek'tni botesh, maa fengesho is'etsok'on b́ befere Iyesus b́ danifwots kakwed'ek't bobeyiru moots b́ kindi, bo dagots need'dek't, «Jeeno itsh wotowe!» bíet."},{"book":"Yohans Dooshishiyo","chapter":"20","verse":"20","text":"Man ett b́ kishonat b́ lalk'on boosh b́ kits, b́ danifuwotswere doonzo bobek'tsok'on geneúbowutsi."},{"book":"Yohans Dooshishiyo","chapter":"20","verse":"21","text":"Maniyere il Iyesus aaniy, «Jeeno itsh wotowe! taan niho b́ woshtsok'o taawere iti woshitwe» bíet."},{"book":"Yohans Dooshishiyo","chapter":"20","verse":"22","text":"Man eton bo aats úff ett, «S'ayin shayiro de'ere,"},{"book":"Yohans Dooshishiyo","chapter":"20","verse":"23","text":"20:23 Mat. 16:19; 18:18  ashuwots morrosh orowe it etal boosh bo morro orowa etetuwe, it ashuwots morro orowa eto it k'azal boosh orowa eteeratse» bíet."},{"book":"Yohans Dooshishiyo","chapter":"20","verse":"24","text":"Iyesus b́ danifwotsok b́ woor tatse gitetsuwotsitse iko, Didimosi eteefo Tomas bowoke aali b́tesh."},{"book":"Yohans Dooshishiyo","chapter":"20","verse":"25","text":"Mansh b́ danif k'oshuwots Tomassh «Doonzone bek'rone» boet. Bímó «Mismaron koshets b́ kishuwotsi be'er tjabuwotsi msmaron koshets manotsits tgerawo, t kishonowere b́ lalk'i gaawots t gedala bako b́jamon amaneratse» bí eti."},{"book":"Yohans Dooshishiyo","chapter":"20","verse":"26","text":"Shimt aawoniyere hakon b́danfuwots aaniy mootsna botesh, Tomasuwere bontini b́tesh, maa fengesho is'etsok'on b́befere Iyesus waa bo dagotse need'dek't́, «Jeeno itsh wotowe!» bíet."},{"book":"Yohans Dooshishiyo","chapter":"20","verse":"27","text":"Maniyere il Tomassh, «N jaabo hakan doyir tkishwotsi s'iile, nkishonowere dewar t lalk'ots geere, amantso wotowe bako, amanerawo wotk'aye» bí et."},{"book":"Yohans Dooshishiyo","chapter":"20","verse":"28","text":"Tomaswere, «T doonzo! tiko Izar Izewero!» ett bísh bíaani."},{"book":"Yohans Dooshishiyo","chapter":"20","verse":"29","text":"Iyesuswere Tomassh, «Neyere taan nbek'tsosha taan niamaniye, taan bo be aawon taan amanituwots údeknee» bíet."},{"book":"Yohans Dooshishiyo","chapter":"20","verse":"30","text":"Iyesus mas'afanitse guut't gederawo k'osh ay aditso b́ danifúwots shinatse finere,"},{"book":"Yohans Dooshishiyo","chapter":"20","verse":"31","text":"Ernmó Iyesus Krstos Ik'o naayi b́wottsok'owo it amanituwok'o, amanar b́shutson dúre dúri kasho it datsitwok'owa han b́ guut'iyi."}]}