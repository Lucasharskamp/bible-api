{"data":[{"book":"HEBREWS","chapter":"10","verse":"1","text":"Te tiputipu naa mee maaoni ma ki ssura mai raa see haka kaatoaina mai i naa Loo ni kauake ki naa Jew; naa Loo naa e takoto koi ma se maru i naa mee e taukalleka teelaa ma ki oti ku ssura imuri. Naa mee naa tama naa e hakaara i naa setau hakkaatoa raa, teenaa ko te mee tokotasi raa koi. E aa? Naa ora naa tama e lotu i TeAtua raa ma ki haka kaatoaina peehea naa Loo teelaa e taratara ki hakaara naa mee laatou raa i te ara naa?"},{"book":"HEBREWS","chapter":"10","verse":"2","text":"Ki mee maa naa tama e lotu i TeAtua raa ni uiia maaoni naa haisara laatou raa, naa tama naa ni see ttaka are ka mannatu maa laatou ni tama e mee naa sara laatou, teenaa naa tama naa ni kaaoti te hakaara naa mee laatou ki TeAtua."},{"book":"HEBREWS","chapter":"10","verse":"3","text":"Teenaa naa mee naa tama naa e hakaara i naa setau hakkaatoa raa e hakkoro naa tama naa ki see ssiri i naa haisara laatou."},{"book":"HEBREWS","chapter":"10","verse":"4","text":"I te aa i te ttoo naa punua purumakau ma naa kout raa see lavaa te uii naa haisara."},{"book":"HEBREWS","chapter":"10","verse":"5","text":"Teenaa ko te vana te saaita Christ ni mee ki au ki te maarama nei raa, a Ia ni taratara ake peelaa ki TeAtua:10.5 Ps 40.6-8 (LXX)"},{"book":"HEBREWS","chapter":"10","verse":"6","text":"Koe see hiihai ki naa manu e ttuni katoo no hakaara mai i te olta,"},{"book":"HEBREWS","chapter":"10","verse":"7","text":"Teenaa nau ki mee ake,"},{"book":"HEBREWS","chapter":"10","verse":"8","text":"Christ ni mee ake peelaa imua, “Koe see kaimanako aa maa koe e hiihai maa te henua e taa naa manu no hakaara atu kiaa koe; aa koe hoki see hiihai maa te henua e taa ka ttuni naa manu i aruna te olta no hakaara atu ki uiia naa haisara laatou.” (niaaina maa naa Loo raa e taratara ki hakaara naa mee naa.)"},{"book":"HEBREWS","chapter":"10","verse":"9","text":"Teenaa vanaake iloo Christ ki TeAtua,"},{"book":"HEBREWS","chapter":"10","verse":"10","text":"I Christ ni hakannoo ki naa taratara TeAtua raa, teenaa naa haisara taatou ni uiia katoo TeAtua i Christ ni hookii tana haitino i te saaita koi tokotasi ki uiia naa haisara te henua."},{"book":"HEBREWS","chapter":"10","verse":"11","text":"Te aso ma te aso, naa maatua i mua raa e heheuna peenaa te hakaara naa mee raa koi i te lopo saaita; tevana iaa naa mee naa tama naa e hakaara raa see lavaa te uii naa haisara.10.11 Ex 29.38"},{"book":"HEBREWS","chapter":"10","verse":"12","text":"Christ iaa ni hakaara tana haitino ki uiia naa haisara te henua, teenaa ko te hakaara e takoto no takoto hakaoti. Teenaa noho iloo Ia i te vasi hakamaatau TeAtua."},{"book":"HEBREWS","chapter":"10","verse":"13","text":"A Ia nei ku noho ka ttari ki tukua iho TeAtua naa tama e tautau haaeo ma Ia raa ki laro ana tapuvae.10.13 Ps 110.1"},{"book":"HEBREWS","chapter":"10","verse":"14","text":"Naa ora naa tama ni uiia naa haisara laatou raa ni haka kaatoaina a Ia i tana saaita ni hakaara tana haitino."},{"book":"HEBREWS","chapter":"10","verse":"15","text":"TeAitu Tapu hoki e taratara i te mee naa. Tana taratara mua raa e mee peelaa:"},{"book":"HEBREWS","chapter":"10","verse":"16","text":"“Teenei taku taratara hakamaatua ma ki tuku maa naa tama naa i naa aso ma ki oomai nei:10.16 Jer 31.33"},{"book":"HEBREWS","chapter":"10","verse":"17","text":"Araa TeAtua ku taratara hoki,"},{"book":"HEBREWS","chapter":"10","verse":"18","text":"Aa i te saaita naa haisara nei ku oti te uiia TeAtua raa, teenaa ku see tau te hakaara hoki se mee ki TeAtua."},{"book":"HEBREWS","chapter":"10","verse":"19","text":"Aku taaina ma aku kave nei. Taatou nei ku ttana te uru atu ki loto te Uta e Tapu, i te aa, te ttoo Jesus raa ni pesi maa taatou."},{"book":"HEBREWS","chapter":"10","verse":"20","text":"Christ ni taaraki mai tana ara hoou, teenaa ko te ara te ora, e tere vaaroto te maro mattoru e ppui te Uta e Tapu, teenaa ko i-tana haitino."},{"book":"HEBREWS","chapter":"10","verse":"21","text":"Taatou nei ku mee te maatua hakamau taatou e roorosi i te hare TeAtua."},{"book":"HEBREWS","chapter":"10","verse":"22","text":"Teenaa taatou ki oomai ki tauppiri taatou ki TeAtua ma te hatumanava e taukareka aa ma te hakataakoto e tonu; taatou ki oomai ma naa hatumanava aa ma naa hakataakoto e mallama; taatou ki oomai ma naa haitino ku oti te ffui ki te vai e maarama.10.22 Lev 8.30; Ezek 36.25"},{"book":"HEBREWS","chapter":"10","verse":"23","text":"Taatou ki seai iloo ki tiiake te mee e taaohi manava ai taatou, i taatou e illoa maa TeAtua ma ki taaohi ki ana purepure ni kaumai ki taatou."},{"book":"HEBREWS","chapter":"10","verse":"24","text":"Taatou ki anaana ki telaa tama, ki tokonaki telaa tama, ki huri ake te manava laaoi aa ki sosorina taukareka."},{"book":"HEBREWS","chapter":"10","verse":"25","text":"Taatou ki seai iloo ki tiiake te kkutu taatou maraa e kkutu hakapaa pee ko aaraa tama. Taatou ki saapai ki telaa tama, i kootou ku kkite maa te Aso TeAriki raa ku saaita mai."},{"book":"HEBREWS","chapter":"10","verse":"26","text":"Ki mee maa taatou e hakamanani te ppena naa haisara, aa taatou iaa ku oti te toa taatou naa taratara maaoni TeAtua, teenaa see hai mee taatou e lavaa te hakaara ki TeAtua ki uiia naa haisara taatou naa."},{"book":"HEBREWS","chapter":"10","verse":"27","text":"Taatou ki nnoho koi ka ppore naa manava taatou ki tae mai te Hakatonu TeAtua aa te ahi e ura kkava teelaa ma ki seua ai naa tama e sahea laatou naa taratara TeAtua.10.27 Is 26.11 (LXX)"},{"book":"HEBREWS","chapter":"10","verse":"28","text":"Naa tama see hakannoo ki naa Loo Moses raa ma ki taaia ki mmate ki mee maa se takarua ka ttoe e taratara maa naa tama naa e ssara; see hai tama ma ki aroha i naa tama naa.10.28 Deut 17.6; 19.15"},{"book":"HEBREWS","chapter":"10","verse":"29","text":"Kootou e mannatu peehea i naa tama e mee pakavaina laatou te Tama TeAtua? naa tama e haia laatou te ttoo te taratara hakamaatua TeAtua ma se mee vare koi, te ttoo teelaa e uii naa haisara laatou? naa tama e hakanaparia laatou TeAitu te laaoi? Kootou hakatuu i te hakallika naa haaeo teelaa ma ki ppesi atu ki naa tama naa!10.29 Ex 24.8"},{"book":"HEBREWS","chapter":"10","verse":"30","text":"Taatou e illoa i te tama ni mee tana taratara peelaa, “Nau ma ki painnaki maa naa tama e hai haaeoina laatou aaraa tama”; taatou e illoa hoki i te tama ni taratara peelaa, “TeAtua ma ki hakatonutonu ana tama.”10.30 Deut 32.35,36; Rom 12.19"},{"book":"HEBREWS","chapter":"10","verse":"31","text":"Te mee raa e hakamataku iloo ki mee maa koe e takoto i laro naa mahi TeAtua!"},{"book":"HEBREWS","chapter":"10","verse":"32","text":"Kootou hakatuu ake ki naa tiputtipu kootou imua. I naa aso naa, i te saaita kootou ku oti te lotu i TeAtua raa, kootou ni hakallono isu i te lopo vana, tevana iaa kootou ni mau naa manava kootou i TeAtua."},{"book":"HEBREWS","chapter":"10","verse":"33","text":"E mee naa saaita kootou maraa e sasaakiria ka mee pakavaina, aa aaraa saaita, kootou maraa e tokonaki atu ki naa tama e mee pakavaina."},{"book":"HEBREWS","chapter":"10","verse":"34","text":"Kootou ni hakallono isu hakapaa ma naa karapusi, aa te saaita naa hekau hakkaatoa kootou ni tauhia raa, kootou ni nnoho hakalavatoa koi, i kootou e illoa maa kootou koi mee naa mee kootou e taukalleka iaa e takkoto, aa naa mee naa ma ki takkoto no takkoto hakaoti."},{"book":"HEBREWS","chapter":"10","verse":"35","text":"Kootou ki seai iloo ki pare tino, i te aa, kootou ma ki kauatu naa tuuhana kootou."},{"book":"HEBREWS","chapter":"10","verse":"36","text":"Kootou ki lavatoa te nnoho ka ttari, ki haia kootou te hiihai TeAtua, aa ku too naa mee TeAtua ni purepure atu."},{"book":"HEBREWS","chapter":"10","verse":"37","text":"Te Laupepa Tapu raa e taratara peelaa,10.37 Hab 2.3-4 (LXX) “I loto te punaa saaita koi aa te tama ma ki au raa ku hakasura mai; a Ia ma ki see hakannase."},{"book":"HEBREWS","chapter":"10","verse":"38","text":"Aku tama e ttonu raa iaa ma ki hakannoo ki aku taratara no ora; aa ki mee maa se tama i laatou e huri tana manava no ahe ki tana tiputipu imua raa, teenaa nau ma ki see hiahia i te tama naa.”"},{"book":"HEBREWS","chapter":"10","verse":"39","text":"Taatou seai ko naa tama e ahe ki te tiputipu imua no see ilotia. Seai. Taatou e hakannoo ki naa taratara TeAtua, teenaa taatou e hakassaoria a Ia."}]}