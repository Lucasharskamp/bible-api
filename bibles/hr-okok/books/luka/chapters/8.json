{"data":[{"book":"Luka","chapter":"8","verse":"1","text":"Nedugo zatim Isus počne obilaziti gradove i sela propovijedajući i naviještajući Radosnu vijest o Božjemu kraljevstvu. S njim su išla Dvanaestorica"},{"book":"Luka","chapter":"8","verse":"2","text":"i neke žene koje je oslobodio zloduha i izliječio od bolesti: Marija zvana Magdalena, iz koje je istjerao sedam zlih duhova,"},{"book":"Luka","chapter":"8","verse":"3","text":"zatim Ivana, žena Herodova upravitelja Kuza, te Suzana i još mnoge. One su im služile svojim dobrima."},{"book":"Luka","chapter":"8","verse":"4","text":"Jednoć kad je nagrnulo silno mnoštvo iz svih gradova, on im ispriča prispodobu:"},{"book":"Luka","chapter":"8","verse":"5","text":"“Neki je ratar sijao sjeme. Dok je sijao, nešto sjemena padne na stazu pa ga pogaze. Dođu i ptice nebeske te ga pozobaju."},{"book":"Luka","chapter":"8","verse":"6","text":"Drugo padne na kamenito tlo, ali tek što je niknulo, osuši se jer nije imalo vlage."},{"book":"Luka","chapter":"8","verse":"7","text":"Dio sjemena padne u trnje pa ono poraste i uguši ga."},{"book":"Luka","chapter":"8","verse":"8","text":"Nešto ga, napokon, padne u dobru zemlju te donese stostruk plod.” Kad je to rekao, poviče: “Slušajte, kad već imate uši!”"},{"book":"Luka","chapter":"8","verse":"9","text":"Učenici ga upitaju o značenju te prispodobe."},{"book":"Luka","chapter":"8","verse":"10","text":"On im reče: “Vama je dopušteno razumjeti tajne o Božjemu kraljevstvu. A ostalima govorim u prispodobama da se ispuni Sveto pismo:"},{"book":"Luka","chapter":"8","verse":"11","text":"Evo značenja prispodobe: Sjeme je Božja riječ."},{"book":"Luka","chapter":"8","verse":"12","text":"Sjeme na tvrdu tlu oni su koji čuju Božju riječ, ali zatim dolazi đavao i odnosi Riječ iz njihova srca te oni ne povjeruju i ne spase se."},{"book":"Luka","chapter":"8","verse":"13","text":"Kamenito tlo su oni koji čuju Riječ i radosno ju prihvate, ali nemaju korijena. Neko vrijeme vjeruju, ali kada dođe kušnja otpadnu."},{"book":"Luka","chapter":"8","verse":"14","text":"U trnje zasijano sjeme su oni koji čuju Riječ, ali ju uguše životne brige, bogatstvo i užici te zato ne donesu roda."},{"book":"Luka","chapter":"8","verse":"15","text":"Dobro tlo su plemenita i dobra srca koja slušaju Riječ, ustrajno ju čuvaju i donose plod.”"},{"book":"Luka","chapter":"8","verse":"16","text":"“Nitko ne pali svjetiljku da ju pokrije ili stavi pod postelju, već zato da ju stavi na svijećnjak kako bi svi koji uđu vidjeli svjetlost."},{"book":"Luka","chapter":"8","verse":"17","text":"Sve što je sada skriveno i što je u potaji učinjeno, jednom će izići na vidjelo."},{"book":"Luka","chapter":"8","verse":"18","text":"Zato pazite kako slušate. Onima koji žive po Božjoj mudrosti Bog će dati još više mudrosti. A oni koji ne postupaju prema njegovoj mudrosti, izgubit će ubrzo i ono malo od nje8:18 U grčkome: Tko ima, još će mu se dati pa će obilovati, a onome tko nema oduzet će se i ono što ima. što misle da imaju.”"},{"book":"Luka","chapter":"8","verse":"19","text":"Isusu su došli majka i braća, ali nisu mogli do njega od mnoštva naroda."},{"book":"Luka","chapter":"8","verse":"20","text":"Netko mu je javio: “Vani su ti majka i braća, žele te vidjeti.”"},{"book":"Luka","chapter":"8","verse":"21","text":"Isus odgovori: “Moja majka i moja braća su oni koji slušaju Božju riječ i tvore ju.”"},{"book":"Luka","chapter":"8","verse":"22","text":"Isus i učenici jednog su dana ušli u lađicu. Isus im reče: “Prijeđimo na drugu stranu jezera.” I otisnu se od obale."},{"book":"Luka","chapter":"8","verse":"23","text":"Dok su plovili, Isus je zaspao. Na jezeru se podigne oluja. Voda se stane prelijevati u lađicu tako da se gotovo posve napunila vodom. Bili su u pogibli."},{"book":"Luka","chapter":"8","verse":"24","text":"Učenici probude Isusa vičući: “Učitelju! Učitelju, izginut ćemo!”"},{"book":"Luka","chapter":"8","verse":"25","text":"“Gdje vam je vjera?” upita ih."},{"book":"Luka","chapter":"8","verse":"26","text":"Doplove tako u gergezenski8:26 U nekim rukopisima gadarski ili geraski kraj. Vidjeti: Matej 8:28 i Marko 5:1. kraj nasuprot Galileji."},{"book":"Luka","chapter":"8","verse":"27","text":"Tek što je Isus izišao na kopno, dođe mu iz grada u susret neki čovjek opsjednut zlodusima. Već dugo nije nosio odjeću ni stanovao u kući, nego po grobnicama."},{"book":"Luka","chapter":"8","verse":"28","text":"Čim je ugledao Isusa, on zaviče, baci se ničice pred njega i na sav glas poviče: “Što hoćeš od mene, Isuse, Sine najuzvišenijega Boga? Molim te, ne muči me!”"},{"book":"Luka","chapter":"8","verse":"29","text":"Jer Isus je zapovjedio nečistom duhu da iziđe iz čovjeka kojega je već dugo držao u vlasti. Čak i kad su ga vezali lancima i okovima, čovjek ih je raskinuo jer ga je zloduh gonio u pustinju."},{"book":"Luka","chapter":"8","verse":"30","text":"“Kako se zoveš?” upita ga Isus. “Legija”, odgovori on jer su u njega ušli mnogi zlodusi."},{"book":"Luka","chapter":"8","verse":"31","text":"Zaklinjali su Isusa da im ne zapovjedi da odu u Bezdan."},{"book":"Luka","chapter":"8","verse":"32","text":"A ondje je u gori paslo veliko krdo svinja. Zlodusi zamole Isusa da im dopusti ući u svinje. On im dopusti."},{"book":"Luka","chapter":"8","verse":"33","text":"Zlodusi iziđu iz čovjeka i uđu u svinje. Nato cijelo krdo jurne niz obronak u jezero i podavi se."},{"book":"Luka","chapter":"8","verse":"34","text":"Kad su svinjari vidjeli što se dogodilo, pobjegnu i razglase to po gradiću i selima"},{"book":"Luka","chapter":"8","verse":"35","text":"te ljudi dođu vidjeti što se dogodilo. Kad su došli Isusu, nađu čovjeka iz kojega su izišli zlodusi kako obučen i zdrave pameti sjedi do Isusovih nogu te se prestraše."},{"book":"Luka","chapter":"8","verse":"36","text":"Očevici im ispričaju kako je opsjednuti spašen."},{"book":"Luka","chapter":"8","verse":"37","text":"Svo mnoštvo iz gergezenskoga kraja obuzme silan strah pa zamole Isusa da ode od njih. Isus uđe u lađicu i vrati se."},{"book":"Luka","chapter":"8","verse":"38","text":"A čovjek, iz koga su bili izišli zli dusi, zamolio ga je da ostane s njim, ali Isus mu reče:"},{"book":"Luka","chapter":"8","verse":"39","text":"“Ne, vrati se doma i reci svima što ti je Bog učinio.” Čovjek ode i po svem gradu razglasi što mu je Isus učinio."},{"book":"Luka","chapter":"8","verse":"40","text":"Kad se Isus vratio na drugu stranu jezera, mnoštvo ga je dočekalo s dobrodošlicom jer su ga svi željno iščekivali."},{"book":"Luka","chapter":"8","verse":"41","text":"Dođe tada neki čovjek imenom Jair, predstojnik sinagoge, te se baci Isusu pred noge moleći ga da pođe njegovu domu."},{"book":"Luka","chapter":"8","verse":"42","text":"Dvanaestogodišnja kći jedinica bila mu je na samrti."},{"book":"Luka","chapter":"8","verse":"43","text":"Među ljudima je bila i neka žena koja je već dvanaest godina bolovala od krvarenja. Sve što je imala potrošila je na liječnike, ali ju nitko nije mogao izliječiti."},{"book":"Luka","chapter":"8","verse":"44","text":"Ona priđe Isusu otraga i dotakne skut njegova ogrtača. Krvarenje joj odmah prestane."},{"book":"Luka","chapter":"8","verse":"45","text":"“Tko me je dotaknuo?” upita Isus."},{"book":"Luka","chapter":"8","verse":"46","text":"Isus odgovori: “Ne, netko me je namjerno dotaknuo. Osjetio sam kako sila izlazi iz mene.”"},{"book":"Luka","chapter":"8","verse":"47","text":"Videći da se ne može skriti, žena mu sva uplašena priđe, padne ničice i pred svima ispriča zašto ga je dotaknula i kako je smjesta ozdravila."},{"book":"Luka","chapter":"8","verse":"48","text":"On joj reče: “Kćeri, tvoja te vjera iscijelila. Pođi u miru.”"},{"book":"Luka","chapter":"8","verse":"49","text":"Dok je Isus još to govorio, stigao je netko iz Jairova doma s viješću: “Kći ti je umrla. Nema smisla da dalje mučiš Učitelja!”"},{"book":"Luka","chapter":"8","verse":"50","text":"Isus je to čuo pa reče Jairu: “Ne boj se! Samo vjeruj i ona će se spasiti!”"},{"book":"Luka","chapter":"8","verse":"51","text":"Kad je došao u kuću, ne dopusti nikomu da uđe s njim osim Petru, Ivanu, Jakovu te djetetovu ocu i majci."},{"book":"Luka","chapter":"8","verse":"52","text":"Svi su ondje plakali i naricali za djevojčicom. Isus im reče: “Ne plačite! Nije umrla, nego samo spava!”"},{"book":"Luka","chapter":"8","verse":"53","text":"Ali oni su ga ismijavali znajući da je umrla."},{"book":"Luka","chapter":"8","verse":"54","text":"Isus ju uhvati za ruku i poviče: “Ustani, djevojčice!”"},{"book":"Luka","chapter":"8","verse":"55","text":"U nju se odmah vrati duh te ustane. Isus zapovjedi da joj daju jesti."},{"book":"Luka","chapter":"8","verse":"56","text":"Roditelji se zaprepaste. A Isus im zapovjedi da nikome ne govore o tome što se dogodilo."}]}