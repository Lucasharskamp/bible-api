{"data":[{"book":"ULukha","chapter":"19","verse":"1","text":"UJesu wangena eJerikho kodwa esedlula."},{"book":"ULukha","chapter":"19","verse":"2","text":"Kwakulendoda eyayithiwa nguZakhewu; wayeyinduna yabathelisi njalo enothile."},{"book":"ULukha","chapter":"19","verse":"3","text":"Wayefuna ukubona uJesu ukuthi wayengumuntu onjani, kodwa ngenxa yokuthi wayengumuntu omfitshane, wehluleka ngenxa yesiminyeminye."},{"book":"ULukha","chapter":"19","verse":"4","text":"Wasegijimela phambili, wakhwela phezu komkhiwa wesikhamore ukuze ambone njengoba uJesu wayesiza ngaleyondlela."},{"book":"ULukha","chapter":"19","verse":"5","text":"Kwathi uJesu esefikile kuleyondawo, wakhangela phezulu wathi kuye, “Zakhewu, yehla masinyane. Ngizakwethekelela endlini yakho lamuhla.”"},{"book":"ULukha","chapter":"19","verse":"6","text":"Wasesehla uZakhewu masinyane wamamukela ngokuthokoza."},{"book":"ULukha","chapter":"19","verse":"7","text":"Bonke abantu bakubona lokhu bangunguna besithi, “Useyekuba yisethekeli sesoni.”"},{"book":"ULukha","chapter":"19","verse":"8","text":"Kodwa uZakhewu wasukuma wathi eNkosini, “Khangela, Nkosi! Okwamanje senginika ingxenye yenotho yami kwabampofu njalo nxa ngike ngadlelezela omunye umuntu loba ngakuphi, ngizambhadala ngokuphindwe kane lokho engakuthathayo.”"},{"book":"ULukha","chapter":"19","verse":"9","text":"UJesu wasesithi kuye, “Lamuhla insindiso isifikile kulindlu ngoba indoda le layo iyindodana ka-Abhrahama."},{"book":"ULukha","chapter":"19","verse":"10","text":"Ngoba iNdodana yoMuntu yalanda ukudinga lokusindisa lokho okwakulahlekile.”"},{"book":"ULukha","chapter":"19","verse":"11","text":"Bathi besalalele lokhu, wabatshela omunye umzekeliso, ngoba wayesesondele eJerusalema, abantu sebecabanga ukuthi umbuso kaNkulunkulu wawusuzahle uvele masinyane."},{"book":"ULukha","chapter":"19","verse":"12","text":"Wathi, “Indoda ethile yasesikhosini ngokuzalwa yaya elizweni elikhatshana isiyagcotshwa ukuba yinkosi andubana iphenduke."},{"book":"ULukha","chapter":"19","verse":"13","text":"Yasibiza izinceku zayo ezilitshumi yazinika imali engamamina alitshumi. Yathi, ‘Isebenziseni imali le ngize ngiphenduke.’"},{"book":"ULukha","chapter":"19","verse":"14","text":"Kodwa labobantu ayezababusa babemzonda lumuntu, bathumela izithunywa ukuthi zimlandele ziyekuthi, ‘Kasimfuni lumuntu ukuthi abe yinkosi yethu.’"},{"book":"ULukha","chapter":"19","verse":"15","text":"Lanxa kunjalo wagcotshwa waba yinkosi, waphenduka ekhaya. Wasebiza izinceku lezo ayezinike imali ukuze ezwe ukuthi zazithole nzuzo bani ngayo."},{"book":"ULukha","chapter":"19","verse":"16","text":"Owokuqala weza wathi, ‘Nkosi, imali yakho isizele amanye amadola alitshumi.’"},{"book":"ULukha","chapter":"19","verse":"17","text":"Inkosi yayo yathi, ‘Wenze kuhle, nceku yami elungileyo! Ngenxa yokuthi uthembekile entweni encinyane, usuzabusa amadolobho alitshumi.’"},{"book":"ULukha","chapter":"19","verse":"18","text":"Owesibili weza wathi, ‘Nkosi, imali yakho isizele amanye amadola amahlanu.’"},{"book":"ULukha","chapter":"19","verse":"19","text":"Inkosi yayo yaphendula yathi, ‘Busa phezu kwamadolobho amahlanu.’"},{"book":"ULukha","chapter":"19","verse":"20","text":"Kwasekusiza enye inceku yathi, ‘Nkosi, nansi imali yakho; bengiyigoqele ngelembu."},{"book":"ULukha","chapter":"19","verse":"21","text":"Bengikwesaba wena ngoba uyindoda elukhuni. Ucupha lapho ongathelanga khona njalo ubuye uvune lapho ongahlanyelanga khona.’"},{"book":"ULukha","chapter":"19","verse":"22","text":"Inkosi yayo yaphendula yathi, ‘Ngizakwahlulela ngamazwi akho wena nceku exhwalileyo! Angithi ubukwazi ukuthi ngingumuntu olukhuni, ocupha lapho angathelanga khona lovuna lapho angahlanyelanga khona?"},{"book":"ULukha","chapter":"19","verse":"23","text":"Kungani pho ungabekanga imali yami ebhanga ukuze kuthi ekubuyeni kwami ngiyithathe isilenzuzo na?’"},{"book":"ULukha","chapter":"19","verse":"24","text":"Yasisithi kwababemi khonapho, ‘Mthatheleni lelo alalo liliphe lowo olalitshumi.’"},{"book":"ULukha","chapter":"19","verse":"25","text":"Basebesithi, ‘Nkosi, angithi uvele uselalitshumi?’"},{"book":"ULukha","chapter":"19","verse":"26","text":"Yaphendula yathi, ‘Ngithi kini, lowo olakho uzaphiwa okunye okunengi kodwa lowo ongelalutho, lalokho alakho uzakwemukwa."},{"book":"ULukha","chapter":"19","verse":"27","text":"Kodwa izitha zami lezo ebezingafuni ukuthi ngizibuse, ziletheni lapha lizibulalele phambi kwami.’ ”"},{"book":"ULukha","chapter":"19","verse":"28","text":"UJesu esezitshilo zonke lezizinto wahamba wabandulela eqonda eJerusalema."},{"book":"ULukha","chapter":"19","verse":"29","text":"Wathi esebanga eBhethifage kanye leBhethani entabeni eyayithiwa yiNtaba yama-Oliva wathuma abafundi bakhe ababili wathi kubo:"},{"book":"ULukha","chapter":"19","verse":"30","text":"“Yanini emzini ophambi kwenu, lizakuthi lingena kuwo libone inkonyane kababhemi ibotshelwe khonapho, engakaze igadwe muntu. ‘Ikhululeni liyilethe lapha."},{"book":"ULukha","chapter":"19","verse":"31","text":"Nxa kungaba lozalibuza ukuthi, Liyikhululelani na?’ kumele lithi, ‘INkosi iyayifuna.’ ”"},{"book":"ULukha","chapter":"19","verse":"32","text":"Labo ababethunyiwe bahamba njalo bathola kunjengoba ebetshilo."},{"book":"ULukha","chapter":"19","verse":"33","text":"Besayikhulula inkonyane kababhemi, abanini bayo bababuza bathi, “Liyikhululelani na?”"},{"book":"ULukha","chapter":"19","verse":"34","text":"Baphendula bathi, “INkosi iyayifuna.”"},{"book":"ULukha","chapter":"19","verse":"35","text":"Bayiletha kuJesu, baphosela amajazi abo phezu kwenkonyane, bagadisa uJesu phezu kwayo."},{"book":"ULukha","chapter":"19","verse":"36","text":"Wathi eseqhubeka, abantu bendlala amajazi abo endleleni."},{"book":"ULukha","chapter":"19","verse":"37","text":"Esefikile eduze kwalapho indlela eyehla khona isuka eNtabeni yama-Oliva abafundi lexuku lonke lasuka ngokuthokoza ladumisa uNkulunkulu ngamazwi amakhulu ngenxa yemimangaliso yonke ababeyibonile, bathi:"},{"book":"ULukha","chapter":"19","verse":"38","text":"“Ibusisiwe inkosi ebuya ngebizo likaThixo!”19.38 AmaHubo 118.26"},{"book":"ULukha","chapter":"19","verse":"39","text":"Abanye abaFarisi exukwini bathi kuJesu, “Mfundisi, khuza abafundi bakho!”"},{"book":"ULukha","chapter":"19","verse":"40","text":"Waphendula wathi, “Ngiyalitshela ngithi nxa bethula amatshe azamemeza.”"},{"book":"ULukha","chapter":"19","verse":"41","text":"Wathi esebanga eJerusalema ekhangele idolobho, walikhalela"},{"book":"ULukha","chapter":"19","verse":"42","text":"wathi, “Nxa wena, wena ngokwakho, ubukwazi namhla lokho obekungakulethela ukuthula kodwa okwamanje kufihliwe emehlweni akho."},{"book":"ULukha","chapter":"19","verse":"43","text":"Zizafika insuku kuwe lapho izitha zakho zizakwakha umthangala zikuhonqolozele njalo zikuphahle inxa zonke."},{"book":"ULukha","chapter":"19","verse":"44","text":"Zizakusakazela phansi emhlabathini, wena kanye labantwana abaphakathi kwemiduli yakho. Kaziyikutshiya lalinye ilitshe phezu kwelinye ngoba kawusinanzelelanga isikhathi sokuza kukaNkulunkulu kuwe.”"},{"book":"ULukha","chapter":"19","verse":"45","text":"Wasengena ethempelini wadudula ababethengisa khona"},{"book":"ULukha","chapter":"19","verse":"46","text":"esithi kubo, “Kubhaliwe ukuthi, ‘Indlu yami iyindlu yokukhuleka,’19.46 U-Isaya 56.7 kodwa lina seliyenze ubhalu lwabaphangi.”19.46 UJeremiya 7.11"},{"book":"ULukha","chapter":"19","verse":"47","text":"Insuku zonke wayefundisa ethempelini. Kodwa abaphristi abakhulu labafundisi bomthetho kanye labakhokheli ababephakathi kwabantu babezama ukumbulala."},{"book":"ULukha","chapter":"19","verse":"48","text":"Kodwa kabayizuzanga indlela yokukwenza lokho ngoba abantu bonke babewakholwa amazwi akhe."}]}