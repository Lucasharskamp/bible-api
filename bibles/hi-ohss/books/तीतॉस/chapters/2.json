{"data":[{"book":"तीतॉस","chapter":"2","verse":"1","text":"किंतु तुम्हारे लिए सही यह है कि तुम ऐसी शिक्षा दो, जो खरे उपदेश के अनुसार है."},{"book":"तीतॉस","chapter":"2","verse":"2","text":"बुज़ुर्ग पुरुष संयमी, सम्मानीय, विवेकशील तथा विश्वास, प्रेम व धीरज में अटल हों."},{"book":"तीतॉस","chapter":"2","verse":"3","text":"इसी प्रकार बुज़ुर्ग स्त्रियां भी सम्मानीय हों. वे न तो दूसरों की बुराई करनेवाली हों और न मदिरा पीने वाली हों, परंतु वे अच्छी बातों की सीखानेवाली हों"},{"book":"तीतॉस","chapter":"2","verse":"4","text":"कि वे युवतियों को प्रेरित करें कि वे अपने पति तथा अपनी संतान से प्रेम करें,"},{"book":"तीतॉस","chapter":"2","verse":"5","text":"और वे विवेकशील, पवित्र, सुघड़ गृहणी व सुशील हों और अपने-अपने पति के अधीन रहें, जिससे परमेश्वर के वचन की निंदा न हो."},{"book":"तीतॉस","chapter":"2","verse":"6","text":"युवकों को विवेकशील होने के लिए प्रोत्साहित करो."},{"book":"तीतॉस","chapter":"2","verse":"7","text":"हर एक क्षेत्र में तुम भले कामों में आदर्श माने जाओ. सही शिक्षा सच्चाई और गंभीरता में दी जाए."},{"book":"तीतॉस","chapter":"2","verse":"8","text":"तुम्हारी बातचीत के विषय में कोई बुराई न कर सके कि तुम्हारे विरोधी लज्जित हो जाएं तथा उनके सामने हमारे विरोध में कुछ भी कहने का विषय न रहे."},{"book":"तीतॉस","chapter":"2","verse":"9","text":"दासों को सिखाओ कि हर एक परिस्थिति में वे अपने-अपने स्वामियों के अधीन रहें. वे उन्हें प्रसन्‍न रखें, उनसे वाद-विवाद न करें,"},{"book":"तीतॉस","chapter":"2","verse":"10","text":"चोरी न करें, किंतु स्वयं को विश्वासयोग्य प्रमाणित करें कि इससे हमारे उद्धारकर्ता परमेश्वर की शिक्षा की शोभा बन जाए."},{"book":"तीतॉस","chapter":"2","verse":"11","text":"सारी मानव जाति के उद्धार के लिए परमेश्वर का अनुग्रह प्रकट हुआ है,"},{"book":"तीतॉस","chapter":"2","verse":"12","text":"जिसकी हमारे लिए शिक्षा है कि हम “गलत” कामों और सांसारिक अभिलाषाओं का त्याग कर इस युग में संयम, धार्मिकता और परमेश्वर भक्ति का जीवन जिए,"},{"book":"तीतॉस","chapter":"2","verse":"13","text":"तथा अपने महान परमेश्वर और उद्धारकर्ता मसीह येशु की महिमा के प्रकट होने की सुखद आशा की प्रतीक्षा करें,"},{"book":"तीतॉस","chapter":"2","verse":"14","text":"जिन्होंने स्वयं को हमारे लिए बलिदान कर हमें हर एक दुष्टता से छुड़ाकर, अपने लिए शुद्ध कर भले कामों के लिए उत्साही प्रजा बना लिया है."},{"book":"तीतॉस","chapter":"2","verse":"15","text":"अधिकारपूर्वक इन सब विषयों की शिक्षा देते हुए लोगों को समझाओ और प्रोत्साहित करो. इसमें कोई भी तुम्हें तुच्छ न जाने."}]}