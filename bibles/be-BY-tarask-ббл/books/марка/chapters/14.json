{"data":[{"book":"МАРКА","chapter":"14","verse":"1","text":"Праз два дні мелася быць сьвята Пасхі і праснакоў; і намышлялі першасьвятары і кніжнікі, як бы ўзяць Яго хітрасьцю і забіць;"},{"book":"МАРКА","chapter":"14","verse":"2","text":"але казалі: толькі ня ў сьвята, каб ня сталася абурэньня ў народзе."},{"book":"МАРКА","chapter":"14","verse":"3","text":"І калі быў Ён у Віфаніі, у доме Сымона пракажонага, і ўзьляжаў, - прыйшла жанчына з алавастравай пасудзінай міра з нарду чыстага, каштоўнага, і, разьбіўшы пасудзіну, паліла Яму на галаву."},{"book":"МАРКА","chapter":"14","verse":"4","text":"А некаторыя абурыліся і казалі паміж сабою: навошта гэтае марнатраўства міра?"},{"book":"МАРКА","chapter":"14","verse":"5","text":"бо можна было прадаць яго больш, чым за трыста дынараў, і раздаць убогім. І дакаралі яе."},{"book":"МАРКА","chapter":"14","verse":"6","text":"Але Ісус сказаў: пакіньце яе; што яе бянтэжыце? яна добры ўчынак зрабіла дзеля Мяне."},{"book":"МАРКА","chapter":"14","verse":"7","text":"Бо заўсёды ўбогіх маеце пры сабе, і калі захочаце, можаце ім дабрачыніць; а Мяне не заўсёды маеце."},{"book":"МАРКА","chapter":"14","verse":"8","text":"Яна зрабіла, што магла: загадзя памазала Цела Маё на пахаваньне."},{"book":"МАРКА","chapter":"14","verse":"9","text":"Праўду кажу вам: дзе ні будзе абвешчана Дабравесьце гэтае ў цэлым сьвеце, сказана будзе ў памяць пра яе, і пра тое, што зрабіла яна."},{"book":"МАРКА","chapter":"14","verse":"10","text":"І пайшоў Юда Іскарыёт, адзін з дванаццацёх, да першасьвятароў, каб выдаць Яго ім."},{"book":"МАРКА","chapter":"14","verse":"11","text":"А яны, пачуўшы, узрадаваліся і абяцаліся даць яму срэбранікі. І ён намышляў, як бы ў зручны час выдаць Яго."},{"book":"МАРКА","chapter":"14","verse":"12","text":"У першы дзень праснакоў, калі калолі пасхальнае ягня, кажуць Яму вучні Ягоныя: дзе хочаш есьці пасху? мы пойдзем і прыгатуем."},{"book":"МАРКА","chapter":"14","verse":"13","text":"І пасылае двух вучняў Сваіх і кажа ім: ідзеце ў горад: і сустрэнецца вам чалавек, які нясьціме збанок вады: пойдзеце сьледам за ім,"},{"book":"МАРКА","chapter":"14","verse":"14","text":"і куды ён увойдзе, скажэце гаспадару дома таго: «Настаўнік кажа: дзе пакой, у якім бы Мне есьці пасху з вучнямі Маімі?»."},{"book":"МАРКА","chapter":"14","verse":"15","text":"І ён пакажа вам сьвятліцу вялікую, засланую, гатовую; там прыгатуеце нам."},{"book":"МАРКА","chapter":"14","verse":"16","text":"І пайшлі вучні ягоныя, і прыйшлі ў горад, і знайшлі, як сказаў ім; і прыгатавалі пасху."},{"book":"МАРКА","chapter":"14","verse":"17","text":"Калі зьвечарэла, Ён прыходзіць з дванаццацьцю."},{"book":"МАРКА","chapter":"14","verse":"18","text":"І калі яны ўзьляжалі і елі, Ісус сказаў: праўду кажу вам, адзін з вас, які есьць са Мною, выдасьць Мяне."},{"book":"МАРКА","chapter":"14","verse":"19","text":"Яны засмуціліся і пачалі казаць Яму, адзін за адным: ці ня я? І другі: ці ня я?"},{"book":"МАРКА","chapter":"14","verse":"20","text":"А Ён сказаў ім у адказ: адзін з дванаццацёх, што мачае са Мною ў місцы."},{"book":"МАРКА","chapter":"14","verse":"21","text":"Бо Сын Чалавечы ідзе, як пісана пра Яго; але гора таму чалавеку, якім Сын Чалавечы выдаецца: лепей было б таму чалавеку не радзіцца."},{"book":"МАРКА","chapter":"14","verse":"22","text":"І калі яны елі, Ісус, узяўшы хлеб, дабраславіў, паламаў, даў ім і сказаў: прымеце, ежце; гэта Цела Маё."},{"book":"МАРКА","chapter":"14","verse":"23","text":"І ўзяўшы чару, падзякаваўшы, падаў ім; і пілі зь яе ўсе."},{"book":"МАРКА","chapter":"14","verse":"24","text":"І сказаў ім: гэта Кроў Мая новага запавету, за многіх праліваная."},{"book":"МАРКА","chapter":"14","verse":"25","text":"Праўду кажу вам: Я ўжо ня буду піць ад плоду лазы вінаграднае да таго дня, калі буду піць новае віно ў Царстве Божым."},{"book":"МАРКА","chapter":"14","verse":"26","text":"І засьпяваўшы пайшлі на гару Аліўную."},{"book":"МАРКА","chapter":"14","verse":"27","text":"І кажа ім Ісус: усе вы запаняверыцеся ўва Мне ў гэтую ноч: бо напісана: «паражу пастыра, і расьсеюцца авечкі»,"},{"book":"МАРКА","chapter":"14","verse":"28","text":"а пасьля ўваскрэсеньня Майго Я запабягу вас у Галілеі."},{"book":"МАРКА","chapter":"14","verse":"29","text":"Пётр сказаў Яму: калі і ўсе запаняверацца, дык ня я."},{"book":"МАРКА","chapter":"14","verse":"30","text":"І кажа яму Ісус: праўду кажу табе, што ты сёньня, гэтае ночы, перш чым двойчы засьпявае певень, тройчы адрачэшся ад Мяне."},{"book":"МАРКА","chapter":"14","verse":"31","text":"Але ён яшчэ больш настойліва казаў: хоць бы прыпала мне і памерці з Табою, не адракуся ад Цябе. Тое самае і ўсе казалі."},{"book":"МАРКА","chapter":"14","verse":"32","text":"Прыйшлі ў селішча, якое называлася Гефсіманія: і Ён сказаў вучням Сваім: пасядзеце тут, пакуль Я памалюся."},{"book":"МАРКА","chapter":"14","verse":"33","text":"І ўзяў з Сабою Пятра, Якава і Яна; і пачаў смуткаваць і журыцца."},{"book":"МАРКА","chapter":"14","verse":"34","text":"І сказаў ім: душа Мая смуткуе да сьмерці; пабудзьце тут, і чувайце."},{"book":"МАРКА","chapter":"14","verse":"35","text":"І, адышоўшы крыху, упаў на зямлю і маліўся, каб, калі можна, мінула Яго гадзіна гэтая;"},{"book":"МАРКА","chapter":"14","verse":"36","text":"і казаў: Авва Войча! усё магчыма Табе; пранясі чару гэтую міма Мяне; але не чаго Я хачу, а чаго Ты."},{"book":"МАРКА","chapter":"14","verse":"37","text":"Вяртаецца і знаходзіць, што яны сьпяць; кажа Пятру: Сымоне! ты сьпіш? ня мог ты чуваць аднае гадзіны?"},{"book":"МАРКА","chapter":"14","verse":"38","text":"чувайце і малецеся, каб не паддацца спакусе: дух бадзёры, а плоць нядужая."},{"book":"МАРКА","chapter":"14","verse":"39","text":"І зноў адышоўшы маліўся, сказаўшы тое самае слова."},{"book":"МАРКА","chapter":"14","verse":"40","text":"І вярнуўшыся, зноў знайшоў, што яны сьпяць: бо ў іх вочы ацяжэлі; і яны ня ведалі, што яму адказаць."},{"book":"МАРКА","chapter":"14","verse":"41","text":"І прыходзіць трэйці раз і кажа ім: вы ўсё яшчэ сьпіце і спачываеце? годзе; настала гадзіна; вось, аддаецца Сын Чалавечы ў рукі грэшнікам;"},{"book":"МАРКА","chapter":"14","verse":"42","text":"устаньце, хадзем: вось наблізіўся той, хто выдае Мяне."},{"book":"МАРКА","chapter":"14","verse":"43","text":"І адразу, як Ён яшчэ гаварыў, прыходзіць Юда, адзін з дванаццацёх, і зь ім мноства людзей зь мечамі і каламі, ад першасьвятароў і кніжнікаў і старэйшын."},{"book":"МАРКА","chapter":"14","verse":"44","text":"А хто выдаваў Яго, даў ім знак, кажучы: каго я пацалую, Той і ёсьць; вазьмеце Яго, і вядзеце пільна."},{"book":"МАРКА","chapter":"14","verse":"45","text":"І прыйшоўшы, адразу падышоў да Яго і кажа: Равьві, Равьві! І пацалаваў Яго."},{"book":"МАРКА","chapter":"14","verse":"46","text":"А яны ўсклалі на Яго рукі свае і ўзялі Яго."},{"book":"МАРКА","chapter":"14","verse":"47","text":"А адзін з тых, што стаялі тут, дастаў меч, ударыў раба першасьвятаровага і адсек яму вуха."},{"book":"МАРКА","chapter":"14","verse":"48","text":"Тады Ісус сказаў ім: як на грабежніка выйшлі вы зь мечамі і каламі, каб узяць Мяне;"},{"book":"МАРКА","chapter":"14","verse":"49","text":"кожны дзень бываў Я з вамі ў храме і вучыў, і вы не ўзялі мяне; але хай збудуцца Пісаньні."},{"book":"МАРКА","chapter":"14","verse":"50","text":"Тады, пакінуўшы Яго, усе паўцякалі."},{"book":"МАРКА","chapter":"14","verse":"51","text":"Адзін хлопец, захінуўшыся па голым целе пакрывалам, ішоў сьледам за Ім; і воіны схапілі яго."},{"book":"МАРКА","chapter":"14","verse":"52","text":"Але ён, пакінуўшы пакрывала, голы ўцёк ад іх."},{"book":"МАРКА","chapter":"14","verse":"53","text":"І прывялі Ісуса да першасьвятара; і сабраліся да яго ўсе першасьвятары і старэйшыны і кніжнікі."},{"book":"МАРКА","chapter":"14","verse":"54","text":"Пётр зводдаль ішоў сьледам за Ім, нават усярэдзіну двара першасьвятаровага; і сядзеў са службітамі, і грэўся каля вагню."},{"book":"МАРКА","chapter":"14","verse":"55","text":"А першасьвятары і ўвесь сінэдрыён шукалі сьведчаньня на Ісуса, каб аддаць Яго сьмерці, і не знаходзілі,"},{"book":"МАРКА","chapter":"14","verse":"56","text":"Бо многія ілжываа сьведчылі на Яго, але сьведчаньні гэтыя ня былі дастатковыя."},{"book":"МАРКА","chapter":"14","verse":"57","text":"І некаторыя, устаўшы, сьведчылі ілжыва супроць яго; казалі:"},{"book":"МАРКА","chapter":"14","verse":"58","text":"мы чулі, як Ён казаў: «Я разбуру храм гэты рукатворны і праз тры дні ўзьвяду другі, нерукатворны»."},{"book":"МАРКА","chapter":"14","verse":"59","text":"Але і такое сьведчаньне іхняе ня было дастатковае."},{"book":"МАРКА","chapter":"14","verse":"60","text":"Тады першасьвятар стаў пасярэдзіне і спытаўся ў Ісуса: што Ты нічога не адказваеш? што яны супроць Цябе сьведчаць?"},{"book":"МАРКА","chapter":"14","verse":"61","text":"Але Ён маўчаў і не адказваў нічога. Зноў першасьвятар спытаўся ў Яго і сказаў Яму: ці Ты Хрыстос, Сын Дабраславёнага?"},{"book":"МАРКА","chapter":"14","verse":"62","text":"Ісус сказаў: Я; і вы ўгледзіце Сына Чалавечага, Які сядзіць праваруч сілы і ідзе на аблоках нябесных."},{"book":"МАРКА","chapter":"14","verse":"63","text":"Тады першасьвятар, разадраўшы адзеньне сваё, сказаў: навошта нам яшчэ сьведкі?"},{"book":"МАРКА","chapter":"14","verse":"64","text":"вы чулі блюзьнерства; як вам здаецца? А яны ўсе прызналі Яго вінаватым да сьмерці."},{"book":"МАРКА","chapter":"14","verse":"65","text":"І некаторыя пачалі пляваць на Яго і, закрываючы твар Яму, біць Яго і казаць Яму: прароч. І слугі білі Яго па шчоках."},{"book":"МАРКА","chapter":"14","verse":"66","text":"Калі Пётр быў на дварэ ўнізе, прыйшла адна служанка першасьвятаровая"},{"book":"МАРКА","chapter":"14","verse":"67","text":"і, убачыўшы Пятра, што ён грэецца, і ўгледзеўшы яго, сказала: і ты быў зь Ісусам Назаранінам."},{"book":"МАРКА","chapter":"14","verse":"68","text":"Але ён адрокся, сказаўшы: ня ведаю і не разумею, што ты кажаш. І выйшаў на пярэдні двор; і засьпяваў певень."},{"book":"МАРКА","chapter":"14","verse":"69","text":"Служанка, убачыўшы яго зноў, пачала казаць тым, што стаялі тут: гэты зь іх."},{"book":"МАРКА","chapter":"14","verse":"70","text":"Ён зноў адрокся. Крыху пазьней тыя, што стаялі тут, зноў пачалі гаварыць Пятру: і праўда, ты зь іх; бо ты Галілеянін, і гаворка твая падобная."},{"book":"МАРКА","chapter":"14","verse":"71","text":"А ён пачаў прысягаць і бажыцца: ня ведаю Чалавека гэтага, пра Якога кажаце."},{"book":"МАРКА","chapter":"14","verse":"72","text":"Тады певень засьпяваў другі раз. І ўспомніў Пётр слова, сказанае яму Ісусам: «перш чым певень засьпявае двойчы, тройчы адрачэшся ад Мяне». І заплакаў."}]}