{"data":[{"book":"John","chapter":"1","verse":"1","text":"“Nnelekai” la gu i golo i taamada. “Nnelekai” la gu i baahi o God, gei “Nnelekai” la go God."},{"book":"John","chapter":"1","verse":"2","text":"“Nnelekai” gu i baahi o God mai loo i taamada."},{"book":"John","chapter":"1","verse":"3","text":"God ne hai nia mee huogodoo mai i Mee, di mee e dahi ne hai laa daha mo Mee ai."},{"book":"John","chapter":"1","verse":"4","text":"“Nnelekai” lago taamada di mouli, gei di mouli deenei la gu haga maalama nia daangada."},{"book":"John","chapter":"1","verse":"5","text":"Di maalama e maahina i lodo di bouli, gei di bouli le e deemee di haga bouli di maalama."},{"book":"John","chapter":"1","verse":"6","text":"God ne hagau mai dana daane kae hegau, dono ingoo go John.1.6 Matthew 3.1; Mark 1.4; Luke 3.1-2"},{"book":"John","chapter":"1","verse":"7","text":"Mee ne hanimoi belee haga modongoohia gi nia daangada di maalama, bolo digaula ga longono ga hagadonu."},{"book":"John","chapter":"1","verse":"8","text":"Mee hagalee go di maalama, gei Mee ne hanimoi belee haga modongoohia di maalama."},{"book":"John","chapter":"1","verse":"9","text":"Di maalama deenei le e donu, dela e hanimoi gi henuailala e haga maalama nia daangada huogodoo."},{"book":"John","chapter":"1","verse":"10","text":"“Nnelekai” gu i henuailala. God ne hai henuailala mai i Mee, gei digau henuailala e de iloo a Mee."},{"book":"John","chapter":"1","verse":"11","text":"Mee ne hanimoi gi dono henua donu, gei ana daangada donu digi benebene a Mee."},{"book":"John","chapter":"1","verse":"12","text":"Gei hunu ginaadou gu hagadonu, gu benebene a Mee, gei Mee gu dugu ang gi ginaadou di tonu bolo gii hai nia dama ni God."},{"book":"John","chapter":"1","verse":"13","text":"Digaula hagalee ne hai nia dama ni God mai nadau haanau be mai di hiihai o tangada, gei mai baahi o God."},{"book":"John","chapter":"1","verse":"14","text":"“Nnelekai” la guu hai tangada, guu noho i tadau baahi, gidaadou gu gidee ono madamada e honu i tumaalia mo di tonu, di madamada ne kae go Mee, go Tama hua e dahi, mai baahi dono Damana."},{"book":"John","chapter":"1","verse":"15","text":"John e haga modongoohia aga a Mee, e wolowolo, “Deenei Taane dela nogo helehelekai iei au bolo e hanimoi i ogu muli, e koia e aamua i di au, idimaa Mee guu i golo i mua dogu haanau.”"},{"book":"John","chapter":"1","verse":"16","text":"Mai di honu o dono dumaalia, Mee gu hagahumalia gidaadou huogodoo gi muli."},{"book":"John","chapter":"1","verse":"17","text":"God ne wanga gi Moses Nnaganoho, gei tumaalia mo di tonu ne lloomoi i baahi o Jesus Christ."},{"book":"John","chapter":"1","verse":"18","text":"Tangada ne mmada gi God ai. Tama a God hua e dahi dela e hai be God, e noho i baahi o Tamana, e haga modongoohia aga a God gi iloo nia daangada."},{"book":"John","chapter":"1","verse":"19","text":"Digau aamua o Jew i Jerusalem ga hagau nadau gau hai mee dabu, mono gau Levi gi John belee heeu gi mee, “Goe koai?”"},{"book":"John","chapter":"1","verse":"20","text":"John digi de hiihai di helekai gi nia heeu digaula. Mee ga helekai haga madammaa, “Au hagalee go di Mesaia.”"},{"book":"John","chapter":"1","verse":"21","text":"Digaula ga heeu labelaa, “Malaa, goe koai? Go Elijah?”"},{"book":"John","chapter":"1","verse":"22","text":"Digaula ga helekai gi mee, “Hagia mai goe koai, gimaadou belee hai gii kae madau helekai gi muli gi digau ala ne hagau mai gimaadou. Malaa goe la ga helekai bolo aha i di goe?”"},{"book":"John","chapter":"1","verse":"23","text":"John ga helekai i telekai soukohp Isaiah,"},{"book":"John","chapter":"1","verse":"24","text":"Digau kae hegau aanei la ne hagau mai go nia Pharisee,"},{"book":"John","chapter":"1","verse":"25","text":"ga heeu gi John, “Maa goe hagalee go di Mesaia, be go Elijah, be go di Soukohp, malaa goe e aha dela e haihai au babdais?”"},{"book":"John","chapter":"1","verse":"26","text":"John ga helekai, “Au e hai agu babdais gi nia wai. Tangada i golo i godou lodo, goodou e de iloo."},{"book":"John","chapter":"1","verse":"27","text":"Mee e hanimoi i ogu muli, gei au hagalee tau loo bolo e wwede nia suudi o Maa.”"},{"book":"John","chapter":"1","verse":"28","text":"Nia mee huogodoo aanei la ne hai i Bethany i di baahi gi dua di monowai Jordan, di gowaa nogo hai nia babdais a John."},{"book":"John","chapter":"1","verse":"29","text":"Di laangi nomuli, gei John gaa mmada gi Jesus e hanimoi, geia ga helekai, “Deenei Tama siibi a God, dela e daa gi daha nia huaidu o digau henuailala."},{"book":"John","chapter":"1","verse":"30","text":"Deenei Tangada nogo helehelekai iei au boloo, ‘Tangada dela e hanimoi i ogu muli, le koia e aamua i di au, idimaa, Mee gu i golo i mua dogu haanau.’"},{"book":"John","chapter":"1","verse":"31","text":"Au digi iloo a Mee, gei au ne hanimoi belee hai agu babdais gi nia wai, belee haga modongoohia a Mee gi digau Israel.”"},{"book":"John","chapter":"1","verse":"32","text":"Deenei di haga modongoohia a John ne hai, “Au guu mmada gi di Hagataalunga e haneia i di langi gadoo be di mwuroi gi hongo o Mee.Di mwuroi"},{"book":"John","chapter":"1","verse":"33","text":"Gei au digi modongoohia bolo ma go Mee. Malaa God, dela ne hagau mai au belee hai agu babdais gi nia wai, la ne helekai mai boloo, ‘Goe gaa mmada gi di Hagataalunga ga haneia gi hongo Taane, deelaa go Mee e hai ana babdais gi di Hagataalunga Dabu.’”"},{"book":"John","chapter":"1","verse":"34","text":"John ga helekai, “Au gu gidee au, au e hagi adu gi goodou, Mee go Tama a God.”"},{"book":"John","chapter":"1","verse":"35","text":"Di laangi nomuli, John nogo duu labelaa i golo mo ana dama agoago dogolua."},{"book":"John","chapter":"1","verse":"36","text":"Di madagoaa hua a mee ne gidee Jesus e haele i golo, gei mee ga helekai, “Deelaa Tama siibi a God.”"},{"book":"John","chapter":"1","verse":"37","text":"Nia dama agoago dogolua ne longono a mee ne helekai beenei, gaa hula i muli o Jesus."},{"book":"John","chapter":"1","verse":"38","text":"Jesus gaa huli gi muli, ga gidee meemaa e daudalia Ia, ga heeu, “Goolua e halahala di gulu aha?”"},{"book":"John","chapter":"1","verse":"39","text":"Gei Mee ga helekai, “Lloomoi, mmada.” Gei meemaa gaa hula i muli o Mee, ga gidee di gowaa dela e noho iei Mee, gaa noho di laangi deelaa i baahi o Mee (di madagoaa deelaa, la i muli di oodee, holongo di laa e haa)."},{"book":"John","chapter":"1","verse":"40","text":"Tangada e dahi i meemaa go Andrew, tuaahina daane o Simon Peter."},{"book":"John","chapter":"1","verse":"41","text":"Andrew ga limalima di gidee dono duaahina go Simon Peter, ga helekai gi mee, “Gimaua gu gidee di Mesaia.” (Telekai deenei dono hadinga bolo “Christ.”)"},{"book":"John","chapter":"1","verse":"42","text":"Gei mee gaa lahi a Simon gi Jesus."},{"book":"John","chapter":"1","verse":"43","text":"Di laangi nomuli, gei Jesus gu maanadu, bolo Ia gaa hana gi Galilee. Mee ga gidee ia Philip, ga helekai gi Mee, “Hanimoi i ogu muli.”"},{"book":"John","chapter":"1","verse":"44","text":"(Philip tangada Bethsaida, di waahale dela e noho ai a Andrew mo Peter)."},{"book":"John","chapter":"1","verse":"45","text":"Philip ga gidee ia Nathanael, ga helekai gi mee, “Gimaadou gu gidee Tangada a Moses dela ne hihi ono helekai gi lodo di Beebaa Haganoho, nia soukohp labelaa guu hihi i Mee. Mee go Jesus, go di tama a Joseph tangada o Nazareth.”"},{"book":"John","chapter":"1","verse":"46","text":"Nathanael ga heeu, “Ma di mee humalia i golo e mee di gila aga i baahi Nazareth?”"},{"book":"John","chapter":"1","verse":"47","text":"Di madagoaa Jesus ne gidee Nathanael e hanimoi, ge Ia ga helekai i mee, “Deenei tangada donu o Israel, ono hala ai!”"},{"book":"John","chapter":"1","verse":"48","text":"Nathanael ga heeu gi Mee, “Goe e iloo au di aha?”"},{"book":"John","chapter":"1","verse":"49","text":"Nathanael ga helekai, “Tangada Agoago, Goe go Tama a God, di King o Israel!”"},{"book":"John","chapter":"1","verse":"50","text":"Jesus ga helekai, “Goe ne hagadonu i di Au ne helekai adu bolo Au gu gidee goe i lala di laagau ‘fig’? Goe ga gidee nia mee mada humalia i di mee deenei!”"},{"book":"John","chapter":"1","verse":"51","text":"Mee ga helekai gi digaula, “Au e hagi adu gi goodou di tonu, bolo goodou ga gidee di langi ga mahuge, gei nia gau di langi a God gaa hula gi nua ge e lloo ia gi lala i hongo Tama Tangada.”1.51 Genesis 28.12"}]}