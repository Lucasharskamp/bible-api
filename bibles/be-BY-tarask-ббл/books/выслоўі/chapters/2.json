{"data":[{"book":"ВЫСЛОЎІ","chapter":"2","verse":"1","text":"Сыне мой, калі ты прымеш словы мае і захаваеш пры сабе запаведзі мае,"},{"book":"ВЫСЛОЎІ","chapter":"2","verse":"2","text":"і вуха сваё прыхіліш да мудрасьці і прытуліш сэрца тваё да разважлівасьці,"},{"book":"ВЫСЛОЎІ","chapter":"2","verse":"3","text":"калі будзеш клікаць да ведаў і зьвяртацца да розуму;"},{"book":"ВЫСЛОЎІ","chapter":"2","verse":"4","text":"калі будзеш шукаць яго, нібы срэбра, і знаходзіць яго, нібы скарб:"},{"book":"ВЫСЛОЎІ","chapter":"2","verse":"5","text":"тады ўразумееш страх Гасподні і знойдзеш спазнаньне Бога."},{"book":"ВЫСЛОЎІ","chapter":"2","verse":"6","text":"Бо Гасподзь дае мудрасьць; і з вуснаў Яго - веды і розум;"},{"book":"ВЫСЛОЎІ","chapter":"2","verse":"7","text":"Ён дае праведным выратаваньне; Ён - шчыт тым, што ў беззаганнасьці ходзяць."},{"book":"ВЫСЛОЎІ","chapter":"2","verse":"8","text":"Ён ахоўвае дарогу праўды і асланяе сьцежку сьвятых Сваіх."},{"book":"ВЫСЛОЎІ","chapter":"2","verse":"9","text":"Тады ты зразумееш справядлівасьць і права і шчырасьць, усялякую сьцежку дабра."},{"book":"ВЫСЛОЎІ","chapter":"2","verse":"10","text":"Калі мудрасьць увойдзе ў сэрца тваё, і веды будуць прыемныя душы тваёй:"},{"book":"ВЫСЛОЎІ","chapter":"2","verse":"11","text":"тады разважлівасьць будзе берагчы цябе, розум будзе ахоўваць цябе,"},{"book":"ВЫСЛОЎІ","chapter":"2","verse":"12","text":"каб адвесьці цябе ад дарогі ліхое, ад чалавека, які гаворыць няпраўду,"},{"book":"ВЫСЛОЎІ","chapter":"2","verse":"13","text":"ад тых, што пакідаюць дарогі простыя, каб хадзілі дарогамі цемры;"},{"book":"ВЫСЛОЎІ","chapter":"2","verse":"14","text":"ад тых, што радуюцца, робячы ліхое, захапляюцца ліхою распустай,"},{"book":"ВЫСЛОЎІ","chapter":"2","verse":"15","text":"у якіх дарогі крывыя і якія блукаюць па сьцежках сваіх;"},{"book":"ВЫСЛОЎІ","chapter":"2","verse":"16","text":"каб уратаваць цябе ад жонкі другога, чужой, якая злагоджвае словы свае,"},{"book":"ВЫСЛОЎІ","chapter":"2","verse":"17","text":"якая пакінула сябра маладосьці сваёй і занядбала запаведзь Бога свайго."},{"book":"ВЫСЛОЎІ","chapter":"2","verse":"18","text":"Дом яе вядзе да сьмерці, і сьцежкі яе - да мёртвых;"},{"book":"ВЫСЛОЎІ","chapter":"2","verse":"19","text":"ніхто, увайшоўшы да яе, не вяртаецца і ня ступае на дарогу жыцьця."},{"book":"ВЫСЛОЎІ","chapter":"2","verse":"20","text":"Таму хадзі дарогаю добрых і трымайся сьцежкі праведнікаў,"},{"book":"ВЫСЛОЎІ","chapter":"2","verse":"21","text":"бо праведныя будуць жыць на зямлі, і беспахібныя застануцца на ёй;"},{"book":"ВЫСЛОЎІ","chapter":"2","verse":"22","text":"а бязбожныя будуць вынішчаны зь зямлі, і няверныя выкарчаваны зь яе."}]}