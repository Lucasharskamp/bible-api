{"data":[{"book":"mārkaḥ","chapter":"3","verse":"1","text":"anantaraṁ yīśuḥ puna rbhajanagṛhaṁ praviṣṭastasmin sthāne śuṣkahasta eko mānava āsīt|"},{"book":"mārkaḥ","chapter":"3","verse":"2","text":"sa viśrāmavāre tamarogiṇaṁ kariṣyati navetyatra bahavastam apavadituṁ chidramapekṣitavantaḥ|"},{"book":"mārkaḥ","chapter":"3","verse":"3","text":"tadā sa taṁ śuṣkahastaṁ manuṣyaṁ jagāda madhyasthāne tvamuttiṣṭha|"},{"book":"mārkaḥ","chapter":"3","verse":"4","text":"tataḥ paraṁ sa tān papraccha viśrāmavāre hitamahitaṁ tathā hi prāṇarakṣā vā prāṇanāśa eṣāṁ madhye kiṁ karaṇīyaṁ ? kintu te niḥśabdāstasthuḥ|"},{"book":"mārkaḥ","chapter":"3","verse":"5","text":"tadā sa teṣāmantaḥkaraṇānāṁ kāṭhinyāddheto rduḥkhitaḥ krodhāt cartuिdaśo dṛṣṭavān taṁ mānuṣaṁ gaditavān taṁ hastaṁ vistāraya, tatastena haste vistṛte taddhasto'nyahastavad arogo jātaḥ|"},{"book":"mārkaḥ","chapter":"3","verse":"6","text":"atha phirūśinaḥ prasthāya taṁ nāśayituṁ herodīyaiḥ saha mantrayitumārebhire|"},{"book":"mārkaḥ","chapter":"3","verse":"7","text":"ataeva yīśustatsthānaṁ parityajya śiṣyaiḥ saha punaḥ sāgarasamīpaṁ gataḥ;"},{"book":"mārkaḥ","chapter":"3","verse":"8","text":"tato gālīlyihūdā-yirūśālam-idom-yardannadīpārasthānebhyo lokasamūhastasya paścād gataḥ; tadanyaḥ sorasīdanoḥ samīpavāsilokasamūhaśca tasya mahākarmmaṇāṁ vārttaṁ śrutvā tasya sannidhimāgataḥ|"},{"book":"mārkaḥ","chapter":"3","verse":"9","text":"tadā lokasamūhaścet tasyopari patati ityāśaṅkya sa nāvamekāṁ nikaṭe sthāpayituṁ śiṣyānādiṣṭavān|"},{"book":"mārkaḥ","chapter":"3","verse":"10","text":"yato'nekamanuṣyāṇāmārogyakaraṇād vyādhigrastāḥ sarvve taṁ spraṣṭuṁ parasparaṁ balena yatnavantaḥ|"},{"book":"mārkaḥ","chapter":"3","verse":"11","text":"aparañca apavitrabhūtāstaṁ dṛṣṭvā taccaraṇayoḥ patitvā procaiḥ procuḥ, tvamīśvarasya putraḥ|"},{"book":"mārkaḥ","chapter":"3","verse":"12","text":"kintu sa tān dṛḍham ājñāpya svaṁ paricāyituṁ niṣiddhavān|"},{"book":"mārkaḥ","chapter":"3","verse":"13","text":"anantaraṁ sa parvvatamāruhya yaṁ yaṁ praticchā taṁ tamāhūtavān tataste tatsamīpamāgatāḥ|"},{"book":"mārkaḥ","chapter":"3","verse":"14","text":"tadā sa dvādaśajanān svena saha sthātuṁ susaṁvādapracārāya preritā bhavituṁ"},{"book":"mārkaḥ","chapter":"3","verse":"15","text":"sarvvaprakāravyādhīnāṁ śamanakaraṇāya prabhāvaṁ prāptuṁ bhūtān tyājayituñca niyuktavān|"},{"book":"mārkaḥ","chapter":"3","verse":"16","text":"teṣāṁ nāmānīmāni, śimon sivadiputro"},{"book":"mārkaḥ","chapter":"3","verse":"17","text":"yākūb tasya bhrātā yohan ca āndriyaḥ philipo barthalamayaḥ,"},{"book":"mārkaḥ","chapter":"3","verse":"18","text":"mathī thomā ca ālphīyaputro yākūb thaddīyaḥ kinānīyaḥ śimon yastaṁ parahasteṣvarpayiṣyati sa īṣkariyotīyayihūdāśca|"},{"book":"mārkaḥ","chapter":"3","verse":"19","text":"sa śimone pitara ityupanāma dadau yākūbyohanbhyāṁ ca binerigiś arthato meghanādaputrāvityupanāma dadau|"},{"book":"mārkaḥ","chapter":"3","verse":"20","text":"anantaraṁ te niveśanaṁ gatāḥ, kintu tatrāpi punarmahān janasamāgamo 'bhavat tasmātte bhoktumapyavakāśaṁ na prāptāḥ|"},{"book":"mārkaḥ","chapter":"3","verse":"21","text":"tatastasya suhṛllokā imāṁ vārttāṁ prāpya sa hatajñānobhūd iti kathāṁ kathayitvā taṁ dhṛtvānetuṁ gatāḥ|"},{"book":"mārkaḥ","chapter":"3","verse":"22","text":"aparañca yirūśālama āgatā ye ye'dhyāpakāste jagadurayaṁ puruṣo bhūtapatyābiṣṭastena bhūtapatinā bhūtān tyājayati|"},{"book":"mārkaḥ","chapter":"3","verse":"23","text":"tatastānāhūya yīśu rdṛṣṭāntaiḥ kathāṁ kathitavān śaitān kathaṁ śaitānaṁ tyājayituṁ śaknoti?"},{"book":"mārkaḥ","chapter":"3","verse":"24","text":"kiñcana rājyaṁ yadi svavirodhena pṛthag bhavati tarhi tad rājyaṁ sthiraṁ sthātuṁ na śaknoti|"},{"book":"mārkaḥ","chapter":"3","verse":"25","text":"tathā kasyāpi parivāro yadi parasparaṁ virodhī bhavati tarhi sopi parivāraḥ sthiraṁ sthātuṁ na śaknoti|"},{"book":"mārkaḥ","chapter":"3","verse":"26","text":"tadvat śaitān yadi svavipakṣatayā uttiṣṭhan bhinno bhavati tarhi sopi sthiraṁ sthātuṁ na śaknoti kintūcchinno bhavati|"},{"book":"mārkaḥ","chapter":"3","verse":"27","text":"aparañca prabalaṁ janaṁ prathamaṁ na baddhā kopi tasya gṛhaṁ praviśya dravyāṇi luṇṭhayituṁ na śaknoti, taṁ badvvaiva tasya gṛhasya dravyāṇi luṇṭhayituṁ śaknoti|"},{"book":"mārkaḥ","chapter":"3","verse":"28","text":"atoheto ryuṣmabhyamahaṁ satyaṁ kathayāmi manuṣyāṇāṁ santānā yāni yāni pāpānīśvaranindāñca kurvvanti teṣāṁ tatsarvveṣāmaparādhānāṁ kṣamā bhavituṁ śaknoti,"},{"book":"mārkaḥ","chapter":"3","verse":"29","text":"kintu yaḥ kaścit pavitramātmānaṁ nindati tasyāparādhasya kṣamā kadāpi na bhaviṣyati sonantadaṇḍasyārho bhaviṣyati|"},{"book":"mārkaḥ","chapter":"3","verse":"30","text":"tasyāpavitrabhūto'sti teṣāmetatkathāhetoḥ sa itthaṁ kathitavān|"},{"book":"mārkaḥ","chapter":"3","verse":"31","text":"atha tasya mātā bhrātṛgaṇaścāgatya bahistiṣṭhanato lokān preṣya tamāhūtavantaḥ|"},{"book":"mārkaḥ","chapter":"3","verse":"32","text":"tatastatsannidhau samupaviṣṭā lokāstaṁ babhāṣire paśya bahistava mātā bhrātaraśca tvām anvicchanti|"},{"book":"mārkaḥ","chapter":"3","verse":"33","text":"tadā sa tān pratyuvāca mama mātā kā bhrātaro vā ke? tataḥ paraṁ sa svamīpopaviṣṭān śiṣyān prati avalokanaṁ kṛtvā kathayāmāsa"},{"book":"mārkaḥ","chapter":"3","verse":"34","text":"paśyataite mama mātā bhrātaraśca|"},{"book":"mārkaḥ","chapter":"3","verse":"35","text":"yaḥ kaścid īśvarasyeṣṭāṁ kriyāṁ karoti sa eva mama bhrātā bhaginī mātā ca|"}]}