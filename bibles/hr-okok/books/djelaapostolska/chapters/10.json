{"data":[{"book":"Djela Apostolska","chapter":"10","verse":"1","text":"U Cezareji je živio čovjek imenom Kornelije, stotnik takozvane italske čete."},{"book":"Djela Apostolska","chapter":"10","verse":"2","text":"I on i njegovi ukućani bili su pobožni i bojali su se Izraelova Boga. Velikodušno je dijelio narodu milodare i stalno se molio Bogu."},{"book":"Djela Apostolska","chapter":"10","verse":"3","text":"On oko tri ure popodne10:3 U grčkome: oko devete ure dana. u viđenju jasno ugleda kako mu prilazi Božji anđeo. “Kornelije!” pozove ga anđeo."},{"book":"Djela Apostolska","chapter":"10","verse":"4","text":"Kornelije se prestrašeno zagleda u njega. “Tko si ti, gospodine?” upita anđela."},{"book":"Djela Apostolska","chapter":"10","verse":"5","text":"Pošalji zato ljude u Jopu po Šimuna nazvanoga Petar."},{"book":"Djela Apostolska","chapter":"10","verse":"6","text":"On je gost u kući kožara Šimuna, koja se nalazi uz more.”"},{"book":"Djela Apostolska","chapter":"10","verse":"7","text":"Čim je anđeo otišao, Kornelije pošalje dvojicu slugu i pobožnoga, odanog vojnika"},{"book":"Djela Apostolska","chapter":"10","verse":"8","text":"i sve im ispriča te ih pošalje u Jopu."},{"book":"Djela Apostolska","chapter":"10","verse":"9","text":"Sutradan oko podneva,10:9 U grčkome: oko šeste ure. dok su se Kornelijevi ljudi približavali gradu, Petar se popne na krov da se moli."},{"book":"Djela Apostolska","chapter":"10","verse":"10","text":"Bio je gladan. Dok su mu pripremali jelo, on padne u zanos."},{"book":"Djela Apostolska","chapter":"10","verse":"11","text":"Vidio je kako se nebo otvara i kako se na zemlju spušta nešto poput velikog platna zavezanoga na četiri kraja."},{"book":"Djela Apostolska","chapter":"10","verse":"12","text":"U njemu je bilo svakakvih četveronožnih životinja, gmazova i ptica nebeskih."},{"book":"Djela Apostolska","chapter":"10","verse":"13","text":"Neki mu glas reče: “Ustani, Petre! Zakolji i jedi!”"},{"book":"Djela Apostolska","chapter":"10","verse":"14","text":"“Nipošto, Gospodine”, odgovori Petar. “Nikad još nisam okusio ništa zabranjeno židovskim zakonom.”"},{"book":"Djela Apostolska","chapter":"10","verse":"15","text":"“Ne nazivaj nečistim ono što Bog proglasi čistim!” opet se javi glas."},{"book":"Djela Apostolska","chapter":"10","verse":"16","text":"To se triput ponovilo, a platno se zatim uzdigne u nebo."},{"book":"Djela Apostolska","chapter":"10","verse":"17","text":"Dok se Petar dvoumio što bi to viđenje moglo značiti, dođu Kornelijevi ljudi. Raspitali su se gdje je Šimunova kuća i pojavili se na vratima."},{"book":"Djela Apostolska","chapter":"10","verse":"18","text":"Upitaju je li ondje u gostima neki Šimun Petar."},{"book":"Djela Apostolska","chapter":"10","verse":"19","text":"Dok je Petar još razmišljao o viđenju, Sveti Duh mu reče: “Traže te trojica ljudi."},{"book":"Djela Apostolska","chapter":"10","verse":"20","text":"Ustani i pođi s njima ne dvoumeći se jer sam ih ja poslao.”"},{"book":"Djela Apostolska","chapter":"10","verse":"21","text":"Petar siđe k njima i reče: “Evo me. Ja sam taj kojega tražite. Zašto ste došli?”"},{"book":"Djela Apostolska","chapter":"10","verse":"22","text":"“Poslao nas je rimski stotnik Kornelije, pravedan čovjek koji se boji Boga Izraelova”, odgovore oni. “Svi ga Židovi cijene. Njemu je anđeo rekao da pošalje po tebe, da mu dođeš govoriti.”"},{"book":"Djela Apostolska","chapter":"10","verse":"23","text":"Petar ih tada pozove da uđu i ugosti ih."},{"book":"Djela Apostolska","chapter":"10","verse":"24","text":"Drugoga dana stignu u Cezareju. Kornelije ih je čekao okupivši rodbinu i prisne prijatelje."},{"book":"Djela Apostolska","chapter":"10","verse":"25","text":"Kad je Petar kročio u kuću, Kornelije mu pohrli u susret i padne mu pred noge klanjajući mu se."},{"book":"Djela Apostolska","chapter":"10","verse":"26","text":"“Ustani! I ja sam samo čovjek!” reče mu Petar"},{"book":"Djela Apostolska","chapter":"10","verse":"27","text":"te razgovarajući s njim uđe u kuću gdje je bilo okupljeno mnogo ljudi."},{"book":"Djela Apostolska","chapter":"10","verse":"28","text":"Petar im reče: “Znate da Zakon Židovima zabranjuje družiti se s poganima ili ulaziti k njima u kuću. Ali meni je Bog pokazao da nikoga ne smatram nečistim."},{"book":"Djela Apostolska","chapter":"10","verse":"29","text":"Zato sam bez pogovora došao kad ste me pozvali. Sada mi dakle recite zašto ste me zvali.”"},{"book":"Djela Apostolska","chapter":"10","verse":"30","text":"Kornelije odgovori: “Prije četiri dana molio sam se u svojem domu baš u ovo doba, u tri ure poslije podne. Odjednom se preda mnom pojavi neki čovjek u sjajnoj odjeći"},{"book":"Djela Apostolska","chapter":"10","verse":"31","text":"i reče mi: ‘Kornelije, molitve su ti uslišane i Bog je vidio tvoje milodare siromašnima."},{"book":"Djela Apostolska","chapter":"10","verse":"32","text":"Pošalji ljude u Jopu da dovedu Šimuna Petra. On je gost u kući kožara Šimuna, koja se nalazi uz more.’"},{"book":"Djela Apostolska","chapter":"10","verse":"33","text":"Zato sam smjesta poslao po tebe i dobro je da si došao. Evo nas dakle ovdje pred Bogom, da čujemo što ti je Gospodin zapovjedio da nam kažeš!”"},{"book":"Djela Apostolska","chapter":"10","verse":"34","text":"Petar reče: “Sada uistinu shvaćam: Bog nije pristran."},{"book":"Djela Apostolska","chapter":"10","verse":"35","text":"U svakomu narodu prihvaća one koji ga se boje i koji čine što je pravedno."},{"book":"Djela Apostolska","chapter":"10","verse":"36","text":"Izraelskome je narodu poslao svoju Riječ, navijestio im evanđelje: mir s Bogom po Isusu Kristu koji je Gospodar svih."},{"book":"Djela Apostolska","chapter":"10","verse":"37","text":"Znate što se događalo po svoj Judeji. Sve je to započelo u Galileji, otkad je Ivan propovijedao krštenje."},{"book":"Djela Apostolska","chapter":"10","verse":"38","text":"Znate da je Bog pomazao Isusa iz Nazareta svojim Svetim Duhom i silom. Isus je, zato što je Bog bio s njim, hodio čineći dobro i iscjeljujući sve koje je đavao držao u svojoj vlasti."},{"book":"Djela Apostolska","chapter":"10","verse":"39","text":"Mi apostoli svjedoci smo svega što je činio u Izraelu i u Jeruzalemu. Smaknuli su ga i raspeli,"},{"book":"Djela Apostolska","chapter":"10","verse":"40","text":"ali ga je Bog treći dan podignuo od mrtvih i dopustio mu da se pokaže—"},{"book":"Djela Apostolska","chapter":"10","verse":"41","text":"ne svemu narodu nego nama koje je još prije izabrao da budemo njegovim svjedocima. Jeli smo i pili s njim pošto je uskrsnuo od mrtvih."},{"book":"Djela Apostolska","chapter":"10","verse":"42","text":"Zapovjedio nam je da posvuda propovijedamo i svjedočimo da je Bog Isusa postavio sucem svima: i živima i mrtvima."},{"book":"Djela Apostolska","chapter":"10","verse":"43","text":"On je taj o kojemu su svjedočili proroci kad su rekli da svatko tko u njega vjeruje u njegovu imenu prima oproštenje grijeha.”"},{"book":"Djela Apostolska","chapter":"10","verse":"44","text":"Dok je Petar još govorio, Sveti Duh siđe na sve koji su slušali."},{"book":"Djela Apostolska","chapter":"10","verse":"45","text":"Židovski vjernici koji su došli s Petrom čudili su se daru Svetoga Duha koji se izlio i na pogane"},{"book":"Djela Apostolska","chapter":"10","verse":"46","text":"jer su ih čuli kako govore u drugim jezicima i slave Boga."},{"book":"Djela Apostolska","chapter":"10","verse":"47","text":"“Može li tko uskratiti krštenje ovima koji su primili Svetoga Duha baš kao i mi?”"},{"book":"Djela Apostolska","chapter":"10","verse":"48","text":"Zapovjedi zato da se krste u ime Isusa Krista. Zamole ga zatim da pri Korneliju ostane još nekoliko dana."}]}