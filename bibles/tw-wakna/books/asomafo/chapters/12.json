{"data":[{"book":"Asomafo","chapter":"12","verse":"1","text":"Saa bere yi mu ara na Ɔhene Herode kyekyeree asafomma no bi fii ase yɛɛ wɔn ayayade."},{"book":"Asomafo","chapter":"12","verse":"2","text":"Ɔde afoa kum Yohane nua Yakobo."},{"book":"Asomafo","chapter":"12","verse":"3","text":"Ohuu sɛ Yudafo no ani gye nea ɔyɛe no ho no, ɔmaa wɔkɔkyeree Petro nso. Asɛm yi sii Apiti Afahyɛ no mu."},{"book":"Asomafo","chapter":"12","verse":"4","text":"Wɔkyeree Petro no, wɔde no too afiase a na asraafo baanan na wɔwɛn no bere biara. Herode yɛɛ nʼadwene sɛ obedi nʼasɛm wɔ Twam Afahyɛ no akyi wɔ ɔman no anim."},{"book":"Asomafo","chapter":"12","verse":"5","text":"Bere a na Petro da afiase no nyinaa na asafo no bɔ mpae dennen, srɛ Onyankopɔn sɛ ɔnhwɛ ne so."},{"book":"Asomafo","chapter":"12","verse":"6","text":"Anadwo a ade rebɛkye ama Herode adi Petro asɛm wɔ ɔman no anim no, na Petro da asraafo baanu ntam a wɔde nkɔnsɔnkɔnsɔn abien agugu no asesa asraafo baanu a wɔwɛn no no. Na asraafo baanu rewɛn afiase pon no ano nso."},{"book":"Asomafo","chapter":"12","verse":"7","text":"Amono mu hɔ ara, Onyankopɔn bɔfo begyinaa afiase hɔ ma ɛhɔ hyerɛnee. Ɔbɔfo no wosow Petro, nyan no ka kyerɛɛ no se, “Sɔre ntɛm!” Mpofirim na nkɔnsɔnkɔnsɔn no tetew fii Petro nsa."},{"book":"Asomafo","chapter":"12","verse":"8","text":"Afei ɔbɔfo no ka kyerɛɛ Petro se, “Hyɛ wʼatade ne wo mpaboa.” Petro wiee no, ɔbɔfo no san ka kyerɛɛ no se, “Fura wo ntama na di mʼakyi.”"},{"book":"Asomafo","chapter":"12","verse":"9","text":"Petro dii nʼakyi fii adi. Wɔrekɔ no na ɛyɛ no sɛ adaeso anaa anisoadehu, efisɛ na onnye nni sɛ ɛyɛ asɛmpa ara."},{"book":"Asomafo","chapter":"12","verse":"10","text":"Wotwaa awɛmfo a wodi kan no ne wɔn a wɔto so abien no ho beduu dade pon a ɛda kurow no ano no ho. Woduu hɔ no ɔpon no ankasa bue ma wɔfaa mu kɔe. Wɔfaa borɔn bi so kɔɔ anim kakra no, ɔbɔfo no gyaw Petro hɔ."},{"book":"Asomafo","chapter":"12","verse":"11","text":"Petro ani baa ne ho so ma ɔkae se, “Afei mahu sɛ nea esii no nyinaa yɛ nokware! Awurade somaa ne bɔfo na obegyee me fii Herode nsam ne nea Yudafo hwehwɛe sɛ wɔyɛ me no mu.”"},{"book":"Asomafo","chapter":"12","verse":"12","text":"Petro huu nea asi no, ɔkɔɔ Yohane a na wɔfrɛ no Marko no a na ne din de Maria no fi. Saa bere no na nnipa bebree ahyia wɔ hɔ rebɔ mpae."},{"book":"Asomafo","chapter":"12","verse":"13","text":"Petro bɔɔ abɔntenpon no mu na abaawa bi a wɔfrɛ no Roda betiei."},{"book":"Asomafo","chapter":"12","verse":"14","text":"Bere a ɔtee nne no, anigye nti wammue ɔpon no. Ɔsan nʼakyi kɔbɔɔ amanneɛ se, “Petro gyina ɔpon no akyi.”"},{"book":"Asomafo","chapter":"12","verse":"15","text":"Wɔka kyerɛɛ no se, “Gyama worebɔ dam.” Nanso ɔkɔɔ so kaa se ɛyɛ nokware. Wɔn nso ka kyerɛɛ no se, “Gyama ɛbɛyɛ ne saman.”"},{"book":"Asomafo","chapter":"12","verse":"16","text":"Petro kɔɔ so bɔɔ ɔpon no akyi. Wobuee a wohuu Petro no, wɔn ho dwiriw wɔn."},{"book":"Asomafo","chapter":"12","verse":"17","text":"Ɔde ne nsa nyamaa wɔn se wɔnyɛ komm. Ɔkaa ɔkwan a Awurade nam so yii no fii afiase no kyerɛɛ wɔn. Afei ɔka kyerɛɛ wɔn se, “Monka asɛm a asi yi nkyerɛ Yakobo ne anuanom a wɔaka no;” na ofii hɔ kɔɔ baabi foforo."},{"book":"Asomafo","chapter":"12","verse":"18","text":"Ade kyee no, awɛmfo no ho yeraw wɔn yiye sɛ wonhu faako a Petro afa."},{"book":"Asomafo","chapter":"12","verse":"19","text":"Herode hyɛɛ sɛ wɔnhwehwɛ no, nanso wɔanhu no. Wodii awɛmfo no asɛm, buu wɔn kumfɔ."},{"book":"Asomafo","chapter":"12","verse":"20","text":"Bere a Herode wɔ Kaesarea no, abɔfo bi a wɔasoma wɔn fi Tiro ne Sidon behuu no. Na Herode bo afuw Tirofo ne Sidonfo. Nanso abɔfo yi guan toaa Blasto a na ɔyɛ dabehene no sɛnea ɛbɛyɛ a asomdwoe bɛba, efisɛ na saa nkurow yi nya wɔn nnuan nyinaa fi Herode asase so."},{"book":"Asomafo","chapter":"12","verse":"21","text":"Wɔhyɛɛ da bi maa Herode hyɛɛ nʼahentade tenaa nʼahengua mu kasa kyerɛɛ wɔn."},{"book":"Asomafo","chapter":"12","verse":"22","text":"Herode kasa wiei no, nnipa no teɛɛ mu se, “Eyi yɛ onyame bi nne na ɛnyɛ onipa bi de!”"},{"book":"Asomafo","chapter":"12","verse":"23","text":"Mpofirim, Onyankopɔn bɔfo bɛbɔɔ no ma ɔyare dɔɔ mmoa ma owui, esiane obu a wamfa amma Onyankopɔn no nti."},{"book":"Asomafo","chapter":"12","verse":"24","text":"Onyankopɔn asɛm kɔɔ so trɛw maa nnipa bebree gye dii."},{"book":"Asomafo","chapter":"12","verse":"25","text":"Barnaba ne Saulo wiee wɔn dwumadi no, wɔsan fii Yerusalem a na Yohane a wɔfrɛ no Marko no ka wɔn ho."}]}