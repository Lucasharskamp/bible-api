{"data":[{"book":"Лука","chapter":"20","verse":"1","text":"3Андэ екх андар деса, кана о Исус сиклярэлас э дюняс тай пхукавэлас Лошано Габэри андэ храми, Лэстэ алэ барэ попазя, о сикляримаря э Тхэдимаски тай э барэ манушэнца."},{"book":"Лука","chapter":"20","verse":"2","text":"— Пхэн амэнги, каски баримаса Ту алаи адава керэс? Кон диняс Тут адава барипэ? — пхучлэ он."},{"book":"Лука","chapter":"20","verse":"3","text":"О Исус пхэнляс:"},{"book":"Лука","chapter":"20","verse":"4","text":"кана о Иоанн болэлас, адава сас опрал катар Дэл я катар мануша?"},{"book":"Лука","chapter":"20","verse":"5","text":"Он лилэ тэ зборизэн машкарэ пэстэ: «Амэ тэ пхэнаса: \"Опрал катар Дэл\", Ов кан пхучел: \"Соски тумэ лэски на пакянилянус?\""},{"book":"Лука","chapter":"20","verse":"6","text":"Ай тэ пхэнаса: \"Катар мануша\", алаи о дюняс кан марэн амэн барэнца, вай он пакян, кай о Иоанн сас прароки»."},{"book":"Лука","chapter":"20","verse":"7","text":"— Амэ на джянас, кастар, — пхэнлэ он."},{"book":"Лука","chapter":"20","verse":"8","text":"— Дэчи ли Мэ тумэнги на кан пхэнав, каски баримаса Мэ алаи адава керав, — пхэнляс лэнги о Исус."},{"book":"Лука","chapter":"20","verse":"9","text":"Ов лиляс тэ пхукавэл э дюняски пхукаипэ:"},{"book":"Лука","chapter":"20","verse":"10","text":"Кана ало вахыти, ов бичялдяс иргатес ко мануша, савэ дикхен пал дракх, тэ дэн лэс паи катар дракх. О мануша э дракхаки мардэ э иргатес тай бичялдэ лэс чюче вастэнца."},{"book":"Лука","chapter":"20","verse":"11","text":"Ов бичялдяс аврэ иргатес, ай он ли адалэс мардэ, асанилэ лэстар тай бичялдэ лэс чюче вастэнца."},{"book":"Лука","chapter":"20","verse":"12","text":"Ов бичялдяс тритонэ иргатес. Он ли адалэс бут лачес мардэ тай читэ лэс андар дракх."},{"book":"Лука","chapter":"20","verse":"13","text":"Дэчи о сагбус э дракхако тюшунды: «Со манги тэ керав? Кан бичялав мэ дэхлэ чявэс, лэстар он кан ладжян»."},{"book":"Лука","chapter":"20","verse":"14","text":"Кана о мануша э дракхаки дикхлэ э чявэс, он гиндэ: «Адава, каски кан ачёл о мангин. Элан мударас лэс, тай о мангин тэ овэл амаро»."},{"book":"Лука","chapter":"20","verse":"15","text":"Он читэ лэс андар дракх тай мудардэ. Со акана кан керэл лэнца о сагбус э дракхако?"},{"book":"Лука","chapter":"20","verse":"16","text":"Ов кан авэл тай кан мударэл одолэ манушэн э дракхакерэн, ай э дракх кан дэл аврэндэ."},{"book":"Лука","chapter":"20","verse":"17","text":"Ай о Исус дикхляс карин лэндэ, пхэнляс:"},{"book":"Лука","chapter":"20","verse":"18","text":"Кажни, кон кан пэрэл опэр Одова Бар, кан хурдёл котора, ай опэр кастэ Ов кан пэрэл, одолэс кан тасавэл."},{"book":"Лука","chapter":"20","verse":"19","text":"О сикляримаря э Тхэдимаски тай о барэ попазя галилэ, кай о Исус пхукавдяс адава лэндар, оничин он манглэ одова вахыти тэ астарэн Лэс, ами трашанилэ катар дюняс."},{"book":"Лука","chapter":"20","verse":"20","text":"Он лилэ лачес тэ дикхен пал Исус тай бичялдэ Лэстэ манушэн, савэ керэнаспэс чяче, мангенас би тэ астарэн Лэс збораса тай тэ дэн андэ барипэ ко пракуратори."},{"book":"Лука","chapter":"20","verse":"21","text":"Одола пхучлэ э Исусес:"},{"book":"Лука","chapter":"20","verse":"22","text":"Камэл амэнги тэ покинас налоги э императорески я на?"},{"book":"Лука","chapter":"20","verse":"23","text":"О Исус дикхляс лэнго хохаипэ тай пхэнляс:"},{"book":"Лука","chapter":"20","verse":"24","text":"— Сикавэн Манги динари. Каско си опрал муй, тай каско опрал нав?"},{"book":"Лука","chapter":"20","verse":"25","text":"— Дэн э императореско ко император, ай э Дэвлэско — ко Дэл, — пхэнляс Ов лэнги."},{"book":"Лука","chapter":"20","verse":"26","text":"Он нащи астарэнас Лэс ангал дюняс нэ опэр савэ Лэски зборатэ, тай, шаштимэна Лэски зборэнги, тэныкисаилэ."},{"book":"Лука","chapter":"20","verse":"27","text":"Ко Исус пашылэ сарсавэ саддукея. Он пакянас, кай о мулэ на дживиндён. Он пхучлэ Лэс:"},{"book":"Лука","chapter":"20","verse":"28","text":"— Сикляримарина, о Маисей язды амэнги, кастэ-то тэ муло пхрал, савэстэ сас ромни, ай на сас пуя, ов камэл тэ лэл э пхивля тай тэ дэл ла пуен андар пэ пхралэстэ."},{"book":"Лука","chapter":"20","verse":"29","text":"Тай аки, сас эфта пхрала. О баштутно пхрал прандосаило тай муло бипуенго."},{"book":"Лука","chapter":"20","verse":"30","text":"Дэчи о дуйто"},{"book":"Лука","chapter":"20","verse":"31","text":"ли о трито прандосаило опэр латэ, тай аякха алаи о эфта мулэ тай пуен на ачявдэ."},{"book":"Лука","chapter":"20","verse":"32","text":"Дэчи мули ли э джювли."},{"book":"Лука","chapter":"20","verse":"33","text":"Кана алаи кан дживиндён, каски ромни ой кан овэл? Вай ли эфтанги ромни сас?"},{"book":"Лука","chapter":"20","verse":"34","text":"О Исус пхэнляс лэнги:"},{"book":"Лука","chapter":"20","verse":"35","text":"Одолэн, савэн кан гинэл о Дэл, кай он адава керэн тэ дживиндён андар мулэ тай тэ бэшэн околэ дюнястэ, на кан прандозэн тай на кан джян ромэстэ."},{"book":"Лука","chapter":"20","verse":"36","text":"Вай тэ мэрэн он нащи, ами овэн сар миляикя. Он си о чявэ э Дэвлэски, вай он дживиндён."},{"book":"Лука","chapter":"20","verse":"37","text":"Ай одова, кай о мулэ дживиндён, сикавдяс о Маисей андэ пхукаипэ катар хлядяло тэрэки, кана ов пхэнляс э Сагбуски «О Дэл э Авраамеско, о Дэл э Исаакеско тай о Дэл э Яковеско»."},{"book":"Лука","chapter":"20","verse":"38","text":"Ов о Дэл на э мулэнго, ами э дживиндэнго. Вай Лэски алаи дживиндэ!"},{"book":"Лука","chapter":"20","verse":"39","text":"Сарсавэ андар сикляримаря э Тхэдимаски пхэнлэ:"},{"book":"Лука","chapter":"20","verse":"40","text":"Тай никхон пал отхэ на пхучелас Лэстар ништо."},{"book":"Лука","chapter":"20","verse":"41","text":"Пал отхэ о Исус пхучляс лэндэ:"},{"book":"Лука","chapter":"20","verse":"42","text":"Вай о Давид пхэнляс андэ книжка ки Псаломенги:"},{"book":"Лука","chapter":"20","verse":"43","text":"бискай Мэ на керав Тэ душманен скамейка тал Тэ пинрэндэ»."},{"book":"Лука","chapter":"20","verse":"44","text":"Вай о Давид пхэнэлас Лэски «Сагбус». Сар дэчи Ов лэско Чяво?"},{"book":"Лука","chapter":"20","verse":"45","text":"Алаи о дюняс шунэлас э Исусес, ай Ов пхэнляс Пэ сиклярдэнги:"},{"book":"Лука","chapter":"20","verse":"46","text":"— Сакёвэн асавке сикляримарендар ки Тхэдимаски, савэ дэхэн тэ урявэн дулгя савутя тай дэхэн, кана лэн дэн сэлями ко майдани. Он дэхэн тэ бэшэн ко лаче тхана андэ синагогя тай ко хабэнатэс."},{"book":"Лука","chapter":"20","verse":"47","text":"Он хохаимаса лэн о кхера э пхивленги тай ангал якха ки манушэнги бут пхэнэн э Дэвлэски. Асавкен ишандиел зорало цындос."}]}