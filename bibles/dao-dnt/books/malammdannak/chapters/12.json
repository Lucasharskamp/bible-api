{"data":[{"book":"Malam Mdannak","chapter":"12","verse":"1","text":"Acunüng kyühkhyai phyaki khankhawa ngdang law se ka hmuh. Nghnumi khawnghngi suisaki, a khaw keha khya awmki, aisi xaleinghngih bawilukhum a lu khana ngbüngki awm lawki."},{"book":"Malam Mdannak","chapter":"12","verse":"2","text":"Acun cun m’yai lü na hmi law hlüki. Na hmi hlü naw mhlei se ngko lü kyapki."},{"book":"Malam Mdannak","chapter":"12","verse":"3","text":"Kyühkhyawk phyaki akce khana ngdang law se ka hmuh. Mnaka sen angbaünu khyüh lu na lü xa ki naki, bawilukhum khyüh ngbungki ngdang lawki."},{"book":"Malam Mdannak","chapter":"12","verse":"4","text":"12:4: Dan 8:10A ngmei am khankhawa ka aisi hmün kthum üng hmün mat kaih lü khawmdeka khana a tawn. Na hmi law se na mjaw khaia ca law hlükia nghnuminu ngäng lü a maa ngdüiki."},{"book":"Malam Mdannak","chapter":"12","verse":"5","text":"12:5:Hesa 66:7; Sal 2:9Acunüng nghnuminu cun khyangmjü he naküt mthicung am jah uk khaia kpamica mata ca lawki. Acunsepi a capa cun angxita yutei u lü Pamhnam la a bawingawhnaka cehpüia kyaki."},{"book":"Malam Mdannak","chapter":"12","verse":"6","text":"Nghnuminu cun Pamhnam naw a pyang peta khaw khyawngkhawa mhmüp 1,260 ami mcahnak vaia cenki."},{"book":"Malam Mdannak","chapter":"12","verse":"7","text":"Acunüng khankhawa ngtuknak awm lawki. Mihkhelah la a ngsä he naw mnaka ami tuk. Mnaka la a ngsä he naw pi ami tuk be."},{"book":"Malam Mdannak","chapter":"12","verse":"8","text":"Acunsepi mnaka sung se a ngsä he mah mah am khankhawa asängca pi awm u lü am yah ti u."},{"book":"Malam Mdannak","chapter":"12","verse":"9","text":"12:9: Gen 3:1; Lk 10:18Mnaka ngbaünu, Khawyai ngming na lü Khawyam pi ngming nakia kphyu xünu, khawmdek avan mhleimhlaki cun khawmdek khana ami juk khyak law; a ngsä he pi ami jah khyak law."},{"book":"Malam Mdannak","chapter":"12","verse":"10","text":"Acunüng khankhawa angsang yea, “Atuh pamhnama küikyanak pha law ve! Pamhnam naw a johit Sangpuxanga kba mdan päng ve! A Mesijah naw a khyaihbahnak mdan päng ve! Mi Pamhnama maa ngdüi lü jumeiki he amhmüp amthan jah mkateiki cun khankhaw üngka naw ami khyak law päng ni."},{"book":"Malam Mdannak","chapter":"12","verse":"11","text":"Toca a thisen la ami sanga ngthungtak am ani cun mi bena he naw näng ve u. Ami xünnak pe u lü ami thih vai pi am cäi na u."},{"book":"Malam Mdannak","chapter":"12","verse":"12","text":"Acunakyase khankhaw he la a khana awmki he aw jekyai ua! Acunsepi ihlawka khawmdek la mliktuia phäh kyühkseki ni! Khawyai naw a kcün aktawica däng taki ti ksing lü mlungsetnak am nami veia kyum law päng ve,” ami ti ka ngjak."},{"book":"Malam Mdannak","chapter":"12","verse":"13","text":"Mnaka naw khawmdek üng khyak law pänga kyaki ti ksing law lü kpamica canakia nghnuminu cun a mkhuimkha vaia a ktäm law."},{"book":"Malam Mdannak","chapter":"12","verse":"14","text":"12:14: Dan 7:25; 12:7 Khawkhyawng khaw a awmnak vaia jawng thei khaia nghnuminu üng nghmunu angbaünua ngphya nghngih ami pet. Acuia mnaka naw am tu thei se kum kthum la amte mcah khai he."},{"book":"Malam Mdannak","chapter":"12","verse":"15","text":"Acunüng mnaka naw nghnuminu athuknaka ceh khaia tuilawngnu, a mka üngka naw a mhluh law."},{"book":"Malam Mdannak","chapter":"12","verse":"16","text":"Acunsepi khawmdek naw nghnuminu cun yungki. Mnaka naw a mka üngka a mhluh lawa tui cun khawmdek naw a mka hala lü a mjaw."},{"book":"Malam Mdannak","chapter":"12","verse":"17","text":"Acunüng mnaka naw nghnuminu cun thüisei law na lü kpawihkia nghnuminua mjükphyüi, Pamhnama ngthupet läk u lü Jesuha mdan ngthungtak läklamki he la sitihkie jah ngtukpüi khaia ktawihki."},{"book":"Malam Mdannak","chapter":"12","verse":"18","text":"Acunüng mnaka cun tuikam kdiyüta khana ngdüiki.12:18: Acunüng Mnaka cun tuikam kdiyüta khana ngdüikiavang üng Acunüng kei ka ngdüiki tia ami yuk."}]}