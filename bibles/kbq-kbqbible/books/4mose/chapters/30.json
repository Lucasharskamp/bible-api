{"data":[{"book":"4 Mose","chapter":"30","verse":"1","text":"Hagi Mosese'a Ra Anumzamo'ma asamia kea Israeli naga nofite kva vahezaga zamasamino, amanage huno Ra Anumzamo'a hunante'ne,"},{"book":"4 Mose","chapter":"30","verse":"2","text":"Mago ne'mo'ma Ra Anumzamofonte'ma huvempa huge, e'ina hugahuema huno mago kema eri anakisuno'a, ananke'are oti'neno hugahuema hu'nenia zana amage anteno ana maka'zana hugahie."},{"book":"4 Mose","chapter":"30","verse":"3","text":"Hagi mago mofamo'ma nefa agoragama mani'neno Ra Anumzamofonte'ma huvempa huge, e'ina hugahuema huno mago kema eri anakisuno'a,"},{"book":"4 Mose","chapter":"30","verse":"4","text":"nefa'ma ana ke'ma nentahino mago kema anante'ma huontesigeno'a, anama huvempa nehuno erinaki'nesia kemo'a ana maka megahie."},{"book":"4 Mose","chapter":"30","verse":"5","text":"Hu'neanagi nefa'ma ananke'ma nentahino i'oma huno huntesiana, anama huvempama hu'nea kerera kna'a e'origahie. Hagi anama huvempama hu'nea kemofo kinafintira Ra Anumzamo'a atrentesigeno amane fru huno manigahie."},{"book":"4 Mose","chapter":"30","verse":"6","text":"Hianagi mago mofamo'ma ontahi'neno agiteti'ma ame'ama huno huvempa hu'nesia mofa'mo'ma vema omerisigeno'a,"},{"book":"4 Mose","chapter":"30","verse":"7","text":"neve'ma ananke'ma nentahino mago'zama osanigeno'a, ana huvempa ke'amo'a megahie."},{"book":"4 Mose","chapter":"30","verse":"8","text":"Hianagi neve'ma ananke'ma nentahino, i'oma huno huntesiana, anama huvempama hu'nea kerera kna'a e'origahie. Hagi Ra Anumzamo'a kefozama'a atrentenigeno ana huvempa ke'afintera amane fru huno manigahie."},{"book":"4 Mose","chapter":"30","verse":"9","text":"Hianagi kento a'mo'o, neve'ma atresigeno mani'nenia a'mo'ma Ra Anumzamofonte huvempa hu'nesiana, mika huvempa kema hu'nenia ke'amo'a megahie."},{"book":"4 Mose","chapter":"30","verse":"10","text":"Hianagi vema eri'nesia a'mo'ma neve agorga mani'neno, Ramofonte'ma huvempa hanigeno,"},{"book":"4 Mose","chapter":"30","verse":"11","text":"neve'ma ana nanekema nentahino, mago nanekema osaniana, miko huvempa ke'amo'a megahie."},{"book":"4 Mose","chapter":"30","verse":"12","text":"Hianagi neve'ma ana kema nentahino mago rimpama osanigeno'a, ana huvempa ke'amofo kinafintira Ra Anumzamo'a atrentegahie."},{"book":"4 Mose","chapter":"30","verse":"13","text":"Hagi mago'a huvempa ke'ma hunaku'ma ana a'mo'ma hanigeno'a, neve'a antahino keno huntenkeno, huvempa hino."},{"book":"4 Mose","chapter":"30","verse":"14","text":"Hianagi ana a'mo'ma huvempama hania zupama neve'ma ana huvempa ke'ma nentahino, mago kema osaniana neve'a ana huvempa ke'arera mago arimpa hugahie."},{"book":"4 Mose","chapter":"30","verse":"15","text":"Hianagi neve'ma ana huvempama hania ke'ma antahiteno, mago arimpama osaniana neve'a ana knazana agra'a erigahie"},{"book":"4 Mose","chapter":"30","verse":"16","text":"Ama'i tra kea vene a'enema aravema hana'anki, mofamo'ma nefa nompima manizamofo trakema Ra Anumzamo'ma Mosesema hunte'nea naneke."}]}