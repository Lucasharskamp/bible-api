{"data":[{"book":"AbaseRoma","chapter":"15","verse":"1","text":"Thina esilamandla sifanele ukubekezelela ukwehluleka kwababuthakathaka, hatshi ukuba sizithokozise."},{"book":"AbaseRoma","chapter":"15","verse":"2","text":"Lowo lalowo wethu kumele athokozise umakhelwane wakhe ngokuhle kuye, ukuze amakhe."},{"book":"AbaseRoma","chapter":"15","verse":"3","text":"Ngoba loKhristu kazithokozisanga, kodwa njengoba kulotshiwe ukuthi: “Ukuthuka kwalabo abalithukayo kwehlele phezu kwami.”15.3 AmaHubo 69.9"},{"book":"AbaseRoma","chapter":"15","verse":"4","text":"Ngoba konke okwalotshwa kudala kwalotshelwa ukusifundisa, ukuze kuthi ngokubekezela langokukhuthazwa yimibhalo sibe lethemba."},{"book":"AbaseRoma","chapter":"15","verse":"5","text":"Sengathi uNkulunkulu onika ukubekezela lenkuthazo angalipha umoya wokumanyana phakathi kwenu lapho lilingisa uKhristu Jesu,"},{"book":"AbaseRoma","chapter":"15","verse":"6","text":"ukuze kuthi Nganhliziyonye langomlomo munye lidumise uNkulunkulu loYise weNkosi yethu uJesu Khristu."},{"book":"AbaseRoma","chapter":"15","verse":"7","text":"Ngakho yamukelani omunye lomunye njengalokhu uKhristu walamukela, ukuze kudunyiswe uNkulunkulu."},{"book":"AbaseRoma","chapter":"15","verse":"8","text":"Ngoba ngiyalazisa ukuthi uKhristu waba yinceku yamaJuda emele iqiniso likaNkulunkulu, ukuba aqinise izithembiso ezenziwa kubokhokho,"},{"book":"AbaseRoma","chapter":"15","verse":"9","text":"ukuze abezizwe badumise uNkulunkulu ngenxa yomusa wakhe, njengoba kulotshiwe ukuthi:"},{"book":"AbaseRoma","chapter":"15","verse":"10","text":"Njalo, kuthi,"},{"book":"AbaseRoma","chapter":"15","verse":"11","text":"Njalo,"},{"book":"AbaseRoma","chapter":"15","verse":"12","text":"Njalo, u-Isaya uthi,"},{"book":"AbaseRoma","chapter":"15","verse":"13","text":"Sengathi uNkulunkulu wethemba angaligcwalisa ngentokozo enkulu langokuthula ekumethembeni kwenu, ukuze libe lethemba elikhaphakayo ngamandla kaMoya oNgcwele."},{"book":"AbaseRoma","chapter":"15","verse":"14","text":"Mina ngokwami ngiyakholwa bazalwane bami, ukuthi lina ngokwenu ligcwele ukulunga, lilokwazi okupheleleyo njalo liyenelisa ukufundisana."},{"book":"AbaseRoma","chapter":"15","verse":"15","text":"Ngililobele ngesibindi mayelana leminye imicijo, njengokungathi ngilikhumbuza yona futhi, ngenxa yomusa uNkulunkulu angiphe wona"},{"book":"AbaseRoma","chapter":"15","verse":"16","text":"ukuba yisikhonzi sikaKhristu uJesu kwabeZizwe ngilomlandu wobuphristi wokutshumayela ivangeli likaNkulunkulu ukuze abeZizwe babe ngumnikelo owamukelekayo kuNkulunkulu, ongcweliswe nguMoya oNgcwele."},{"book":"AbaseRoma","chapter":"15","verse":"17","text":"Ngakho ngiyaziqhenya kuKhristu uJesu emsebenzini wami kuNkulunkulu."},{"book":"AbaseRoma","chapter":"15","verse":"18","text":"Kangiyikuba lesibindi sokukhuluma ngolunye ulutho ngaphandle kwalokho uKhristu asekufeze ngami ekukhokheleni abeZizwe ukuba balalele uNkulunkulu ngalokhu engakutshoyo lengakwenzayo,"},{"book":"AbaseRoma","chapter":"15","verse":"19","text":"ngamandla ezibonakaliso lezimangaliso, langamandla kaMoya kaNkulunkulu. Ngakho indlela yonke kusukela eJerusalema kusiya e-Ilirikhumu, sengilitshumayele ngokugcweleyo ivangeli likaKhristu."},{"book":"AbaseRoma","chapter":"15","verse":"20","text":"Bekuhlezi kuyisifiso sami ukutshumayela ivangeli lapho uKhristu ayengaziwa khona, ukuze ngingakhi phezu kwesisekelo somunye."},{"book":"AbaseRoma","chapter":"15","verse":"21","text":"Ikanti kulotshiwe ukuthi:"},{"book":"AbaseRoma","chapter":"15","verse":"22","text":"Yikho-nje kade ngixakeka ekubeni ngize kini."},{"book":"AbaseRoma","chapter":"15","verse":"23","text":"Kodwa khathesi njengoba kungaselandawo engingasebenza kuyo kulezizigaba, njalo njengoba bengifisa okweminyaka eminengi ukulibona,"},{"book":"AbaseRoma","chapter":"15","verse":"24","text":"ngiceba ukwenzanjalo lapho sengisiya eSpeyini. Ngithemba ngizalibona ngisedlula lokuba lingisize ngohambo lwami lokuya khonale, emva kokuba sengithokoze ukuba lani okwesikhatshana."},{"book":"AbaseRoma","chapter":"15","verse":"25","text":"Kodwa khathesi ngisendleleni yokuya eJerusalema emsebenzini wabantu beNkosi khonale."},{"book":"AbaseRoma","chapter":"15","verse":"26","text":"Ngoba abeMasedoniya labe-Akhayiya kwabathokozisa ukusiza abayanga phakathi kwabantu beNkosi eJerusalema."},{"book":"AbaseRoma","chapter":"15","verse":"27","text":"Kwabathokozisa ukwenza lokho, njalo impela balomlandu walokho kubo. Ngoba nxa abeZizwe bahlanganyela ezibusisweni zakomoya zamaJuda, balomlandu kumaJuda wokuhlanganyela lawo ezibusisweni zokwenyama."},{"book":"AbaseRoma","chapter":"15","verse":"28","text":"Ngakho emva kokuqeda umsebenzi lo, njalo sengibe leqiniso ukuthi sebesamukele isithelo lesi, ngizakuya eSpeyini njalo ngilethekelele ohanjweni lwami."},{"book":"AbaseRoma","chapter":"15","verse":"29","text":"Ngiyakwazi ukuthi lapho ngisiza kini, ngizakuza ngilesibusiso esigcweleyo sikaKhristu."},{"book":"AbaseRoma","chapter":"15","verse":"30","text":"Ngiyalincenga bazalwane, ngeNkosi yethu uJesu Khristu langothando lukaMoya, ukuba lihlanganyele lami ekutshikatshikeni kwami ngokungikhulekela kuNkulunkulu."},{"book":"AbaseRoma","chapter":"15","verse":"31","text":"Khulekelani ukuba ngihlengwe kwabangakholwayo eJudiya lokuthi umsebenzi wami eJerusalema wamukeleke ebantwini beNkosi khonale,"},{"book":"AbaseRoma","chapter":"15","verse":"32","text":"ukuze ngize kini ngentokozo kuthi ngentando kaNkulunkulu ngivuselelwe kanye lani."},{"book":"AbaseRoma","chapter":"15","verse":"33","text":"UNkulunkulu wokuthula kabe lani lonke. Ameni."}]}