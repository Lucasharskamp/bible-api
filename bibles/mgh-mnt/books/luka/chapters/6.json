{"data":[{"book":"Luka","chapter":"6","verse":"1","text":"Yesu aari etakachaka mmamatani Nihuku no Wiittuwa. Owiittucha awe nkayonthacha machashi o meelhe, nkayaatikitta ni ukhuura imbeyu chaya."},{"book":"Luka","chapter":"6","verse":"2","text":"Amafarisayo akina nkayaakoha, “Nlhatu waani upanga ittu ichiichihiye ni Malhehero wiira ihipangiye Nihuku no Wiittuwa?”"},{"book":"Luka","chapter":"6","verse":"3","text":"Yesu nkaakhulha, “Ana khannashoma yaapannge aya Adaudi ni ashikhunanaya vaawolhiye aya ithalha?"},{"book":"Luka","chapter":"6","verse":"4","text":"Ahokelha Inupa ya Nlhuku, nkayaalha mikatte chaakumihiye isadaka wa Nlhuku, nkayaalhia, ni waakawelha ashikhunanaya. Mikatte chaachiichihiye ulhiya ni attu akina yaakhihale opochera ishaani vekha aya.”"},{"book":"Luka","chapter":"6","verse":"5","text":"Yesu nkaamalhiha eeraka, “Mwaana a Ntu phi Mwanene Nihuku no Wiittuwa.”"},{"book":"Luka","chapter":"6","verse":"6","text":"Nihuku no Wiittuwa nikina, Yesu ahorwaa wi inupa yo unlhapelha Nlhuku ni wettuchiha attu. Ahokhalha mwommo ntu o moono wo uririyacha."},{"book":"Luka","chapter":"6","verse":"7","text":"Owiittuchiha Malhehero akina ni Amafarisayo nkayaavia nlhatu wo mwootheria wiira hotteka, paahi etu nkayammweha paranda yoone yakhalhaka nonlhamiha ntu uyo Nihuku no Wiittuwa."},{"book":"Luka","chapter":"6","verse":"8","text":"Nansho Yesu ahochuwelha ichuku chaya nkaamwirelha ntu ulhe, “Munkweke mmweeke. Mweemelhe uholho unouno.” Nkeemelha nkaawa uholho."},{"book":"Luka","chapter":"6","verse":"9","text":"Paahi Yesu nkeerelha, “Kinoukohani mwaatti, Ikekhia ihu inaacha Nihuku no Wiittuwa inonilhehera nipangekeni lhelho? Upanga ittu yo urera ama yo uhilhoka? Woopolha ukumi wa ntu ama wiiva?”"},{"book":"Luka","chapter":"6","verse":"10","text":"Nkaaweha attu onkhaye yaari vavawo, nkaamwirelha ntu o moono wo uririyacha ulhe, “Wookolheke moono awo uyo.” Nkookolha, nkawaalhama nkawaakhalha nkumi tho."},{"book":"Luka","chapter":"6","verse":"11","text":"Nansho attu yanvenga Yesu nkayaathunalhacha, nkayaakhalha ashineneru yaaviaka nlhatu wo umwiiriha Yesu."},{"book":"Luka","chapter":"6","verse":"12","text":"Yesu nkaarwa umwaakoni ulhepelhani, nkaashelhelhiha wowo anlhapelhaka Nlhuku."},{"book":"Luka","chapter":"6","verse":"13","text":"Waashelhe waya, nkeehanacha owiittucha awe ni waathanlha khumi ni elhi, ehanne awe akarumiya,"},{"book":"Luka","chapter":"6","verse":"14","text":"Nasimoni aavanhe awe nchina Napeturo ni ahima aya Naandorea ni Nayakhobo ni Nayohana ni Nafilipo ni Nabatolomayo"},{"book":"Luka","chapter":"6","verse":"15","text":"Namatayo ni Natomaso ni Nayakhobo ashaana a Alufayo ni Nasimoni eehaniya nnenchi"},{"book":"Luka","chapter":"6","verse":"16","text":"Nayuda mwaamwanaa Nayakhobo ni Yuda Isikariote, anthuminhe Yesu."},{"book":"Luka","chapter":"6","verse":"17","text":"Vaakhuruwilhe awe umwaakoni ni akarumiya awe, nkeemelha ni waaphwanya owiittuchiha awe enchi anathothokanne vamoka. Yayo yaari attu yaakhumme ilhapo cho Uyudea ni Uyerusalemu ni iwani cho umbwaani cho Utiro ni Usidoni,"},{"book":"Luka","chapter":"6","verse":"18","text":"aawachilhe umwiiwelhelhani ni uwa uulhamihiyani mareta aya. Attu yaahuvihiya ni mashoka o unanara ni ayo ahowaacha uulhamihiyani."},{"book":"Luka","chapter":"6","verse":"19","text":"Attu onkhaye yaari athananaka inakhalhaka uvara mwiinjiro wawe, ukhalhawaya machiri aari ankhumaka ni waalhamiha attu onkhaye."},{"book":"Luka","chapter":"6","verse":"20","text":"Yesu nkaaweha owiittucha awe nkeera,"},{"book":"Luka","chapter":"6","verse":"21","text":"Nhoreeriya mwaatti nnowolhiya ithalha va,"},{"book":"Luka","chapter":"6","verse":"22","text":"“Nhoreeriya mwaatti vanopangelhiya inyu ichimwa ni attu, okhotakani, oruwanakani ni uheulhacha nchina ninyu wiira nhopanga ittu yo uhilhoka wo nlhatu wo Mwaana a Ntu!"},{"book":"Luka","chapter":"6","verse":"23","text":"Nteelhiyeke vanohalha aya ukhumelhelha yayo, ntapelhelheke wo ushangarara, ukhalhawaya wo ikekhiaye nhoshungeriya nttuvo nulhupalhe wiirimu. Kwaani ata manyaapwiiya aya aapannge chiicho, waapangelha anamilhohi a Nlhuku."},{"book":"Luka","chapter":"6","verse":"24","text":"Nansho nhothapana mwaatti attu o nhakhu va,"},{"book":"Luka","chapter":"6","verse":"25","text":"Nhothapana mwaatti nnorupalha vano va,"},{"book":"Luka","chapter":"6","verse":"26","text":"“Nhothapana mwaatti vanototopelhiya inyu ni attu, ukhalhawaya manyaapwiiya aya ahaapangelha chiicho anamilhohi o woothacha.”"},{"book":"Luka","chapter":"6","verse":"27","text":"“Nansho kinouhimeriani mwaatti nnokiiwa va, mwaattuneke attu anoupangelhani ichimwa,"},{"book":"Luka","chapter":"6","verse":"28","text":"mwaalhapelhelheke ibarakha anoulhavani, mwaalhapelhelheke attu anoupangelhani ichimwa."},{"book":"Luka","chapter":"6","verse":"29","text":"Ntu owaatakani nrama ninyu nimoka, munhiyereke owatekeni nikina no nayelhi nno, ntu othurulhakani nikoti ninyu, munhiyereke ni mwiinjiro winyu."},{"book":"Luka","chapter":"6","verse":"30","text":"Ntu noovekelhani mummaheke, ntu akushaka nhakhu inyu nhintware wiira ohokolhoshereni."},{"book":"Luka","chapter":"6","verse":"31","text":"Chineera inyu wo uthanana wiira mpangelhiye ni attu, mwaapangelheke ni ayo chiicho.”"},{"book":"Luka","chapter":"6","verse":"32","text":"“Mwaattunaka attu anouttunani vekha aya, nnohalha chani upochera nnema? Ata attu o uwonya anaattuna attu anaattuna aya!"},{"book":"Luka","chapter":"6","verse":"33","text":"Mwapangaka moombone wa attu anoupangelhani moombone, chani nnohalha upatta chani ibarakha? Ata attu o uwonya aneera chiicho wa attu anaapangelha moombone!"},{"book":"Luka","chapter":"6","verse":"34","text":"Vavawo mwaashimihaka attu nnokhulhuvelha wiira anouhokolhosherani, nnohalha upatta chani ibarakha? Ata attu o uwonya anaashimiha attu anaahokolhoshera!"},{"book":"Luka","chapter":"6","verse":"35","text":"Mena! Mwaattuneke amalhaponi inyu ni waapangelha moombone, mwaashimiheke nhikhulhuvelhaka uhokolhosheriya. Vavawo nnoowa mwaapatta nttuvo mwinchi, ni ukhalha ashaana a Nlhuku Mulhupalhe Chinene. Ukhalhawaya ri o uwiiha mpuha wa attu ahichuwenlhe ushukuru ni o unanara mirima."},{"book":"Luka","chapter":"6","verse":"36","text":"Nkhalheke attu o kiriri thoko Athumwaninyu chiri aya o ikiriri.”"},{"book":"Luka","chapter":"6","verse":"37","text":"“Nhaahukumulhe attu akina, Nlhuku khanowa ohukumulhani, nhaakuphulhache attu akina, ni inyu nhiwe mwaakuphulhachiya, mwaahiyerereke attu akina, Nlhuku ohiyererekeni ni inyu."},{"book":"Luka","chapter":"6","verse":"38","text":"Mwaavaheke attu akina, Nlhuku nouvahani ni inyu. Chiicho etu nnoowa mwaapochera wo winchiva chinene, nikaviho mmathathani mwinyu. Maphimelho inyu wa attu, phi maphimelho nnohalha inyu uphimelhiya ni Nlhuku.”"},{"book":"Luka","chapter":"6","verse":"39","text":"Yesu nkaahimeria nna nlhikaaniho nna, “Ntu ohoona khanooria unholhelha ntu ohoona nanawe, eeraka chiicho, onkhaye elhi ayo anootumbuchira munlhikitini."},{"book":"Luka","chapter":"6","verse":"40","text":"Khaawo owiittucha naapwaha owiittuchiha awe, nansho owiittucha amalhaka wiittucha phi nolhikaana awe ni owittuchiha awe.”"},{"book":"Luka","chapter":"6","verse":"41","text":"“Nlhatuni etu no woona ikokholha nnithoni mwa nhima inyu uno nhoonaka nipattu niri nnithoni mwinyu mwaanene?"},{"book":"Luka","chapter":"6","verse":"42","text":"Nnohalha wiira chani wa nhima inyu, ‘Nhima aka nkankani kuuthamihe ikokholha nnithoni mwao,’ nansho nhithamihaka nipattu niri nnithoni mwinyu mwaanene? Mwa anafiki inyu! Nthamiheke thoko nipattu nnithoni mwinyu, vavawo phi nohalha inyu wooria uthamiha ikokholha nnithoni mwa munninyu.”"},{"book":"Luka","chapter":"6","verse":"43","text":"“Mwiri wo ukonda khunemma pufia, mena mwiri wo uhikonda khunemma maphepu oombone."},{"book":"Luka","chapter":"6","verse":"44","text":"Mwiri uriwoothe unchuwania wo maphepu unemma aya, khavanooria urukulha ittini munrokani ama urukulha izabibu va mwiri wo miiwa."},{"book":"Luka","chapter":"6","verse":"45","text":"Ntu o nrima woombone nopanga mitheko choombone chiri munrimani mwawe, ntu o uhilhoka nopanga chittu cho unanara chiri munrimani mwawe. Malhaku anoolhumacha chittu chichanre munrimani.”"},{"book":"Luka","chapter":"6","verse":"46","text":"“Nlhatuni no ukiihana mii, ‘Thithi, Thithi,’ uno nhipangaka thoko chineera aka wo ulheherani?"},{"book":"Luka","chapter":"6","verse":"47","text":"Ntu nokiweelha ni wiiwelhelha malhove aka ni uvarechesha Kinouhimeriani chiri awe."},{"book":"Luka","chapter":"6","verse":"48","text":"Nokhalha thoko ntu, notheka inupa awe, athipaka chinene ni utheka nsingi vamwalhani. Mwoolhoko nkawaapaphulha maashi ni ukhita inupa iyo nansho kayaatikhinyelhe, ukhalhawaya yaaholhipihiya vaathekiya aya."},{"book":"Luka","chapter":"6","verse":"49","text":"Nansho ntu riyoothe neewa malhove aka wo uhivarechesha, nokhalha thoko ntu notheka inupa awe wo uhithipa nsingi vathi, maashi atikhinyeke inupa iyo, yahowulhuwa phiyaru wo nkhito urrrr!”"}]}