{"data":[{"book":"لُكِ","chapter":"24","verse":"1","text":"سَندٍ لْشْي سُبَشّ مَ، فِنّيٍ نَشَ كُرُن سِفَ رَ فَبُرِ يِرٍ، عٍ لَبُندّ تُرٍ شَنِن، عٍ نُ بَرَ نَشَن نَقَلَ."},{"book":"لُكِ","chapter":"24","verse":"2","text":"كْنْ عٍ نَشَ عَ لِ، فّمّ نَشَن نُ دْشْشِ فَبُرِ دّ مَ، عَ نُ بَرَ بَ نَا."},{"book":"لُكِ","chapter":"24","verse":"3","text":"عٍ تٌ سٌ فَبُرِ كُي، عٍ مُ مَرِفِ عِسَ قُرٍ تٌ."},{"book":"لُكِ","chapter":"24","verse":"4","text":"عٍ كْنتْقِلِشِ تٌ نُ تِشِ، شّمّ قِرِن نَشَ مِنِ عٍ مَ، عٍ شَ سٌسٍيٍ مَيِلٍنمَ."},{"book":"لُكِ","chapter":"24","verse":"5","text":"فِنّيٍ نَشَ فَاشُ، عٍ عٍ شُن سِن بْشِ. نَ شّمّ قِرِن نَشَ عَ قَلَ عٍ بّ، «مُنقٍ رَ وٌ مِشِ حِحّ قٍنمَ قَشَمِشِيٍ يَ مَ؟"},{"book":"لُكِ","chapter":"24","verse":"6","text":"عِسَ مُ نَ بٍ، عَ بَرَ كٍلِ قَشّ مَ. وٌ شَ وٌ رَتُ عَ نَشَن مَسٍنشِ وٌ بّ فَلِلٍ."},{"book":"لُكِ","chapter":"24","verse":"7","text":"عَ عَ مَسٍن نّ، عَ قٌ عَدَ مَ شَ دِ شَ سَ يُنُبِتْييٍ بّلّشّ، عَ بَنبَن وُرِ مَفَلَنبُشِ مَ، عَ مَن قَ كٍلِ قَشّ مَ عَ شِ سَشَن ندٍ مَ.»"},{"book":"لُكِ","chapter":"24","verse":"8","text":"نَ كُي، عٍ نَشَ رَتُ عِسَ شَ وْيّنيِيٍ مَ."},{"book":"لُكِ","chapter":"24","verse":"9","text":"عٍ تٌ فبِلٍن كٍلِقٍ فَبُرِ يِرٍ، عٍ نَشَ نَ قٍ بِرِن مَسٍن عِسَ قْشِرَبِرّ قُ نُ كٍرٍنيِيٍ بّ، عَ نُن عَ قْشِرَبِرّ بٌورٍ بِرِن بّ."},{"book":"لُكِ","chapter":"24","verse":"10","text":"مَرِيَمَ مَفِدَلَكَ، يٌهَننَ، يَكِ نفَ مَرِيَمَ، عَ نُن فِنّ فبّتّيٍ نَشٍيٍ نُ نَ عٍ قْشْ رَ، عٍ تَن نَن نَ قٍ بِرِن قَلَ عِسَ شَ شّيرَيٍ بّ."},{"book":"لُكِ","chapter":"24","verse":"11","text":"كْنْ نٍيٍ مُ لَ عٍ رَ، بَرِ مَ نَ مَسٍنيِ نَشَ لُ عٍ بّ عَلْ دَشُ وْيّنيِ."},{"book":"لُكِ","chapter":"24","verse":"12","text":"كْنْ ثِيّرِ تَن نَشَ كٍلِ، عَ عَ فِ هَن فَبُرِ يِرٍ. عَ نَشَ عَ قٍلٍن نَ كُي مَتٌقٍ رَ، كْنْ عَ مُ سٍسٍ تٌ قٌ كَسَنفٍ، عَ سَشِ عَ كُي عِفٍلِ. عَ نَشَ فبِلٍن عَ شْنيِ، عَ كَابَشِ نَ قٍ مَ نَشَن بَرَ رَبَ."},{"book":"لُكِ","chapter":"24","verse":"13","text":"نَ لْشْي كٍرٍنيِ، عِسَ قْشِرَبِرّ مِشِ قِرِن ندٍيٍ نُ نَ كِرَ رَ سِفَقٍ عٍمَيُسِ، تَا لَنمَ نَشَن مَكُيَ دَرِ سَلَمُ رَ كِلٌمّتِرِ قُ نُن كٍرٍن حْندْن."},{"book":"لُكِ","chapter":"24","verse":"14","text":"عٍ نُ نَ وْيّنقٍ عٍ بٌرٍ بّ يِ قٍ بِرِن مَ نَشٍيٍ نُ بَرَ رَبَ."},{"book":"لُكِ","chapter":"24","verse":"15","text":"عٍ نُ وْيّنقٍ تّمُي نَشّ، عِسَ نَشَ عَ مَسٌ عٍ رَ، عٍ بِرِن نَشَ سِفَ كِرَ كٍرٍن شْن،"},{"book":"لُكِ","chapter":"24","verse":"16","text":"كْنْ عٍ مُ عَ كٌلٌن عَ عِسَ نَن عَ رَ."},{"book":"لُكِ","chapter":"24","verse":"17","text":"عِسَ نَشَ عٍ مَشْرِن، «وٌ نُ نَ مُنسٍ قَلَقٍ كِرَ شْن؟» نَ مَشْرِنيِ مَ، عٍ نَشَ تِ كِرَ رَ، عٍ سُننُنشِ."},{"book":"لُكِ","chapter":"24","verse":"18","text":"كٍلٌثَ نَشَ عَ يَابِ، «عِ كٍرٍن نَن مُ عَ كٌلٌنشِ قٍ نَشَن دَنفِشِ يِ وَشَتِ دَرِ سَلَمُ؟»"},{"book":"لُكِ","chapter":"24","verse":"19","text":"عِسَ نَشَ عَ مَشْرِن، «مُنسٍ نِيَشِ؟» عٍ نَشَ دّنتّفّ سَ عَ بّ قٍ نَشَن عِسَ نَسَرّتِكَ لِشِ. عٍ نَشَ عَ قَلَ عَ بّ، «نَمِحْنمّ شُنفبٍ نَن نُ عَ رَ عَ كّوَلِ كِ مَ نُن عَ شَ مَسٍنيِ كِ مَ عَلَ نُن حَمَ بّ."},{"book":"لُكِ","chapter":"24","verse":"20","text":"سّرّشّدُبّ كُنتِفِيٍ نُن مُشُ شَ مَنفّيٍ بَرَ عَ سَ مِشِيٍ بّلّشّ، عٍ شَ عَ مَكِيتِ قَشّ كِيتِ رَ، عٍ عَ بَنبَن وُرِ مَفَلَنبُشِ مَ."},{"book":"لُكِ","chapter":"24","verse":"21","text":"كْنْ مُشُ تَن نَن نُ لَشِ عَ رَ، عَ عَ تَن نَن نُ قَمَ عِسِرَيِلَ شْرّيَدٍ. سَ نَ بِرِن شُن مَ، عَ شَ قَشّ شِ سَشَن ندٍ نَن تٌ،"},{"book":"لُكِ","chapter":"24","verse":"22","text":"كْنْ فِنّ ندٍيٍ نَ مُشُ يَ مَ، عٍ بَرَ مُشُ رَكَابَ عٍ شَ دّنتّفّ رَ. عٍ تٌ كُرُن سِفَ رَ فَبُرِ يِرٍ،"},{"book":"لُكِ","chapter":"24","verse":"23","text":"عٍ مُ عَ قُرٍ لِ نَا. عٍ نَشَ قَ عَ قَلَ مُشُ بّ، عَ مَلٍكّ ندٍيٍ نَن مِنِ عٍ مَ، عٍ عَ قَلَ عٍ بّ عَ عِسَ حِحّ نَ عَ رَ."},{"book":"لُكِ","chapter":"24","verse":"24","text":"مِشِ فبّتّيٍ مُشُ يَ مَ، عٍ قَن نَشَ سِفَ فَبُرِ يِرٍ، عٍ عَ بِرِن لِ عَلْ فِنّيٍ عَ مَسٍنشِ كِ نَشّ، كْنْ عٍ مُ عَ تَن عِسَ تٌ.»"},{"book":"لُكِ","chapter":"24","verse":"25","text":"نَ كُي، عِسَ نَشَ عَ مَسٍن عٍ بّ، «عٍٍ، وٌ شَشِلِ شْرْشْ! نَمِحْنمّيٍ نَشَن بِرِن مَسٍنشِ، وٌ بْحّ مُ لَمَ عَ رَ مَقُرٍن!"},{"book":"لُكِ","chapter":"24","verse":"26","text":"وٌ مُ عَ كٌلٌن عَ قٌ عَلَ شَ مِشِ سُفَندِشِ شَ نَ تْورّ سْتْ، عَ قَ سٌ عَ شَ نْرّ كُي؟»"},{"book":"لُكِ","chapter":"24","verse":"27","text":"عَ نَشَ قَ عَ قْلْ عَننَبِ مُنسَ مَ، دْشْ نَمِحْنمّ بِرِن نَ، عَ كِتَابُييٍ يِرٍ بِرِن قَسَرِ عٍ بّ، عَ تَن يّتّ شَ قٍ مَسٍنشِ دّننَشّ."},{"book":"لُكِ","chapter":"24","verse":"28","text":"عٍ تٌ مَكْرّ نَ تَا لَنمَ رَ عٍ نُ سِفَقٍ دّننَشّ، عِسَ نَشَ لُ عَلْ عَ نُ وَ مَ دَنفِقٍ نّ،"},{"book":"لُكِ","chapter":"24","verse":"29","text":"كْنْ عٍ نَشَ عَ مَيَندِ، عٍ عَ قَلَ عَ بّ، «لُ مُشُ شْنيِ نّ. نُنمَرٍ نَ عَ رَ يِ كِ، كْي حَن بَرَ سٌ.» نَ كُي، عَ نَشَ سٌ عٍ شْنيِ عَ شَ لُ نَا."},{"book":"لُكِ","chapter":"24","verse":"30","text":"عٍ بِرِن تٌ دْشْ عٍ دّفٍدٍ، عِسَ نَشَ تَامِ تٌنفٌ، عَ تَنتُي رَ سِفَ عَلَ مَ، عَ عَ عِفِرَ، عَ عَ عِتَشُن عٍ مَ."},{"book":"لُكِ","chapter":"24","verse":"31","text":"عَ نَشَ مَكّنّن عٍ شَشِلِ بّ كٍرٍن نَ، عٍ عَ كٌلٌن عَ عِسَ نَ عَ رَ، كْنْ عَ مَن نَشَ لْي عٍ مَ يٍن!"},{"book":"لُكِ","chapter":"24","verse":"32","text":"عٍ نَشَ عَ قَلَ عٍ بٌرٍ بّ، «عَ تٌ نُ كِتَابُي كُي قَسَرِ مَ وٌن بّ كِرَ شْن، عَ مُ نُ لُشِ شّ عَلْ عَ تّ نَن شُرُشِ وٌن بْحّ كُي؟»"},{"book":"لُكِ","chapter":"24","verse":"33","text":"عٍ نَشَ كٍلِ كٍرٍن نَ، عٍ فبِلٍن دَرِ سَلَمُ. عٍ نَشَ سَ عِسَ قْشِرَبِرّ قُ نُن كٍرٍنيِيٍ لِ، عَ نُن نَشٍيٍ نُ نَ عٍ قْشْ رَ، عٍ بِرِن مَلَنشِ يِرٍ كٍرٍن."},{"book":"لُكِ","chapter":"24","verse":"34","text":"نٍيٍ نَشَ عَ قَلَ عٍ بّ، «مَرِفِ بَرَ كٍلِ قَشّ مَ يَتِ! عَ بَرَ مِنِ سِمْن مَ!»"},{"book":"لُكِ","chapter":"24","verse":"35","text":"عٍ قَن نَشَ دّنتّفّ سَ نٍيٍ بّ قٍ بِرِن مَ نَشٍيٍ دَنفِشِ كِرَ شْن، عَ نُن عِسَ مَكّنّن عٍ بّ كِ نَشّ عَ تٌ تَامِ عِفِرَ."},{"book":"لُكِ","chapter":"24","verse":"36","text":"عٍ تٌ نُ وْيّنقٍ نَ قٍ بِرِن مَ، عِسَ يّتّ نَشَ مِنِ عٍ مَ، عَ تِشِ عٍ تَفِ. عَ نَشَ عٍ شّيبُ، «عَلَ شَ وٌ بْحّ سَ.»"},{"book":"لُكِ","chapter":"24","verse":"37","text":"عٍ بْحّ نَشَ مِنِ، عٍ فَاشُ، بَرِ مَ عٍ نُ عَ مَحْشُنشِ تُبَرِ نَن نَ."},{"book":"لُكِ","chapter":"24","verse":"38","text":"كْنْ عِسَ نَشَ عَ مَسٍن عٍ بّ، «مُنقٍ رَ وٌ كْنتْقِلِشِ، وٌ بْحّ مَن سِيكّشِ؟"},{"book":"لُكِ","chapter":"24","verse":"39","text":"وٌ ﭑ بّلّشّيٍ نُن ﭑ سَنيِيٍ مَتٌ، وٌ شَ عَ كٌلٌن ﭑ تَن نَن يَتِ عَ رَ. وٌ شَ ﭑ مَسُشُ، وٌ شَ ﭑ مَتٌ، بَرِ مَ سُبٍ نُن شْرِ مُ نَ تُبَرِ بّ، عَلْ وٌ نَشَن تٌمَ ﭑ مَ يِ كِ.»"},{"book":"لُكِ","chapter":"24","verse":"40","text":"عَ تٌ نَ قَلَ عٍ بّ، عَ نَشَ عَ بّلّشّيٍ نُن عَ سَنيِيٍ مَسٍن عٍ بّ،"},{"book":"لُكِ","chapter":"24","verse":"41","text":"كْنْ نَ قٍ سّيوّ نُن كَابّ نُ فبٌ عٍ بّ. عٍ تٌ مُ نُ فّشِ لَدٍ عَ رَ، عِسَ نَشَ عٍ مَشْرِن، «دٌنسٍ نَ وٌ يِ رَ بٍ؟»"},{"book":"لُكِ","chapter":"24","verse":"42","text":"عٍ تٌ يّشّ فَنشِ ندٍ سٌ عَ يِ،"},{"book":"لُكِ","chapter":"24","verse":"43","text":"عَ نَشَ عَ تٌنفٌ، عَ عَ دٌن عٍ يَ شْرِ."},{"book":"لُكِ","chapter":"24","verse":"44","text":"نَ تّمُي، عَ نَشَ عَ مَسٍن عٍ بّ، «ﭑ نُ نَ وٌ تَفِ تّمُي نَشّ، ﭑ يِ قٍ بِرِن مَسٍن نّ وٌ بّ. ﭑ عَ مَسٍن نّ وٌ بّ، قَ قَلَ نَشَن بِرِن سّبّشِ ﭑ تَن مَ قٍ رَ عَننَبِ مُنسَ شَ سّرِيّ كُي، عَ نُن نَمِحْنمّيٍ شَ كِتَابُييٍ كُي، عَ نُن يَبُرَ دَوُدَ كُي، قٌ نَ بِرِن شَ كَمَلِ نّ.»"},{"book":"لُكِ","chapter":"24","verse":"45","text":"نَ تّمُي، عَ نَشَ عٍ شَشِلِ رَبِ عَلَكٌ عٍ شَ كِتَابُييٍ قَهَامُ."},{"book":"لُكِ","chapter":"24","verse":"46","text":"عَ نَشَ عَ مَسٍن عٍ بّ، «عَ سّبّشِ نّ، عَ قٌ عَلَ شَ مِشِ سُفَندِشِ شَ تْورْ، قٌ عَ مَن شَ كٍلِ قَشّ مَ عَ شِ سَشَن ندٍ."},{"book":"لُكِ","chapter":"24","verse":"47","text":"عَ تَن شِلِ رَ، قٌ سِ بِرِن شَ كَوَندِ نّ تُوبِ قٍ نُن يُنُبِ شَقَرِقٍ رَ، قْلْقٍ دَرِ سَلَمُ مَ."},{"book":"لُكِ","chapter":"24","verse":"48","text":"وٌ تَن بَرَ قِندِ يِ قٍيٍ سٍيدٍيٍ رَ."},{"book":"لُكِ","chapter":"24","verse":"49","text":"ﭑ بَبَ نَشَن لَايِدِشِ، ﭑ نَ رَ سَنبَمَ نّ وٌ مَ. وٌ تَن شَ لُ بٍ تَا كُي، هَن سّنبّ شَ كٍلِ كٌورٍ فٌرٌقٍ وٌ مَ.»"},{"book":"لُكِ","chapter":"24","verse":"50","text":"نَ شَنبِ، عِسَ نَشَ عٍ شَنِن هَن بٍتَنِ بِرِ رَ. عَ نَشَ عَ بّلّشّ عِتٍ، عَ دُبَ عٍ بّ."},{"book":"لُكِ","chapter":"24","verse":"51","text":"عَ نُ دُبَمَ عٍ بّ تّمُي نَشّ، عَ نَشَ كٍلِ عٍ شُن، عَ رَتٍ كٌورٍ."},{"book":"لُكِ","chapter":"24","verse":"52","text":"عٍ تٌ فّ عَ سُيِدِدٍ، عٍ نَشَ فبِلٍن دَرِ سَلَمُ سّيوّ شُنفبٍ كُي."},{"book":"لُكِ","chapter":"24","verse":"53","text":"عٍ نُ نَ هْرْ مْبَنشِ كُي تّمُي بِرِن عَلَ تَنتُدٍ."}]}