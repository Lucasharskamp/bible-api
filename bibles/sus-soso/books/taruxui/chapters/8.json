{"data":[{"book":"Taruxui","chapter":"8","verse":"1","text":"Na lɔxɔɛ, ɲaxankatɛ xungbe naxa Darisalamu danxaniyatɔɛ ɲama suxu. E birin naxa yensen Samari nun Yudaya bɔxi ma fo xɛɛrae, nee nan gbansan lu naa."},{"book":"Taruxui","chapter":"8","verse":"2","text":"Xɛmɛ tinxinxie naxa Etiyɛn nagata. E naxa wa a xa faxɛ ma."},{"book":"Taruxui","chapter":"8","verse":"3","text":"Kɔnɔ Sɔlu tan naxa danxaniyatɔɛ ɲama tɔɔrɔ. A nu soma banxie kui, a nu danxaniyatɔɛ xɛmɛe nun ginɛe ramini, a nu fa e sa geeli."},{"book":"Taruxui","chapter":"8","verse":"4","text":"Danxaniyatɔɛ to yensen yɛ, e naxa xibaaru fanyi kawandi ti yire birin."},{"book":"Taruxui","chapter":"8","verse":"5","text":"Filipu to goro Samari taa nde kui, a naxa Ala xa Mixi Sugandixi xa fe masen naakae bɛ."},{"book":"Taruxui","chapter":"8","verse":"6","text":"Ɲama to Filipu xa kaabanakoee to, e naxa e tuli mati a ra a fanyi ra."},{"book":"Taruxui","chapter":"8","verse":"7","text":"Ɲinnɛe naxa gbilen furemae fɔxɔ ra, e nu fa gbelegbele. Mabɛnyi nun namatɛ wuyaxi naxa yalan."},{"book":"Taruxui","chapter":"8","verse":"8","text":"Naakae naxa sɛɛwa a fanyi ra."},{"book":"Taruxui","chapter":"8","verse":"9","text":"Xɛmɛ nde nu na na taa kui naxan xili Simɔn. A nu duureya rabama naxan Samarikae birin nakaabama, a nu fa a yɛtɛ igbo."},{"book":"Taruxui","chapter":"8","verse":"10","text":"E birin, dimɛdie nun forie, a xui ramɛxi a fanyi ra. E nu a fala, «Yi xɛmɛ Ala sɛnbɛ na a ra, won naxan xili falama Sɛnbɛ Xungbe.»"},{"book":"Taruxui","chapter":"8","verse":"11","text":"E nu bara bira a fɔxɔ ra kabi a xɔnnakuye barima a nu e rakaabama a xa duureya ra."},{"book":"Taruxui","chapter":"8","verse":"12","text":"Kɔnɔ e to la Filipu ra, naxan Ala xa mangɛya niini nun Isa Ala xa Mixi Sugandixi xa xibaaru fanyi kawandi rabama, xɛmɛe nun ginɛe naxa e xunxa ye xɔɔra."},{"book":"Taruxui","chapter":"8","verse":"13","text":"Simɔn yati naxa danxaniya, a fan naxa a xunxa ye xɔɔra. A naxa bira Filipu fɔxɔ ra. A naxa kaaba a xa tɔnxumae nun kaabanako xungbee ma."},{"book":"Taruxui","chapter":"8","verse":"14","text":"Xɛɛrae, naxee nu na Darisalamu, e to a mɛ Samarikae bara tin Ala xa masenyi ra, e naxa Piyɛri nun Yaya xɛɛ naa."},{"book":"Taruxui","chapter":"8","verse":"15","text":"E to so naa, e naxa Ala maxandi alako Samarikae xa Ala Xaxili Sɛniyɛnxi sɔtɔ,"},{"book":"Taruxui","chapter":"8","verse":"16","text":"barima Ala Xaxili Sɛniyɛnxi mu nu goroxi mixi yo ma e ya ma sinden. E nu xunxaxi ye nan gbansan xɔɔra Isa xili xa fe ra."},{"book":"Taruxui","chapter":"8","verse":"17","text":"Awa, Piyɛri nun Yaya naxa e bɛlɛxɛ sa e ma, e naxa Ala Xaxili Sɛniyɛnxi sɔtɔ."},{"book":"Taruxui","chapter":"8","verse":"18","text":"Simɔn to a to Ala Xaxili Sɛniyɛnxi nu sɔtɔma xɛɛrae bɛlɛxɛe nan saabui ra, a naxa kɔbiri masen e bɛ, a fa a fala,"},{"book":"Taruxui","chapter":"8","verse":"19","text":"«Wo yi sɛnbɛ fi n fan ma, alako n na n bɛlɛxɛe sa naxan ma, a xa Ala Xaxili Sɛniyɛnxi sɔtɔ.»"},{"book":"Taruxui","chapter":"8","verse":"20","text":"Piyɛri naxa a yaabi, «I tan nun i xa kɔbiri xun xa rakana, barima i a maɲɔxunxi nɛ Ala xa ki sɔtɔma kɔbiri nan na."},{"book":"Taruxui","chapter":"8","verse":"21","text":"I gbe yo mu na yi fe ya ma, barima i sondonyi mu fiixɛxi Ala bɛ."},{"book":"Taruxui","chapter":"8","verse":"22","text":"Gbilen yi fe ɲaaxi fɔxɔ ra. I man xa Marigi maxandi alako a xa diɲɛ i ma i xa yi maɲɔxunyi xa fe ra, xa a sa tinma."},{"book":"Taruxui","chapter":"8","verse":"23","text":"N a toxi nɛ yi ki, i na fe ɲaaxi gbegbe kui. I bara findi Sentanɛ xa konyi ra.»"},{"book":"Taruxui","chapter":"8","verse":"24","text":"Simɔn naxa a yaabi, «Wo yɛtɛ xa Marigi maxandi n bɛ alako wo fe naxee birin falaxi a naxa n li.»"},{"book":"Taruxui","chapter":"8","verse":"25","text":"E to gɛ seedeɲɔxɔya bade Marigi xa masenyi ra, Piyɛri nun Yaya naxa gbilen Darisalamu. Kira fan na, e naxa xibaaru fanyi kawandi ti Samari taa wuyaxi kui."},{"book":"Taruxui","chapter":"8","verse":"26","text":"Marigi xa malekɛ naxa a fala Filipu bɛ, «Keli, siga yirefanyi biri ra, gbengberen kira xɔn, naxan goroma Gasa, kelife Darisalamu.»"},{"book":"Taruxui","chapter":"8","verse":"27","text":"A naxa keli, a naxa Etiyopika nde li kira ra. Xɛmɛ nan nu a ra naxan mu nu nɔma ginɛ fe rabade. A findixi Kandasi, Etiyopi mangɛ ginɛ xunmati nan na. A tan nan nu a xa naafuli birin kantama. A nu faxi salide nɛ Darisalamu."},{"book":"Taruxui","chapter":"8","verse":"28","text":"A na gbilenfe a xɔnyi, a dɔxɔxi a xa maɲɛrɛse kui, a na Annabi Esayi xa Kitaabui xaranfe."},{"book":"Taruxui","chapter":"8","verse":"29","text":"Ala Xaxili Sɛniyɛnxi naxa a masen Filipu bɛ, «Siga, i i makɔrɛ na maɲɛrɛse ra.»"},{"book":"Taruxui","chapter":"8","verse":"30","text":"Filipu naxa siga a gi ra. A naxa Etiyopika xui mɛ, a nu Annabi Esayi xa Kitaabui xaranfe. A naxa a maxɔrin, «I naxan xaranfe yi ki, i a fahaamuxi?»"},{"book":"Taruxui","chapter":"8","verse":"31","text":"A naxa a yaabi, «N nɔma na ra di, xa mixi yo mu na naxan a tagi rabama n bɛ?» A naxa a fala Filipu bɛ a xa dɔxɔ a sɛɛti ma."},{"book":"Taruxui","chapter":"8","verse":"32","text":"A nu na yi sɛbɛli nan xaranfe Kitaabui kui:"},{"book":"Taruxui","chapter":"8","verse":"33","text":"A xa marayaagi kui,"},{"book":"Taruxui","chapter":"8","verse":"34","text":"Na Etiyopika naxa a fala Filipu bɛ, «Yandi, a masen n bɛ, Annabi Esayi nde xa fe falama yi ki? A yɛtɛ ba, ka mixi gbɛtɛ?»"},{"book":"Taruxui","chapter":"8","verse":"35","text":"Awa, Filipu naxa a fɔlɔ na sɛbɛli ma, a naxa a kawandi Isa xa xibaaru fanyi ra."},{"book":"Taruxui","chapter":"8","verse":"36","text":"E na sigafe kira xɔn, e naxa ye li. Na Etiyopika naxa a fala Filipu bɛ, «Ye nan ya. Nanse a niyama n mu xunxama ye xɔɔra?»"},{"book":"Taruxui","chapter":"8","verse":"37","text":"Filipu naxa a yaabi, «Xa i danxaniya i bɔɲɛ birin na, i nɔma na ra.» Na Etiyopika naxa a yaabi, «N laxi a ra, Ala xa Di nan lanxi Isa ma.»"},{"book":"Taruxui","chapter":"8","verse":"38","text":"A naxa maɲɛrɛse rati, e firin birin naxa goro ye ma. Filipu naxa na Etiyopika xunxa ye xɔɔra."},{"book":"Taruxui","chapter":"8","verse":"39","text":"E to te ye xɔɔra, Marigi Xaxili naxa Filipu tongo, a a xanin. Na Etiyopika mu fa a to sɔnɔn. A naxa siga sɛɛwɛ kui."},{"book":"Taruxui","chapter":"8","verse":"40","text":"Filipu naxa mini Asotu taa kui. A man naxa siga Sesare. A naxa xibaaru fanyi kawandi ti taa birin kui a nu dangima dɛnnaxɛ."}]}