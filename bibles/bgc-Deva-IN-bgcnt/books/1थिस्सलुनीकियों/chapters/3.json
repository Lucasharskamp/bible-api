{"data":[{"book":"1 थिस्सलुनीकियों","chapter":"3","verse":"1","text":"आखिर जिब हम थारे तै दूर ना रह पाए, तो मै पौलुस अर सीलास नै यो तय करया के एथेंस नगर म्ह एक्ले रह जावां।"},{"book":"1 थिस्सलुनीकियों","chapter":"3","verse":"2","text":"अर हमनै तीमुथियुस ताहीं जो मसीह कै सुसमाचार म्ह म्हारा भाई, अर परमेसवर का सेवक सै, इस करकै भेज्या, के वो थारे ताहीं मसीह के बिश्वास म्ह मजबूत अर उत्साहित करै।"},{"book":"1 थिस्सलुनीकियों","chapter":"3","verse":"3","text":"ताके कोए इन क्ळेशां कै कारण डगमगा न्ही जावै; क्यूँके थम जाणो सो, के म्हारे ताहीं परमेसवर नै इसे तरियां सताये जाण खात्तर छाट्या सै।"},{"book":"1 थिस्सलुनीकियों","chapter":"3","verse":"4","text":"क्यूँके पैहल्या भी, जिब हम थारे साथ थे, तो थारे तै कह्या करा थे, के म्हारे ताहीं सताया जावैगा, अर इसाए होया सै, अर थम जाणो भी सो।"},{"book":"1 थिस्सलुनीकियों","chapter":"3","verse":"5","text":"इस कारण जिब मेरै तै और न्ही रहया गया, तो थारे बिश्वास का हाल जाणण कै खात्तर मन्नै तीमुथियुस ताहीं भेज्या, मन्नै डर था, के परखण आळे शैतान नै थारे ताहीं परख्या ना हो, अर म्हारी मेहनत बेकार ना होगी हो।"},{"book":"1 थिस्सलुनीकियों","chapter":"3","verse":"6","text":"पर इब्बे तीमुथियुस नै जो थारे धोरै तै म्हारै उरै आकै थारे बिश्वास अर प्यार का सुसमाचार सुणाया अर इस बात ताहीं भी सुणाया, के थम सारी हाण प्यार कै गेल्या म्हारै ताहीं याद करो सो, अर म्हारै देखण की चाहना राक्खो सो, जिसा हम भी थमनै देखण की।"},{"book":"1 थिस्सलुनीकियों","chapter":"3","verse":"7","text":"हे बिश्वासी भाईयो, हम अपणी सारे दुख अर क्ळेश म्ह उत्साहित सां, क्यूँके हमनै थारे बिश्वास के बारै म्ह सुण्या के थम इब भी यीशु मसीह के बिश्वास म्ह मजबूत सों।"},{"book":"1 थिस्सलुनीकियों","chapter":"3","verse":"8","text":"क्यूँके इब जै थम प्रभु म्ह मजबूत हो तो हम जिन्दे सां।"},{"book":"1 थिस्सलुनीकियों","chapter":"3","verse":"9","text":"अर थारे बारै म्ह जो खुशी हमनै मिली से, उसकी बजह तै हम परमेसवर का धन्यवाद किस तरियां तै करा?"},{"book":"1 थिस्सलुनीकियों","chapter":"3","verse":"10","text":"हम दिन-रात घणीए प्रार्थना करदे रहवां सां, के थमनै दुबारा देक्खां, अर थारे मसीह पै मजबूती तै बिश्वास करण म्ह मदद करा।"},{"book":"1 थिस्सलुनीकियों","chapter":"3","verse":"11","text":"हम प्रार्थना करां सां, के म्हारा परमेसवर अर पिता आप ए अर म्हारा प्रभु यीशु, थारे ताहीं पोहचने म्ह म्हारी मदद करै।"},{"book":"1 थिस्सलुनीकियों","chapter":"3","verse":"12","text":"हम प्रार्थना करां, के जिसा हम थारे तै प्यार करां सां; उस्से तरियां ए थारा प्यार भी आप्पस म्ह, अर सारे माणसां कै गेल्या बधै, अर परमेसवर थारे प्यार म्ह बढ़ोतरी करदा जावै।"},{"book":"1 थिस्सलुनीकियों","chapter":"3","verse":"13","text":"हम प्रार्थना करां सां, के वो थारे मनां नै इसा मजबूत करै, के जिब म्हारा प्रभु यीशु अपणे सारे पवित्र लोगां कै गैल बोहड़ के आवै, तो वे म्हारे परमेसवर अर पिता कै स्याम्ही पवित्रता म्ह बेकसूर ठहरै।"}]}