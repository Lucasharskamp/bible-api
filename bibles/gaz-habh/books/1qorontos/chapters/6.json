{"data":[{"book":"1 Qorontos","chapter":"6","verse":"1","text":"Isin keessaa namni kam iyyuu yoo nama biraa irraa falmii qabaate, dhimma isaa qulqulloota duratti dhiʼeeffachuu irra akkamitti warra Waaqatti hin amanin duratti murtiif dhiʼeeffachuuf ija jabaata?"},{"book":"1 Qorontos","chapter":"6","verse":"2","text":"Isin akka qulqulloonni addunyaatti muran hin beektanii? Erga kan addunyaatti murtan taatanii waan xixinnootti muruu hin dandeessanii?"},{"book":"1 Qorontos","chapter":"6","verse":"3","text":"Isin akka nu ergamoota Waaqaatti murru hin beektanii? Yoos hammam caalaa waan jireenya addunyaa kanaatti haa murru ree?"},{"book":"1 Qorontos","chapter":"6","verse":"4","text":"Egaa yoo falmii dhimma akkasii qabaattan maaliif namoota waldaa Kiristaanaa keessatti tuffataman duratti dhiʼeeffattu ree?"},{"book":"1 Qorontos","chapter":"6","verse":"5","text":"Anis isin qaanessuuf waan kana nan dubbadha. Namni beekaan falmii amantoota gidduu jiruuf murtii kennuu dandaʼu tokko iyyuu hin jiru jechuudhaa?"},{"book":"1 Qorontos","chapter":"6","verse":"6","text":"Obboleessi tokko obboleessa kaan himachuuf jedhee mana murtii dhaqa; kunis fuula warra hin amannee duratti!"},{"book":"1 Qorontos","chapter":"6","verse":"7","text":"Wal himachuun keessan amma iyyuu guutumaatti moʼatamuu keessan argisiisa. Qooda kanaa dabni isinitti hojjetamuu hin wayyuu? Gowwoomfamuu isinii hin wayyuu?"},{"book":"1 Qorontos","chapter":"6","verse":"8","text":"Garuu isin mataan keessan iyyuu ni gowwoomsitu; dabas ni hojjettu; kanas obbolootuma keessanitti hojjettu."},{"book":"1 Qorontos","chapter":"6","verse":"9","text":"Isin akka jalʼoonni mootummaa Waaqaa hin dhaalle hin beektanii? Hin gowwoominaa: halaleewwan yookaan warri Waaqa tolfamaa waaqeffatan yookaan ejjitoonni yookaan dhiironni sagaagaltoonni yookaan dhiironni dhiira wajjin sagaagalan,"},{"book":"1 Qorontos","chapter":"6","verse":"10","text":"yookaan hattoonni yookaan doqnoonni yookaan machooftonni yookaan warri maqaa nama balleessan yookaan saamtonni mootummaa Waaqaa hin dhaalan."},{"book":"1 Qorontos","chapter":"6","verse":"11","text":"Gariin keessan akkas turtan. Taʼus isin maqaa Gooftaa keenya Yesuus Kiristoosii fi Hafuura Waaqa keenyaatiin dhiqamtaniirtu; qulqullooftaniirtu; qajeeltotas taasifamtaniirtu."},{"book":"1 Qorontos","chapter":"6","verse":"12","text":"“Wanti hundinuu naaf eeyyamameera;” kan faayidaa qabu garuu hunda isaa miti; “Wanti hundinuu naaf eeyyamameera;” garuu wanti tokko iyyuu na hin moʼatu."},{"book":"1 Qorontos","chapter":"6","verse":"13","text":"“Nyaanni garaadhaaf; garaanis nyaataaf;” Waaqni garuu lachan isaanii iyyuu ni balleessa. Dhagni Gooftaa tajaajiluudhaaf malee halalummaaf miti; Gooftaanis dhagnaaf."},{"book":"1 Qorontos","chapter":"6","verse":"14","text":"Waaqni humna isaatiin warra duʼan keessaa Gooftaa kaaseera; nus akkasuma ni kaasa."},{"book":"1 Qorontos","chapter":"6","verse":"15","text":"Isin akka dhagni keessan kutaa dhagna Kiristoos taʼe hin beektanii? Yoos ani kutaa dhagna Kiristoos fuudhee kutaa dhagna sagaagaltuu godhuu ree? Gonkumaa hin taʼu!"},{"book":"1 Qorontos","chapter":"6","verse":"16","text":"Isin akka namni sagaagaltuu wajjin wal qunnamtii qabu tokko ishee wajjin dhagna tokko taʼu hin beektanii? “Lamaan isaanii iyyuu foon tokko ni taʼu”6:16 Uma 2:24 jedhameeraatii."},{"book":"1 Qorontos","chapter":"6","verse":"17","text":"Namni Gooftaa wajjin tokko taʼe garuu Gooftaa wajjin hafuuraan tokko."},{"book":"1 Qorontos","chapter":"6","verse":"18","text":"Halalummaa irraa baqadhaa. Namni cubbuu biraa hunda dhagna isaatii alatti hojjeta; namni halalummaa hojjetu garuu dhagnuma ofii isaatti cubbuu hojjeta."},{"book":"1 Qorontos","chapter":"6","verse":"19","text":"Isin akka dhagni keessan mana qulqullummaa Hafuura Qulqulluu isin keessa jiraatu, kan Waaqa irraa argattan sanaa taʼe hin beektanii? Isin kan ofii keessanii miti;"},{"book":"1 Qorontos","chapter":"6","verse":"20","text":"isin gatiin bitamtan; kanaafuu dhagna keessaniin Waaqaaf ulfina kennaa."}]}