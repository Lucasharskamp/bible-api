{"data":[{"book":"Kĩambĩrĩria","chapter":"11","verse":"1","text":"Hĩndĩ ĩyo ya tene-rĩ, andũ othe a thĩ maarĩ na rũthiomi rũmwe na mwario o ũmwe."},{"book":"Kĩambĩrĩria","chapter":"11","verse":"2","text":"Na rĩrĩa andũ maathiiaga na mwena wa irathĩro, magĩkinya werũ-inĩ ũrĩa mwaraganu wa Shinaru, na magĩtũũra kuo."},{"book":"Kĩambĩrĩria","chapter":"11","verse":"3","text":"Nao makĩĩrana atĩrĩ, “Ũkai tũũmbe maturubarĩ na tũmacine wega.” Magĩtũmĩra maturubarĩ handũ ha mahiga, na rami handũ ha thimiti."},{"book":"Kĩambĩrĩria","chapter":"11","verse":"4","text":"Ningĩ magĩcooka makiuga atĩrĩ, “Ũkai, rekei twĩyakĩre itũũra inene, rĩna mũthiringo mũraaya na igũrũ, ũkinye o matu-inĩ, nĩgeetha twĩgĩĩre igweta, na nĩguo tũtikaanahurunjwo thĩ yothe.”"},{"book":"Kĩambĩrĩria","chapter":"11","verse":"5","text":"No rĩrĩ, Jehova agĩikũrũka oke one itũũra rĩu na mũthiringo ũcio andũ acio maakaga."},{"book":"Kĩambĩrĩria","chapter":"11","verse":"6","text":"Jehova akiuga atĩrĩ na ngoro yake, “Angĩkorwo na ũndũ wa ũrũmwe wa kwaria rũthiomi rũmwe andũ aya nĩmambĩrĩria gwĩka ũũ-rĩ, gũtirĩ ũndũ makaabanga gwĩka ũkaamarema."},{"book":"Kĩambĩrĩria","chapter":"11","verse":"7","text":"Ũkai, tũikũrũke tũkahĩngĩcanie rũthiomi rwao, nĩgeetha matigacooke kũiguithania mĩario mũndũ na ũrĩa ũngĩ.”"},{"book":"Kĩambĩrĩria","chapter":"11","verse":"8","text":"Nĩ ũndũ ũcio, kuuma hau Jehova akĩmahurunja thĩ yothe, nao magĩtiga gwaka itũũra rĩu inene."},{"book":"Kĩambĩrĩria","chapter":"11","verse":"9","text":"Na nĩkĩo itũũra rĩu rĩetirwo Babeli,11:9 Rĩĩtwa Babeli rĩgĩtaũrwo na rũthiomi rwa Kĩhibirania nĩ ta kuuga “kĩrigiicano.” tondũ nĩkuo Jehova aahĩngĩcanĩirie rũthiomi rwa andũ a thĩ yothe. Kuuma kũu, Jehova akĩmahurunja thĩ yothe."},{"book":"Kĩambĩrĩria","chapter":"11","verse":"10","text":"Ũyũ nĩguo ũhoro wa Shemu."},{"book":"Kĩambĩrĩria","chapter":"11","verse":"11","text":"Shemu aatũũrire muoyo mĩaka magana matano thuutha wa gũtuĩka ithe wa Arafakasadi, na akĩgĩa na ciana ingĩ cia aanake na cia airĩtu."},{"book":"Kĩambĩrĩria","chapter":"11","verse":"12","text":"Nake Arafakasadi aakinyia mĩaka mĩrongo ĩtatũ na ĩtano, agĩtuĩka ithe wa Shela."},{"book":"Kĩambĩrĩria","chapter":"11","verse":"13","text":"Na thuutha wa gũtuĩka ithe wa Shela, Arafakasadi agĩtũũra muoyo mĩaka ĩngĩ magana mana na ĩtatũ, na akĩgĩa na ciana ingĩ cia aanake na cia airĩtu."},{"book":"Kĩambĩrĩria","chapter":"11","verse":"14","text":"Nake Shela aakinyia mĩaka mĩrongo ĩtatũ, agĩtuĩka ithe wa Eberi."},{"book":"Kĩambĩrĩria","chapter":"11","verse":"15","text":"Na thuutha wa gũtuĩka ithe wa Eberi, Shela agĩtũũra muoyo mĩaka ĩngĩ magana mana na ĩtatũ, na akĩgĩa na ciana ingĩ cia aanake na cia airĩtu."},{"book":"Kĩambĩrĩria","chapter":"11","verse":"16","text":"Nake Eberi aakinyia mĩaka mĩrongo ĩtatũ na ĩna, agĩtuĩka ithe wa Pelegu."},{"book":"Kĩambĩrĩria","chapter":"11","verse":"17","text":"Na thuutha wa gũtuĩka ithe wa Pelegu, Eberi agĩtũũra muoyo mĩaka ĩngĩ magana mana na mĩrongo ĩtatũ, na akĩgĩa na ciana ingĩ cia aanake na cia airĩtu."},{"book":"Kĩambĩrĩria","chapter":"11","verse":"18","text":"Nake Pelegu aakinyia mĩaka mĩrongo ĩtatũ, agĩtuĩka ithe wa Reu."},{"book":"Kĩambĩrĩria","chapter":"11","verse":"19","text":"Na thuutha wa gũtuĩka ithe wa Reu, Pelegu agĩtũũra muoyo mĩaka ĩngĩ magana meerĩ na kenda na akĩgĩa na ciana ingĩ cia aanake na cia airĩtu."},{"book":"Kĩambĩrĩria","chapter":"11","verse":"20","text":"Nake Reu aakinyia mĩaka mĩrongo ĩtatũ na ĩĩrĩ, agĩtuĩka ithe wa Serugu."},{"book":"Kĩambĩrĩria","chapter":"11","verse":"21","text":"Na thuutha wa gũtuĩka ithe wa Serugu, Reu agĩtũũra muoyo mĩaka ĩngĩ magana meerĩ na mũgwanja na akĩgĩa na ciana ingĩ cia aanake na cia airĩtu."},{"book":"Kĩambĩrĩria","chapter":"11","verse":"22","text":"Nake Serugu aakinyia mĩaka mĩrongo ĩtatũ, agĩtuĩka ithe wa Nahoru."},{"book":"Kĩambĩrĩria","chapter":"11","verse":"23","text":"Na thuutha wa gũtuĩka ithe wa Nahoru, Serugu agĩtũũra muoyo mĩaka ĩngĩ magana meerĩ na akĩgĩa na ciana ingĩ cia aanake na cia airĩtu."},{"book":"Kĩambĩrĩria","chapter":"11","verse":"24","text":"Nake Nahoru aakinyia mĩaka mĩrongo ĩĩrĩ na kenda, agĩtuĩka ithe wa Tera."},{"book":"Kĩambĩrĩria","chapter":"11","verse":"25","text":"Na thuutha wa gũtuĩka ithe wa Tera, Nahoru agĩtũũra muoyo mĩaka ĩngĩ igana na ikũmi na kenda, na akĩgĩa na ciana ingĩ cia aanake na cia airĩtu."},{"book":"Kĩambĩrĩria","chapter":"11","verse":"26","text":"Thuutha wa Tera gũkinyia mĩaka mĩrongo mũgwanja, agĩtuĩka ithe wa Aburamu, na Nahoru na Harani."},{"book":"Kĩambĩrĩria","chapter":"11","verse":"27","text":"Ũyũ nĩguo ũhoro wa Tera."},{"book":"Kĩambĩrĩria","chapter":"11","verse":"28","text":"Ithe wao Tera arĩ o muoyo-rĩ, Harani nĩakuire arĩ bũrũri-inĩ wa Uri-kwa-Akalidei, kũrĩa aaciarĩirwo."},{"book":"Kĩambĩrĩria","chapter":"11","verse":"29","text":"Aburamu na Nahoru o eerĩ nĩmahikanirie. Mũtumia wa Aburamu eetagwo Sarai, nake mũtumia wa Nahoru eetagwo Milika; Milika aarĩ mwarĩ wa Harani. Harani nĩwe warĩ ithe wa Milika na Isika."},{"book":"Kĩambĩrĩria","chapter":"11","verse":"30","text":"Na rĩrĩ, Sarai aarĩ thaata; ndaarĩ na ciana."},{"book":"Kĩambĩrĩria","chapter":"11","verse":"31","text":"Nake Tera akĩoya mũriũ wake Aburamu, na Loti mũrũ wa mũrũwe Harani, na Sarai mũtumia wa mũriũ wake Aburamu; nao makiumagara hamwe moime bũrũri wa Uri-kwa-Akalidei mathiĩ Kaanani. No rĩrĩa maakinyire bũrũri wetagwo Harani,11:31 Harani rĩarĩ itũũra thĩinĩ wa bũrũri wa Mesopotamia, na andũ akuo nĩmahooyaga mweri o ta ũrĩa andũ a Uri meekaga. magĩtũũra kuo."},{"book":"Kĩambĩrĩria","chapter":"11","verse":"32","text":"Tera agĩtũũra muoyo mĩaka ĩngĩ magana meerĩ na ĩtano, na agĩkuĩra kũu Harani."}]}