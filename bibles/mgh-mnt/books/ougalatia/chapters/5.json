{"data":[{"book":"o Ugalatia","chapter":"5","verse":"1","text":"Kuristo ahonivaha unethi, nkaathanana wiira nikhalheke mu unethini! Paahi etu, mweemelheke rata nhiwe mwaawaya nikonkwa no mpottani tho."},{"book":"o Ugalatia","chapter":"5","verse":"2","text":"Nkewani! Mii Paolo kinouhimeriani mwaattiva wiira, mwathananaka wiinelhiya unyawo, Kuristo khanolhohani vari woothe."},{"book":"o Ugalatia","chapter":"5","verse":"3","text":"Kinowaamukani tho wiira, kila ntu neenelhiya unyawo yoyo hothanananiya uvara Malhehero a ashinna Musa yonkhaye."},{"book":"o Ugalatia","chapter":"5","verse":"4","text":"Attu onkhaye nnolhikacha waalhakelhelhiya ikekhia ni Nlhuku wo uvarechesha Malhehero a ashinna Musa nheechesha vachereshere, utayi ni Kuristo. Nhokhuma mu nnema wa Nlhuku."},{"book":"o Ugalatia","chapter":"5","verse":"5","text":"Nansho hii wo iphiro yo Iphumu ya Nlhuku, ninoweherera ichikurupi yo ikekhia inokhulhuvelha ihu wo iphiro yo upisha nrima."},{"book":"o Ugalatia","chapter":"5","verse":"6","text":"Yakhalhaka niholhutaana ni Kuristo Yesu, wiinelhiya unyawo ama uhinelhiya unyawo khurina maana, ittu yo urera iri nrima unopanga ntheko wo uttunana."},{"book":"o Ugalatia","chapter":"5","verse":"7","text":"Mwaari mweetaka ratarata! Phi mpani etu, ochichinheni wiira nhivarecheshe ikeekhene?"},{"book":"o Ugalatia","chapter":"5","verse":"8","text":"Othempieni kahiwe Nlhuku owihanneni mwaattiva."},{"book":"o Ugalatia","chapter":"5","verse":"9","text":"“Ihengedure vakani inoorurumulha iphepa yonkhaye.”"},{"book":"o Ugalatia","chapter":"5","verse":"10","text":"Kinoukhulhuvelhani mwaatti mu ulhutaanani wihu ni Athithi, ni ukhulhuvelha chinene khannokhalha ni irusho chikina chiri utayi ni mii. Nansho yoyo nohuvihani uyo, akhalhe mpani ama mpani, nowa uhukumulhiya ni Nlhuku."},{"book":"o Ugalatia","chapter":"5","verse":"11","text":"Ashilhoko aka, yakhalhaka kinoothepa uhimiacha malhove o ukurumicha wiinelhiya unyawo, nlhatuni etu noothepa uvengiya mii? Paahi etu wo wiira chiicho, itiyelhelho yo nsalaaba wa Kuristo ihokwanyulhiya."},{"book":"o Ugalatia","chapter":"5","verse":"12","text":"Nansho kinoona wiira ikaari nambaya yayo anotindanihani ayo, akeehunne ashineneru."},{"book":"o Ugalatia","chapter":"5","verse":"13","text":"Mwaati, ashilhoko aka, mweehaniye nkhalhe aneethi. Nansho unethi inyu uyo uhikhalhe nlhatu wo uttekiha iruttu chinyu, nansho nkavihaneke mwaashineneru wo uttunana."},{"book":"o Ugalatia","chapter":"5","verse":"14","text":"Ukhalhawaya Malhehero a ashinna Musa yonkhaye anotimira wo uvara nlheheriyo nimoka, ninno phi nna, “Munttuneke namwaatamana inyu thoko chineettuna inyu mwaanene.”"},{"book":"o Ugalatia","chapter":"5","verse":"15","text":"Nansho mwalhumanaka ni uthatharulhana thoko ashinama o mwiithuphini, nkhalheke miitho nhiwe mwaamalhihana mwaashineneru."},{"book":"o Ugalatia","chapter":"5","verse":"16","text":"Paahi kineera wiira, Iphumu ya Nlhuku, oholhelhekeni mu ukumini mwinyu, vavawo khannolhoha tho nikakata no iruttu."},{"book":"o Ugalatia","chapter":"5","verse":"17","text":"Ukhalhawaya nikakata no mwiiruttuni khaninaathana ni uttuna wo Iphumu ya Nlhuku. Ni uttuna wo Iphumu ya Nlhuku khunaathana ni nikakata no mwiiruttuni. Miaha miilhi chi khachinaathana. Paahi etu Iphumu ya Nlhuku aholhelhaka ukumi inyu, khannoria upanga chinothanana inyu mwaashinene."},{"book":"o Ugalatia","chapter":"5","verse":"18","text":"Nansho mwaholhelhiyaka ni Iphumu ya Nlhuku, Malhehero khanootawarani tho."},{"book":"o Ugalatia","chapter":"5","verse":"19","text":"Paahi etu, mitheko cho nikakata no mwiiruttuni mwa attu chihochuwaniaa. Phi ishembwere, ulhuva, uhilhoka,"},{"book":"o Ugalatia","chapter":"5","verse":"20","text":"ulhapelha isinyago, ukhwiri, uvingana, indewo, ihache, urushiya, ilhema, uhiiwanana, umwalhaana"},{"book":"o Ugalatia","chapter":"5","verse":"21","text":"ni uwehana pufia, uhapalhiya, umenyekha ni makina anolhikaana ni yayo. Kahowaamukani ni vano kinowaamukani tho wiira, thoko chenre aka wo uhimeriani wiira attu anopanga yayo khanowa apattaka Imwene ya Nlhuku ukhalha yawaya."},{"book":"o Ugalatia","chapter":"5","verse":"22","text":"Nansho Iphumu ya Nlhuku nowiiha uttunana, uteelhiya, mpuha, uvilhelha, urera nrima, nrima wo waakaviha attu, ukhulhuvelhelhiya"},{"book":"o Ugalatia","chapter":"5","verse":"23","text":"umaalha ni wiitimarikha. Khaawo Malhehero anooria uvinga yayo."},{"book":"o Ugalatia","chapter":"5","verse":"24","text":"Attu arii a Kuristo Yesu, ahokhomelhelha vansalaabani nikakata no mwiiruttuni mwaya vamoka ni nrima aya wo uhilhoka ni nikakata naya."},{"book":"o Ugalatia","chapter":"5","verse":"25","text":"Iphumu ya Nlhuku honivaha ukumi, neeteke etu wo Iphumu ya Nlhuku."},{"book":"o Ugalatia","chapter":"5","verse":"26","text":"Paahi etu nihiichoone mena nihitharamulhane mena nihoonelhane ihache naashineneru."}]}