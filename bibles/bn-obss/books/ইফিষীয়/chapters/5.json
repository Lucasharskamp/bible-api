{"data":[{"book":"ইফিষীয়","chapter":"5","verse":"1","text":"অতএব, যেহেতু তোমরা ঈশ্বরের প্রিয় সন্তান, তোমরা ঈশ্বরেরই অনুকরণ করো"},{"book":"ইফিষীয়","chapter":"5","verse":"2","text":"এবং প্রেমে জীবনযাপন করো, যেমন খ্রীষ্ট আমাদের ভালোবেসেছেন এবং নিজেকে সুরভিত নৈবেদ্য ও বলিরূপে ঈশ্বরের উদ্দেশে উৎসর্গ করেছেন।"},{"book":"ইফিষীয়","chapter":"5","verse":"3","text":"কিন্তু, তোমাদের মধ্যে যেন বিবাহ-বহির্ভূত যৌনাচার, কোনও ধরনের কলুষতা বা লোভের লেশমাত্র না থাকে। কারণ ঈশ্বরের পবিত্রগণের পক্ষে এ সমস্ত আচরণ অনুচিত।"},{"book":"ইফিষীয়","chapter":"5","verse":"4","text":"কোনও রকম অশ্লীলতা, নির্বোধের মতো কথাবার্তা বা স্থূল রসিকতা যেন শোনা না যায়, কারণ এসবই অসংগত; বরং ধন্যবাদ জ্ঞাপন করো।"},{"book":"ইফিষীয়","chapter":"5","verse":"5","text":"কারণ এ ব্যাপারে তোমরা নিশ্চিত হতে পারো যে, ব্যভিচারী, অশুদ্ধাচারী বা লোভী ব্যক্তি—সে তো এক প্রতিমাপূজক—খ্রীষ্টের ও ঈশ্বরের রাজ্যে তাদের কোনো অধিকার নেই।"},{"book":"ইফিষীয়","chapter":"5","verse":"6","text":"অসার বাক্যের দ্বারা কেউ যেন তোমাদের প্রতারিত না করে, কারণ এসব বিষয়ের জন্যই অবাধ্য ব্যক্তিদের উপরে ঈশ্বরের ক্রোধ নেমে আসে।"},{"book":"ইফিষীয়","chapter":"5","verse":"7","text":"অতএব, তাদের সঙ্গে তোমরা অংশীদার হোয়ো না।"},{"book":"ইফিষীয়","chapter":"5","verse":"8","text":"এক সময়ে তোমরা ছিলে অন্ধকার, কিন্তু এখন তোমরা প্রভুতে আলো হয়ে উঠেছ। আলোর সন্তানদের মতো চলো।"},{"book":"ইফিষীয়","chapter":"5","verse":"9","text":"কারণ এই আলো তোমাদের মধ্যে কেবলমাত্র উত্তম ও নৈতিক ও সত্য বিষয় উৎপন্ন করে।"},{"book":"ইফিষীয়","chapter":"5","verse":"10","text":"প্রভু কোন কাজে সন্তুষ্ট হন, তা বোঝার চেষ্টা করো।"},{"book":"ইফিষীয়","chapter":"5","verse":"11","text":"অন্ধকারের নিষ্ফল কার্যকলাপের সঙ্গে জড়িত হোয়ো না, বরং সেগুলিকে আলোতে প্রকাশ করো।"},{"book":"ইফিষীয়","chapter":"5","verse":"12","text":"কারণ যারা অবাধ্য, তারা গোপনে যা করে, তা উল্লেখ করাও লজ্জাজনক।"},{"book":"ইফিষীয়","chapter":"5","verse":"13","text":"কিন্তু আলোকে প্রকাশিত সবকিছুই দৃশ্যমান হয়ে ওঠে,"},{"book":"ইফিষীয়","chapter":"5","verse":"14","text":"কারণ আলোই সবকিছু দৃশ্যমান করে। এজন্যই লেখা আছে:"},{"book":"ইফিষীয়","chapter":"5","verse":"15","text":"তাই, কীভাবে জীবনযাপন করবে সে সম্বন্ধে অত্যন্ত সতর্ক থেকো। জ্ঞানবানের মতো চলো, মূর্খের মতো নয়।"},{"book":"ইফিষীয়","chapter":"5","verse":"16","text":"সব সুযোগের সর্বাধিক সদব্যবহার করো, কারণ এই যুগ মন্দ।"},{"book":"ইফিষীয়","chapter":"5","verse":"17","text":"এই জন্য নির্বোধ হোয়ো না, প্রভুর ইচ্ছা কী, তা উপলব্ধি করো।"},{"book":"ইফিষীয়","chapter":"5","verse":"18","text":"সুরা পান করে মত্ত হোয়ো না, তা ভ্রষ্টাচারের পথে নিয়ে যায়; তার পরিবর্তে আত্মায় পরিপূর্ণ হও।"},{"book":"ইফিষীয়","chapter":"5","verse":"19","text":"গীত, স্তুতি ও আত্মিক সংকীর্তনে পরস্পর ভাব বিনিময় করো। প্রভুর উদ্দেশে গীত গাও, হৃদয়ে সুরের ঝংকার তোলো।"},{"book":"ইফিষীয়","chapter":"5","verse":"20","text":"আমাদের প্রভু যীশু খ্রীষ্টের নামে সব বিষয়ের জন্য সবসময় পিতা ঈশ্বরকে ধন্যবাদ দাও।"},{"book":"ইফিষীয়","chapter":"5","verse":"21","text":"খ্রীষ্টের জন্য সম্ভ্রমবশত একে অপরের বশীভূত হও।"},{"book":"ইফিষীয়","chapter":"5","verse":"22","text":"স্ত্রীরা, তোমরা যেমন প্রভুর, তেমনই স্বামীর বশ্যতাধীন হও।"},{"book":"ইফিষীয়","chapter":"5","verse":"23","text":"কারণ স্বামী হল স্ত্রীর মস্তক, যেমন খ্রীষ্ট মণ্ডলীর মস্তক, যে মণ্ডলী তাঁর দেহ, যার তিনি পরিত্রাতা।"},{"book":"ইফিষীয়","chapter":"5","verse":"24","text":"মণ্ডলী যেমন খ্রীষ্টের বশ্যতাধীন থাকে, স্ত্রীরাও তেমনই সমস্ত বিষয়ে নিজের নিজের স্বামীর বশ্যতাধীন থাকুক।"},{"book":"ইফিষীয়","chapter":"5","verse":"25","text":"স্বামীরা, তোমরা নিজের নিজের স্ত্রীকে ভালোবেসো, যেমন খ্রীষ্ট মণ্ডলীকে ভালোবেসেছেন এবং তার জন্য আত্মত্যাগ করেছেন,"},{"book":"ইফিষীয়","chapter":"5","verse":"26","text":"যেন তাকে পবিত্র করেন, বাক্যের মাধ্যমে জলে স্নান করিয়ে তাকে শুচি করেন,"},{"book":"ইফিষীয়","chapter":"5","verse":"27","text":"এবং তাকে সব রকম কলঙ্ক, বিকৃতি এবং কলুষতা থেকে মুক্ত করে পবিত্র ও অনিন্দনীয়ভাবে এক প্রদীপ্ত মণ্ডলী করে নিজের কাছে উপস্থিত করেন।"},{"book":"ইফিষীয়","chapter":"5","verse":"28","text":"স্বামীদেরও সেভাবে নিজের নিজের দেহের মতোই স্ত্রীদের ভালোবাসা উচিত। যে তার স্ত্রীকে ভালোবাসে, সে নিজেকেই ভালোবাসে।"},{"book":"ইফিষীয়","chapter":"5","verse":"29","text":"সর্বোপরি, কেউ কখনও তার নিজের দেহকে ঘৃণা করে না, বরং সে তার ভরণ-পোষণ ও তত্ত্বাবধান করে, যেমন খ্রীষ্ট তাঁর মণ্ডলীর প্রতি করেন,"},{"book":"ইফিষীয়","chapter":"5","verse":"30","text":"কারণ আমরা তো তাঁরই দেহের অঙ্গপ্রত্যঙ্গ।"},{"book":"ইফিষীয়","chapter":"5","verse":"31","text":"“এই কারণে একজন পুরুষ তার পিতা ও মাতাকে ত্যাগ করবে, তার স্ত্রীর সাথে সংযুক্ত হবে ও সেই দুজন একাঙ্গ হবে।”5:31 আদি পুস্তক 2:24"},{"book":"ইফিষীয়","chapter":"5","verse":"32","text":"এ এক বিশাল রহস্য, কিন্তু আমি খ্রীষ্ট ও তাঁর মণ্ডলী সম্বন্ধে একথা বলছি।"},{"book":"ইফিষীয়","chapter":"5","verse":"33","text":"যাই হোক, তোমাদের মধ্যে প্রত্যেকে যেমন নিজেকে ভালোবাসে, তেমনই স্ত্রীকে অবশ্যই ভালোবাসবে এবং স্ত্রী অবশ্যই তার স্বামীকে শ্রদ্ধা করবে।"}]}