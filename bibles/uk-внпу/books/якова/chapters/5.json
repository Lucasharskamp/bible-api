{"data":[{"book":"Якова","chapter":"5","verse":"1","text":"Тепер слухайте ви, багатії: плачте і ридайте через нещастя, які насуваються на вас."},{"book":"Якова","chapter":"5","verse":"2","text":"Ваше багатство зотліло, а ваш одяг поїла міль."},{"book":"Якова","chapter":"5","verse":"3","text":"Ваше золото й срібло поіржавіло, і ця іржа буде свідком проти вас та з’їсть ваші тіла, як вогонь. Ви назбирали багатства в останні дні."},{"book":"Якова","chapter":"5","verse":"4","text":"Ось кричить затримана вами платня робітників, які жали на ваших полях, і бідкання женців досягли до вух Господа Воїнств."},{"book":"Якова","chapter":"5","verse":"5","text":"Ви жили в розкоші на землі й шикували, ви наситили ваші серця в день забою."},{"book":"Якова","chapter":"5","verse":"6","text":"Ви засудили та вбили праведника, який вам не противився."},{"book":"Якова","chapter":"5","verse":"7","text":"Отже, брати, будьте терплячі до приходу Господа. Ось фермер терпляче чекає цінного плоду землі аж до раннього та пізнього дощу5:7 Або: раннього та пізнього плоду.."},{"book":"Якова","chapter":"5","verse":"8","text":"Будьте й ви терплячі, зміцнюйте ваші серця, бо прихід Господа вже наближається."},{"book":"Якова","chapter":"5","verse":"9","text":"Брати, не нарікайте одне на одного, щоб не бути засудженими. Ось Суддя стоїть перед дверима."},{"book":"Якова","chapter":"5","verse":"10","text":"Брати, майте за приклад страждання та довготерпіння пророків, які промовляли від імені Господа."},{"book":"Якова","chapter":"5","verse":"11","text":"Ось ми вважаємо блаженними тих, хто вистояв. Ви чули про стійкість Йова й побачили, якою була Господня мета, адже Бог милосердний та щедрий."},{"book":"Якова","chapter":"5","verse":"12","text":"Та передусім, брати мої, не кляніться ні небом, ні землею, ні якоюсь іншою клятвою. Нехай ваше «так» означає «так», а «ні» означає «ні», щоб ви не підпали під суд."},{"book":"Якова","chapter":"5","verse":"13","text":"Хтось із вас страждає? Нехай молиться! Хтось радіє? Нехай співає псалми!"},{"book":"Якова","chapter":"5","verse":"14","text":"Хтось із вас хворіє? Нехай покличе старійшин церкви і нехай вони помоляться за нього, помазавши його олією в ім’я Господа5:14 Або: Господа Ісуса або Господа Ісуса Христа.!"},{"book":"Якова","chapter":"5","verse":"15","text":"Молитва віри врятує хворого, і Господь підійме його; а якщо він вчинив гріхи, то простить йому."},{"book":"Якова","chapter":"5","verse":"16","text":"Отже, визнавайте гріхи один одному й моліться один за одного, щоб ви були зцілені. Ревна молитва праведника сильна у своїй дії."},{"book":"Якова","chapter":"5","verse":"17","text":"Ілля був звичайною людиною, як і ми. Та коли він помолився, щоб не дощило, то не було дощу в тому краю три роки й шість місяців."},{"book":"Якова","chapter":"5","verse":"18","text":"Тоді він помолився знову – і небо дало дощ, а земля принесла свій плід."},{"book":"Якова","chapter":"5","verse":"19","text":"Брати мої, якщо хтось із вас відхиляється від істини, а інший наверне його,"},{"book":"Якова","chapter":"5","verse":"20","text":"знайте, що той, хто навернув грішника з його оманливої дороги, урятує його душу від смерті5:20 Або: від смерті його. й покриє безліч гріхів."}]}