{"data":[{"book":"Wafilipi","chapter":"2","verse":"1","text":"Apfi ughima wenu mghati mwe Kiristu ng'aumwing'ani ingupfu bae? Pfii unoghelo wake ng'auwaghumani ghumoyo bae? Pfii ng'amwilungile na Ghumuhe Mwenzeluka bae, na ng'amwiyonela libatsi na ng'amwiyonela usungu?"},{"book":"Wafilipi","chapter":"2","verse":"2","text":"Lelo muimemelese indeng'elo yangu kwa kuwa na watso limwe, unoghelo umwe, ghumoyo ghumwe na mwalangule chinu chimwe."},{"book":"Wafilipi","chapter":"2","verse":"3","text":"Mleke kutenda chochose kwa kwishindana au kwa ukwighoda hela, muwe wenyepfale mwemwe kwa mwemwe na chila imunu yamwone myaghe kanogha kubita yeye imwenyegho."},{"book":"Wafilipi","chapter":"2","verse":"4","text":"Chila imunu yaleke kulola chayobama yeye mwenyegho yaliheka, lekeni pfipfila alole chawobama iwanu wangi."},{"book":"Wafilipi","chapter":"2","verse":"5","text":"Muwe na ghumoyo ghughula iyakalile nagho Kiristu Yesu."},{"book":"Wafilipi","chapter":"2","verse":"6","text":"Yeye pfayali tsakakala Imulungu,"},{"book":"Wafilipi","chapter":"2","verse":"7","text":"Ila kaghaleka ghose ighali ghake,"},{"book":"Wafilipi","chapter":"2","verse":"8","text":"Tsakakala mwenyepfale kwa kumtegheletsa Imulungu mbaka kufa,"},{"book":"Wafilipi","chapter":"2","verse":"9","text":"Apfo Imulungu kamwinula uchanya ghendo,"},{"book":"Wafilipi","chapter":"2","verse":"10","text":"ili kwa taghwa lya Yesu,"},{"book":"Wafilipi","chapter":"2","verse":"11","text":"Na chila lulimi lutoghole kuwa Yesu Kiristu ka Imtwatsa,"},{"book":"Wafilipi","chapter":"2","verse":"12","text":"Apfo wanoghelighwa wangu, ka pfamnitegheletse ghamatsuwa ghose haning'ali namwe, lelo pfinogha ng'ani mwemwe kunitegheletsa hata sambi ning'awa kutali namwe. Kwa kupfuka ne ukudedema mlanguse kwa ghamatendo ghenu ka mkombolighwa,"},{"book":"Wafilipi","chapter":"2","verse":"13","text":"kwaapfila ghamatsuwa ghose Imulungu kosang'ana mghati mwenu, na komtendani mdahe kubama na kutenda aghala ghobama imwenyegho."},{"book":"Wafilipi","chapter":"2","verse":"14","text":"Mtende chila chinu bila kusing'inika au ukuhisanya,"},{"book":"Wafilipi","chapter":"2","verse":"15","text":"ili muwe iwana we Imulungu imdeghete na imlihela matotso, imkala mne isi ihile na ine iwanu wane nzambi, mwoneke mghati mwawo ka tsinondo itsing'aika kulanga,"},{"book":"Wafilipi","chapter":"2","verse":"16","text":"aku mwokindilisa ghoya mbuli iighala ughima. Mng'atenda apfo nitsokuwa ne ichinu che ukwighodela kwaajili yenu litsuwa lyatsakuya Kiristu, Mana itsolangusa ka ingupfu yangu na isang'ano yangu ng'apfaghile hela."},{"book":"Wafilipi","chapter":"2","verse":"17","text":"Lekeni hata ka nolapfighwa nife ka nambiko hamwe ne inoghola yenu kwaajili ye Imulungu, nene nodeng'a, pfipfila nodeng'elela namwe mwose."},{"book":"Wafilipi","chapter":"2","verse":"18","text":"Namwe pfipfila mdeng'e, kuya mdeng'elele na nene."},{"book":"Wafilipi","chapter":"2","verse":"19","text":"Sambi baha Imtwatsa Yesu ang'abama nitsomtuma Timoteo kuna mwemwe, ili nighumighwe ghumoyo hanitsobokela mbuli tsenu."},{"book":"Wafilipi","chapter":"2","verse":"20","text":"Kwaapfila nahela imunu yungi ka yeye iyololesa ghendo mbuli tsenu."},{"book":"Wafilipi","chapter":"2","verse":"21","text":"Kwaapfila iwanu wangi wose wolola mbuli tsawo iwenyegho, ng'awolola mbuli tsa Yesu Kiristu bae."},{"book":"Wafilipi","chapter":"2","verse":"22","text":"Mwemwe mwose mwomanya Timoteo pfasang'ane na nene kwaajili ye Imbuli Inoghile, ka imwana na aba wake."},{"book":"Wafilipi","chapter":"2","verse":"23","text":"Apfo nololela nitsomtuma kuna mwemwe, ahala hanitsomanya aghala ighatsondawila."},{"book":"Wafilipi","chapter":"2","verse":"24","text":"Na nene nomtoghola Imtwatsa ka nene imwenyegho na habehi kuwatsilani."},{"book":"Wafilipi","chapter":"2","verse":"25","text":"Lekeni nakona pfinogha kumuyitsa Epafuradito, ndughu yangu, mtenda sang'ano miyangu yeiyamile imbuli inoghile hamwe na nene, pfipfila ka msenga wenu imumghalile yanyapfile."},{"book":"Wafilipi","chapter":"2","verse":"26","text":"Kwaapfila kobama ng'ani awone mwemwe wose, na tsakona usungu kwaapfila tsamuhulika yang'ali yoghula."},{"book":"Wafilipi","chapter":"2","verse":"27","text":"Yang'ali yoghula, chidogho yafe. Lekeni Imulungu kamwonela libatsi, ng'amwonele libatsi yeye yaliyeka bae, ila kambonela na nene pfipfila, ili ndeke kuwa na usungu mkulu ng'ani."},{"book":"Wafilipi","chapter":"2","verse":"28","text":"Apfo nobama ghendo kumtuma kuna mwemwe, ili mng'amwona mdeng'elele keli, na usungu wangu umale."},{"book":"Wafilipi","chapter":"2","verse":"29","text":"Mumbokele kwa kudeng'ela ka ndughu mne Imtwatsa. Muwatoghole iwanu ka yeye."},{"book":"Wafilipi","chapter":"2","verse":"30","text":"Mana tsakabama yafe kwaajili ye isang'ano ya Kiristu, naye tsakauhonza ughima wake ili anyapfile hala mwemwe muwenyegho ng'amdahile bae kunyapfila."}]}