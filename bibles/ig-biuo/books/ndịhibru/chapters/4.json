{"data":[{"book":"Ndị Hibru","chapter":"4","verse":"1","text":"Ya mere, ebe ọ bụ na nkwa nke ịba nʼizuike ya ka ghere oghe, ka anyị kpachapụ anya hụ na o nweghị onye ọbụla a ga-ahụta dịka onye etozughị ya."},{"book":"Ndị Hibru","chapter":"4","verse":"2","text":"Nʼihi na-eziela anyị oziọma ahụ, dị ka ezikwara ha: ma oziọma ahụ ha nụrụ abaraghị ha uru nʼihi na ha ejighị okwukwe nara ya."},{"book":"Ndị Hibru","chapter":"4","verse":"3","text":"Ma anyị bụ ndị kweere na-abanye nʼebe izuike ahụ, dị ka Chineke si kwuo,"},{"book":"Ndị Hibru","chapter":"4","verse":"4","text":"Nʼihi nʼotu ebe, o nweela ihe o kwuru banyere ụbọchị nke asaa site nʼokwu ndị a: “Chineke zuru ike site nʼọrụ ya niile, nʼụbọchị nke asaa.”4:4 Jen 2:2"},{"book":"Ndị Hibru","chapter":"4","verse":"5","text":"Ma nʼebe a kwa, e kwuru, “Ha agaghị abanye nʼebe izuike m ma ọlị.”4:5 Abụ 95:11"},{"book":"Ndị Hibru","chapter":"4","verse":"6","text":"Ebe ọ bụ na ohere dịịrị ụfọdụ mmadụ ịbanye nʼime ya, ma ndị ahụ buru ụzọ nata oziọma ahụ abanyeghị nʼihi nnupu isi."},{"book":"Ndị Hibru","chapter":"4","verse":"7","text":"O wepụtara ụbọchị ọzọ nke ọ kpọrọ Taa, o sitere nʼọnụ Devid kwuo okwu ahụ e kwurula ihe banyere nʼoge gara aga sị,"},{"book":"Ndị Hibru","chapter":"4","verse":"8","text":"Nʼihi na a sị na Joshua nyere ha ezumike, ọ gaghị ekwu banyere ụbọchị ọzọ."},{"book":"Ndị Hibru","chapter":"4","verse":"9","text":"Otu ụbọchị izuike fọdụrụ nye ndị nke Chineke."},{"book":"Ndị Hibru","chapter":"4","verse":"10","text":"Nʼihi na onye ọbụla banyere nʼezumike ya esitela nʼọrụ nke ya onwe ya nwee izuike dị ka Chineke siri banye nʼizuike nke ya."},{"book":"Ndị Hibru","chapter":"4","verse":"11","text":"Ya mere, ka anyị mee ka ike anyị ha, ka anyị banye nʼebe izuike ahụ, ka ọ hapụ ịdịkwa onye ọbụla nke na-agaghị aba nʼihi ịṅomi ekweghị ekwe ha."},{"book":"Ndị Hibru","chapter":"4","verse":"12","text":"Nʼihi na okwu Chineke dị ndụ dịkwa nkọ. Ọ dị nkọ karịa mma ihu abụọ ọbụla. Ọ na-adụba ruo na-ikewa mkpụrụobi na mmụọ, ma rukwaa na ebe nkwonkwo na ụmị kewakwara onwe ha. Ọ na-enyocha ọchịchọ na echiche obi ndị mmadụ."},{"book":"Ndị Hibru","chapter":"4","verse":"13","text":"Ọ dịghị ihe ọbụla nʼime ihe niile e kere eke pụrụ izo onwe ya site nʼebe Chineke nọ. Ihe niile ghere oghe, ma gbarakwa ọtọ nʼihu anya ya. Ọ bụ nʼihu ya ka anyị niile ga-aza ajụjụ banyere ndụ anyị niile."},{"book":"Ndị Hibru","chapter":"4","verse":"14","text":"Ebe ọ bụ na anyị nwere onyeisi nchụaja dị ukwuu, onye nke gaferela nʼeluigwe, Jisọs Ọkpara Chineke, ka anyị jidesienụ okwukwe anyị ike."},{"book":"Ndị Hibru","chapter":"4","verse":"15","text":"Nʼihi na anyị nwere onyeisi nchụaja nke nwere ike ịghọta adịghị ike anyị. A nwara ya ọnwụnwa nʼụzọ niile dị ka a na-anwa anyị taa. Ma, o meghị mmehie nʼụzọ ọbụla mgbe a nwara ya."},{"book":"Ndị Hibru","chapter":"4","verse":"16","text":"Ya mere, ka anyị bịaruo ocheeze amara ahụ nso na-atụghị egwu, ka anyị si otu a nata ebere, ma chọtakwa amara nke ga-enyere anyị aka nʼoge mkpa."}]}