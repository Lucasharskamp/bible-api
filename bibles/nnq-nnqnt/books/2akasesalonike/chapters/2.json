{"data":[{"book":"2 Akasesalonike","chapter":"2","verse":"1","text":"Gongo nga nhwalo gu kuika kwa Angwana bito ana Yesu Kilisto na twenga tukongana nnongi jakwe. Makalongo bito tunnyopa kukumpembela,"},{"book":"2 Akasesalonike","chapter":"2","verse":"2","text":"makajojoke kuechukaje umwojo gwinu, andaje kube na mbwele kwa magambu kulenga lichoba lya Angwana liike. Pangaje ikita kutenda nhwalo gongo uboke mulondoi gwa bandu bange, matangacho andaje balua ejilengigwa jiboke kwito."},{"book":"2 Akasesalonike","chapter":"2","verse":"3","text":"Mundu akankoloyangaje kwa ndela jajoa, magambu lichoba lyenie liikaje mpaka lichoba lyale li kunkanalila Nnoongo lipitile na mundu jwakemigwa Mmaja abonekane, ojwapakujomale kualabigwa."},{"book":"2 Akasesalonike","chapter":"2","verse":"4","text":"Jwenio apakikikana kila kilebe echibikigongalela bandu nu kukikema Nnoongo, akitenda nkolongwa kukila kilebe kabe aijingila nu kutama Munyumba ja Nnoongo nu kukikema mwene kita Nnoongo."},{"book":"2 Akasesalonike","chapter":"2","verse":"5","text":"Bo, mmikombakelaje kutenda nannengalinge genia goa kingobu panakiba pamwe na mangweto?"},{"book":"2 Akasesalonike","chapter":"2","verse":"6","text":"Nambu ngoe kibi kilebe chikinhwibila, namangweto mikimanyi kilebe chenie. Maliika lichoba lya Mundu Mmaja malibonekana kukingobu chikipaligwa."},{"book":"2 Akasesalonike","chapter":"2","verse":"7","text":"Magambu makakala ga Mundu Mmaja ga chili gakamu maengo ngoe nambu abonekana otije mpaka aboigwe oti ojwaibilikia."},{"book":"2 Akasesalonike","chapter":"2","verse":"8","text":"Penia Mundu Mmaja jwenio apapakuekuligwa, nambu Angwana ana Yesu pabapakuika bapakunkoma kuhuke gwa kano jabe nu kuntimba kukung'ala kwabe."},{"book":"2 Akasesalonike","chapter":"2","verse":"9","text":"Mundu Mmaja jwenoi aika kwa makakala gi Lichetani lilaya ikobo ndu ikuomongwa yuwangi,"},{"book":"2 Akasesalonike","chapter":"2","verse":"10","text":"atumia uwangi gwa gwoa kwa kakoloya abaobanga. Angweto biobanga kwa magambu bapokilingeje ni kujipala kweli jakombolange."},{"book":"2 Akasesalonike","chapter":"2","verse":"11","text":"Yene Nnoongo babekangite bandu benia babe pae ja makakala guwangi, baamini yuwangi."},{"book":"2 Akasesalonike","chapter":"2","verse":"12","text":"Yene boa abakanite kujiamini kweli nambu bualali ubaja, bapakuhukumuligwa."},{"book":"2 Akasesalonike","chapter":"2","verse":"13","text":"Nambu ngoe tupaligwa kunnumba Nnoongo machoba goa kwa magambu ginu mangweto, mampaligwa na Angwana, magambu kuboka pitumbulaga Nnoongo ngampambula nkomboligwe kupete liengo lya Uhuke jwakwe, nu kummeka mme bandu bakwe bachwapi magambu ga kuamini kwinu kweli."},{"book":"2 Akasesalonike","chapter":"2","verse":"14","text":"Nnoongo ankemangita mangweto kupete Nhwalo Gwambone gutuntangachila kupala mmagange pamwe mukibumo cha Angwana bito ana Yesu Kilisto."},{"book":"2 Akasesalonike","chapter":"2","verse":"15","text":"Bai makalongo mma maha na magaagabale maboulo gutunnengila na gutunhwandakila."},{"book":"2 Akasesalonike","chapter":"2","verse":"16","text":"Tajopa Angwana bito bene ana Yesu Kilisto na ana Nnoongo Awabito abutupaile nu ku upeele gwabe ngubutupe tengela machoba goa pangapela ni lihyobalelo lya kweli,"},{"book":"2 Akasesalonike","chapter":"2","verse":"17","text":"annimbie mwojo na ampegange makakala gi itendwa nu kulonge gambone."}]}