{"data":[{"book":"1 Thesalonithek","chapter":"5","verse":"1","text":"Khuiinothek nane bumuiithek, hì pha ishak nane ithua ne khuchung rey ruii, ji ne nathek shii ne azey chid."},{"book":"1 Thesalonithek","chapter":"5","verse":"2","text":"5:2: Mth 24:43; Lug 12:39; 2Phth 3:10Chiih-è nathek nawaithek ne bajo wie thieg mugo yi habiu wuii pha duiine Ithong pha Inai de thog ruii phro."},{"book":"1 Thesalonithek","chapter":"5","verse":"3","text":"Branthek yao shii, “Zab ne liijiing nane ragia ro,” chiihphado hamblo shii ithek shii ne srobro thog ruii phro! Hì ne hò-amuii è ani giak pha rek shii riie pha duiine hamblo thog ruii phro, chiih-è branthek ne ayao mua phro."},{"book":"1 Thesalonithek","chapter":"5","verse":"4","text":"Jimagunde, khuiinothek nane bumuiithek, nathek ne igiia hà asi ro, chiih-è Inai ne nathek shii mugo duiine anomuluii pha ayie yi phro."},{"book":"1 Thesalonithek","chapter":"5","verse":"5","text":"Nathek zab branthek hanyie yi ichuang pha, chiih-è hanyie yi inai pha ro. Gethek ne habiu nane igiia pha asi ro."},{"book":"1 Thesalonithek","chapter":"5","verse":"6","text":"Ji-è chiihphado, gethek ne ithek gai duiine men ne arai rabo; gethek ne sieng ne athiig pha rai bo."},{"book":"1 Thesalonithek","chapter":"5","verse":"7","text":"Branthek ne habiu hà men; chiih-è habiu hà niing phro."},{"book":"1 Thesalonithek","chapter":"5","verse":"8","text":"5:8: Aij 59:17; Iphy 6:13-17Jimagunde gethek ne hanai pha ro, chiih-è gethek ne athiig pha chid. Gethek ne migi shii guii ne chiih-è miie shii khug duiine, chiih-è gethek è giawo pha luthong shii khuthung duiine thung chid."},{"book":"1 Thesalonithek","chapter":"5","verse":"9","text":"Hamangkhung-aphuii è gethek shii airo lijieg shii diig yi pha agua ro, jimagunde gathek ro Ithong Isu Masi chiang è giawo shii mua yie pha gua ro."},{"book":"1 Thesalonithek","chapter":"5","verse":"10","text":"Ji-è ai wuii ruii shii gethek ne iyjong magunde chiih-è isieng magunde ai rog shii rai mua pha Isu ne gethek chiang shii iy dun."},{"book":"1 Thesalonithek","chapter":"5","verse":"11","text":"Ji-è thuh nathek rekramuii pha ji duiine, gethek chung lububo rek ne gethek chung nong rai bo."},{"book":"1 Thesalonithek","chapter":"5","verse":"12","text":"Gathek nathek shii khung, gathek ro khuiinothek nane bumuiithek, hanyie è nathek duchoi shii Masi pha chai ji yua ne, gayiig rek pho shii wie è ilab phi bo."},{"book":"1 Thesalonithek","chapter":"5","verse":"13","text":"Nyieliieshii ithek è rek pha blia shii boh nane miie rog ilab rek bo. Nawaithek duchoi shii liijiing rai bo."},{"book":"1 Thesalonithek","chapter":"5","verse":"14","text":"Gathek ne nathek shii khung, gathek ro khuiinothek nane bumuiithek, siikhad-ajo pho shii phriie bo, murum dum pho shii lububo rek phi bo, zia pho shii nongphi bo, zab shii zud bo."},{"book":"1 Thesalonithek","chapter":"5","verse":"15","text":"Riig bo hanyie è nathek shii awie pha rek ithek shii iidoh arog rabo, Jimagunde idang pha ishak shii nathek ro phrai ne nawaithek nane zab bran shii wie rek pha phrai bo."},{"book":"1 Thesalonithek","chapter":"5","verse":"16","text":"Idang lubo rek bo,"},{"book":"1 Thesalonithek","chapter":"5","verse":"17","text":"idang ishak sia bo,"},{"book":"1 Thesalonithek","chapter":"5","verse":"18","text":"Isu Masi hà ne, Hamangkhung-aphuii ne nathek è hì chid pha ji ro, zab pha diig shii de sang shii de idang ishak shii laso phi bo."},{"book":"1 Thesalonithek","chapter":"5","verse":"19","text":"Ragung So shii agak rabo;"},{"book":"1 Thesalonithek","chapter":"5","verse":"20","text":"Muathek chaig pha ji shii makhak-ariing rabo;"},{"book":"1 Thesalonithek","chapter":"5","verse":"21","text":"zab pha manathek shii chai bo: nyie yi wie ji ruii bo"},{"book":"1 Thesalonithek","chapter":"5","verse":"22","text":"chiih-è awie pha ji shii zab thoh muii bo."},{"book":"1 Thesalonithek","chapter":"5","verse":"23","text":"Hamangkhung-aphuii hanyie è gethek shii liijiing phi ne zab pha lumuii shii so rab ne na è rek pha ji shii zab ruii bo—ragung, luruak, nane siu—gethek ro Ithong Isu Masi wuii shii zab ichiig ne ichad ruii bo."},{"book":"1 Thesalonithek","chapter":"5","verse":"24","text":"Hanyie na shii ho ai ne rek phi phro, nyieliieshii ai ne isiie ro."},{"book":"1 Thesalonithek","chapter":"5","verse":"25","text":"Khuiinothek nane bumuiithek gathek shii de sia phi bo."},{"book":"1 Thesalonithek","chapter":"5","verse":"26","text":"Liijiing pha khichiug è zab pha migipho shii salam rek bo."},{"book":"1 Thesalonithek","chapter":"5","verse":"27","text":"Hì pha jigi ne zab migipho è tham bo gune Ithong pha riichai è nathek shii khung ne yao."},{"book":"1 Thesalonithek","chapter":"5","verse":"28","text":"Gethek ro Ithong Isu Masi ro bushun ne nathek rog shii um bo."}]}