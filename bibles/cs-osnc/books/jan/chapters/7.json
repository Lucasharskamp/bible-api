{"data":[{"book":"Jan","chapter":"7","verse":"1","text":"Pak Ježíš chodil po Galileji, v Judsku mu ukládali o život."},{"book":"Jan","chapter":"7","verse":"2","text":"Když se blížily židovské svátky díkůvzdání,"},{"book":"Jan","chapter":"7","verse":"3","text":"Ježíšovi bratři naléhali: „Jdi do Judska, ať lidé vidí tvoje činy!"},{"book":"Jan","chapter":"7","verse":"4","text":"Neskrývej se v ústraní, ale snaž se prosadit na veřejnosti.“"},{"book":"Jan","chapter":"7","verse":"5","text":"Oni ho totiž nechápali."},{"book":"Jan","chapter":"7","verse":"6","text":"Ježíš jim řekl: „Půjdu, až přijde můj čas. Vy můžete jít kdykoliv,"},{"book":"Jan","chapter":"7","verse":"7","text":"protože vás lidé nebudou nenávidět tak jako mne. Neradi slyší, když je obviňuji z jejich zlých činů."},{"book":"Jan","chapter":"7","verse":"8","text":"Jděte klidně sami a já přijdu, až bude vhodná chvíle.“"},{"book":"Jan","chapter":"7","verse":"9-10","text":"Ježíš zůstal v Galileji, ale brzy po odchodu svých bratrů se tajně vydal na cestu. Chtěl totiž dojít do Jeruzaléma nepoznán."},{"book":"Jan","chapter":"7","verse":"11-12","text":"O svátcích ho tam lidé hledali a všude se o něm hovořilo. Někteří ho chválili, jiní zase říkali, že plete lidem hlavu."},{"book":"Jan","chapter":"7","verse":"13","text":"Ale to se jen šeptalo, protože mluvit o něm na veřejnosti bylo nebezpečné."},{"book":"Jan","chapter":"7","verse":"14","text":"Uprostřed oslav se Ježíš objevil v chrámu a začal kázat."},{"book":"Jan","chapter":"7","verse":"15","text":"Překvapení Židé se divili: „Jak to, že se tak vyzná v Písmu, když na to nemá školy?“"},{"book":"Jan","chapter":"7","verse":"16","text":"Ježíš jim odpověděl: „Nepředkládám vám své vlastní názory. Tlumočím jen to, co vám chce sdělit Bůh."},{"book":"Jan","chapter":"7","verse":"17","text":"Jste-li ochotni plnit Boží vůli, jistě poznáte, že to nejsou má vlastní slova."},{"book":"Jan","chapter":"7","verse":"18","text":"Kdo přináší světu jen vlastní myšlenky, ten touží po slávě a lidské chvále. Ale ten je upřímný a pravdomluvný, kdo svou řečí oslavuje Boha."},{"book":"Jan","chapter":"7","verse":"19","text":"Mojžíš vám dal zákon, ale nikdo z vás ho neplní. Jakým právem mne osočujete? Proč mi ukládáte o život?“"},{"book":"Jan","chapter":"7","verse":"20","text":"„Ty ses snad pomátl na rozumu! Copak tě chce někdo zabít?“ ozvalo se z davu."},{"book":"Jan","chapter":"7","verse":"21","text":"Ježíš jim řekl: „Uzdravil jsem v sobotu nemocného člověka, a vyvedlo vás to z míry."},{"book":"Jan","chapter":"7","verse":"22-23","text":"Přitom vy sami nepovažujete za porušení, když připadne na sobotu povinnost udělat obřízku, a klidně ji vykonáte. Proč vás tedy tak rozčiluje, že jsem v sobotu vrátil člověku zdraví?"},{"book":"Jan","chapter":"7","verse":"24","text":"Neulpívejte na povrchu, ale pronikejte k jádru věci.“"},{"book":"Jan","chapter":"7","verse":"25","text":"Někteří z jeruzalémských občanů povstali: „Je to opravdu ten, kterého chtějí zabít?"},{"book":"Jan","chapter":"7","verse":"26-27","text":"Veřejně káže v chrámu, a oni ho nechají. Že by ho přece uznali za Mesiáše? To se nám nezdá. O Mesiáši prý nikdo nebude vědět, odkud přišel, ale Ježíšův původ známe.“"},{"book":"Jan","chapter":"7","verse":"28","text":"„Znáte mne a víte, odkud pocházím,“ zvolal Ježíš. „Ale neznáte toho, který mne poslal."},{"book":"Jan","chapter":"7","verse":"29","text":"Já ho znám dobře a vím, že si zaslouží naši důvěru. On za mnou stojí, neprosazuji svou vlastní věc.“"},{"book":"Jan","chapter":"7","verse":"30","text":"Chtěli ho zatknout, ale nikdo se k tomu neodhodlal, protože ještě nepřišla chvíle, kdy se to mělo stát. Mnozí z posluchačů v Ježíše uvěřili."},{"book":"Jan","chapter":"7","verse":"31","text":"Řekli si: „Mesiáš by určitě nedělal více zázraků než on!“"},{"book":"Jan","chapter":"7","verse":"32","text":"Když se to doneslo farizejům a velekněžím, poslali chrámovou stráž, aby ho zatkla."},{"book":"Jan","chapter":"7","verse":"33","text":"Ježíš pokračoval: „Zůstanu s vámi ještě nějaký čas a pak se vrátím k tomu, který mne poslal."},{"book":"Jan","chapter":"7","verse":"34","text":"Až odejdu, budete mne marně hledat, ale za mnou se nedostanete.“"},{"book":"Jan","chapter":"7","verse":"35-36","text":"Židé se překvapeně ptali: „Kam chce odejít, že se za ním nedostaneme? Chce snad jít mezi pohany a učit je?“"},{"book":"Jan","chapter":"7","verse":"37-38","text":"Poslední den svátků, když kněží v průvodu nesli vodu do chrámu, stál tam Ježíš a volal: „Kdo má žízeň, pojď se ke mně napít. Písmo říká, že nitro každého, kdo ve mne uvěří, vydá životodárný pramen.“"},{"book":"Jan","chapter":"7","verse":"39","text":"Mluvil o Božím Duchu, který měl být seslán až po dovršení Ježíšova díla na zemi. Měl ho dostat každý, kdo v Ježíše uvěří."},{"book":"Jan","chapter":"7","verse":"40","text":"Ze zástupu se ozvaly dohady: „To je asi Mesiáš.“"},{"book":"Jan","chapter":"7","verse":"41","text":"Někteří však namítali: „Ne, to může být nanejvýš jeho předchůdce. Pochází přece z Galileje!"},{"book":"Jan","chapter":"7","verse":"42","text":"A Písmo říká, že Mesiáš se narodí v Betlémě a že bude potomkem krále Davida.“"},{"book":"Jan","chapter":"7","verse":"43","text":"Nakonec se pohádali."},{"book":"Jan","chapter":"7","verse":"44-45","text":"Chrámová stráž se neodvážila Ježíše zatknout. Vrátili se ke kněžím a farizejům, kteří se na ně obořili: „Kde ho máte? Proč jste ho nepřivedli?“"},{"book":"Jan","chapter":"7","verse":"46","text":"„Nemohli jsme, takového člověka jsme ještě neslyšeli.“"},{"book":"Jan","chapter":"7","verse":"47","text":"„Tak i vy jste se nechali svést?“ zlobili se farizejové."},{"book":"Jan","chapter":"7","verse":"48","text":"„Uvěřil mu snad někdo z velerady nebo z nás?"},{"book":"Jan","chapter":"7","verse":"49","text":"Co se dá čekat od nevzdělaného davu! Nevyznají se v Bibli a takhle to dopadá.“"},{"book":"Jan","chapter":"7","verse":"50","text":"Jeden z farizejů – Nikodém, který před časem Ježíše navštívil, namítl:"},{"book":"Jan","chapter":"7","verse":"51","text":"„Jak můžete odsoudit člověka, kterého jste nevyslechli? Odpovídá to našemu zákonu?“"},{"book":"Jan","chapter":"7","verse":"52","text":"„Nejsi snad jeho krajan?“ zeptali se ho. „Ukaž nám v Bibli, že má přijít prorok z Galileje.“"},{"book":"Jan","chapter":"7","verse":"53","text":"A s tím se rozešli."}]}