{"data":[{"book":"Maimaitawar Shariʼa","chapter":"34","verse":"1","text":"Sai Musa ya hau Dutsen Nebo daga filayen Mowab, zuwa ƙwanƙolin Fisga, wanda yake ƙetare Yeriko. A can Ubangiji ya nuna masa dukan ƙasar, daga Gileyad zuwa Dan,"},{"book":"Maimaitawar Shariʼa","chapter":"34","verse":"2","text":"da ta dukan Naftali, da yankin Efraim da na Manasse, dukan ƙasar Yahuda har zuwa Bahar Rum,34.2 Wato, Mediterraniyan."},{"book":"Maimaitawar Shariʼa","chapter":"34","verse":"3","text":"da Negeb da dukan yankin Kwarin Yeriko, Birnin Dabino, har zuwa Zowar."},{"book":"Maimaitawar Shariʼa","chapter":"34","verse":"4","text":"Sa’an nan Ubangiji ya ce masa, “Wannan ce ƙasar da na yi alkawari da rantsuwa wa Ibrahim, Ishaku da Yaƙub, sa’ad da na ce, ‘Zan ba da ita ga zuriyarku.’ Na bar ka ka gani da idanunka, amma ba za ka haye zuwa cikinta ba.”"},{"book":"Maimaitawar Shariʼa","chapter":"34","verse":"5","text":"Nan fa, a ƙasar Mowab Musa bawan Ubangiji ya mutu, yadda Ubangiji ya faɗa."},{"book":"Maimaitawar Shariʼa","chapter":"34","verse":"6","text":"Aka binne shi34.6 Ko kuwa Aka binne shi a Mowab, a kwarin kusa da Bet-Feyor, amma har wa yau babu wanda ya san inda kabarinsa yake."},{"book":"Maimaitawar Shariʼa","chapter":"34","verse":"7","text":"Musa yana da shekara ɗari da ashirin sa’ad da ya mutu, duk da haka idanunsa ba su dushe ba, ƙarfinsa kuwa bai ragu ba."},{"book":"Maimaitawar Shariʼa","chapter":"34","verse":"8","text":"Isra’ilawa suka yi makoki domin Musa a filayen Mowab kwana talatin, sai da lokacin kuka, da na makoki suka ƙare."},{"book":"Maimaitawar Shariʼa","chapter":"34","verse":"9","text":"To, Yoshuwa ɗan Nun ya cika da ruhun hikima, gama Musa ya ɗibiya hannuwansa a kansa. Saboda haka Isra’ilawa suka saurare shi, suka kuma aikata abin da Ubangiji ya umarci Musa."},{"book":"Maimaitawar Shariʼa","chapter":"34","verse":"10","text":"Tun daga nan ba a sāke yin wani annabi a Isra’ila kamar Musa ba, wanda Ubangiji ya san shi fuska da fuska,"},{"book":"Maimaitawar Shariʼa","chapter":"34","verse":"11","text":"wanda kuma ya yi dukan waɗannan alamu banmamaki da al’ajaban da Ubangiji ya aike shi yă yi a Masar, da a kan Fir’auna, da a kan dukan shugabanninsa, da kuma a kan dukan ƙasarsa."},{"book":"Maimaitawar Shariʼa","chapter":"34","verse":"12","text":"Gama babu wani wanda ya taɓa nuna iko mai ƙarfi, ko yă aikata ayyukan banrazana waɗanda Musa ya yi a gaban dukan Isra’ila."}]}