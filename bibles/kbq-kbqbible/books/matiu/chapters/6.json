{"data":[{"book":"MATIU","chapter":"6","verse":"1","text":"Vahe'mofo avure fatgo avu'ava nehanage'za kagezankura kva hiho, monafi mani'nea Neramafa'a mizana ontamigahie."},{"book":"MATIU","chapter":"6","verse":"2","text":"Hanki kagrama zamunte omane vahe'ma zamaza hunka keonke'zama zamisunka, ufenkrafahu vahera huzmantege'za ufre'za ugota osiho, havige vahe'mo'za mono nompine (sinagog) kantegane nehaza knara osuo, e'ina hanankeno'a vahe'mo'za kagi erisaga hugahaze. Nagra tamage hu'na nermasmue, hago zamagra mizazmi'a eri'naze."},{"book":"MATIU","chapter":"6","verse":"3","text":"Hianagi zamunte omane vahe zamaza hanunka, atregeno hoga kazamo'a, tamaga kazamo'ma hania zana onkeno,"},{"book":"MATIU","chapter":"6","verse":"4","text":"e'ina hunka oku'a amigeno, oku'a me'negeno negea Negafa Anumzamo'a mizana kamigahie."},{"book":"MATIU","chapter":"6","verse":"5","text":"Nunamuma hunaku'ma hanuta, havige vahe'mo'za nehazankna osiho. Na'ankure zamagra mono nompi oti'za mani'ne'za, megi'a kampine oti'ne'za nunamu nehazage'za, vahe'mo'za negazazana osiho. Tamage hu'na Nagra neramasmue, zamagra ko mizazimia eri'naze."},{"book":"MATIU","chapter":"6","verse":"6","text":"Hianagi tamagrama nunamu hunaku hanuta, nomofo agu'afi ufreta, kafa eri kiteta Neramafantega oku'a nunamu hiho. Hinkeno oku'aza negea Neramafa'a mizana tamigahie."},{"book":"MATIU","chapter":"6","verse":"7","text":"Nunamuma hanuta, agu'agesa omne vahe'mo'za revahe revahe hu'za, megi'a vahe'mo'za (gentiles) hantgazankna kea osiho, na'ankure zamagrama antahi'zana, rama'a naneke nehusunkeno Anumzamo'a antahisie hu'za nehaze."},{"book":"MATIU","chapter":"6","verse":"8","text":"E'i ana hu'negu zamagri knara osiho. Na'ankure antahi onkenageno atupa'ma hu'naza zana ko tamagri Neramafa'a antahi'ne."},{"book":"MATIU","chapter":"6","verse":"9","text":"Amanahu kna hutma nunamuna hiho. Tagri Nafati'moka monafi mani'nane, Kagri Kagimo ruotage huno mesie."},{"book":"MATIU","chapter":"6","verse":"10","text":"Kagri mona kumara esie, Kagri kavesi'zana monafinka nehazankna huno, ama mopafi efore hanie."},{"book":"MATIU","chapter":"6","verse":"11","text":"Mago mago knare'ma nesuna ne'zana menina tamio."},{"book":"MATIU","chapter":"6","verse":"12","text":"Kumitia atre'rantegeta, anahu kna huta kumi'ma hurante'namokizmi'a atre'zmanta maneno."},{"book":"MATIU","chapter":"6","verse":"13","text":"Ana nehunka tatregeta rerahe'zampina uoframaneno. Hianagi hankromofo azampintira taza hunka tavro. [Na'ankure Kagri mona kumamo mevava hugahie. Tamage.]6:13Mago'a antahi'zane vahe'mo'za, vagare naneke'mo'a ese'ma kre'nafina kre onte'naze, hu'za hu'naze."},{"book":"MATIU","chapter":"6","verse":"14","text":"Hagi tamagrima kefoza hurmantesamokizmi kumi'zami atrezmante sageno'a, monare nemania Nafatimo'a, kumi'tamia eri atre ramantegahie."},{"book":"MATIU","chapter":"6","verse":"15","text":"Hagi vahe'mokizmi kefozazimi atre ozmante snageno'a, monare nafatmimo'a, kefo zantamia atre oramantegahie."},{"book":"MATIU","chapter":"6","verse":"16","text":"Ne'zama a'o hanuta tavre vahe'mo'za nehaza knara hutma havi tamugosa osiho. Na'ankure e'inahu tamugosa nehanage'za, vahe'mo'za nege'za, ne'za a'o hu'naze hu'za hugahaze. Nagra tamage hu'na neramasmue, ko zamagra mizama'a eri'naze."},{"book":"MATIU","chapter":"6","verse":"17","text":"Hianagi ne'zama a'o hanutma, tamasenire masavena nefretma, tamugosa sese hiho."},{"book":"MATIU","chapter":"6","verse":"18","text":"E'ina hanageno nezama a'oma hanaza zana vahe'mo'za onkeho. Hianagi tamagri Neramafa oku'a nemanimo kagegahie. Nehuno oku'a me'negeno negea Neramafa'a mizana tamagrira tamigahie."},{"book":"MATIU","chapter":"6","verse":"19","text":"Ama mopafina knare'nare fenona eritru osiho, havi kafamo'ene, krogroheno erihaviza nehanigeno, kumza vahe'mo'za nona anafe hu'za kumza nesaze."},{"book":"MATIU","chapter":"6","verse":"20","text":"Hianagi monafinka fenona havi kafamo'ene, krogro ohegeno, kumza vahe'mo'za nona tagana vaziza kumza ose fenotamina, tamagra eritru hiho."},{"book":"MATIU","chapter":"6","verse":"21","text":"Na'ankure fenonka'a me'nenirega, e'i anantega kagu'amo'a megahie."},{"book":"MATIU","chapter":"6","verse":"22","text":"Kavurgamo'a kavufa'mofo rampe tavi me'ne, ana hu'neankino kavurgamo knare huno me'nenigeno'a, mika kavufamofona remsa hugantegahie."},{"book":"MATIU","chapter":"6","verse":"23","text":"Hianagi kavurgamo'ma haviza hanigeno'a, mika kavufa hanizamo refitegahie. Hianagi kagu'afi me'nea tavimo asu'ma hanigeno'a, tusi'a hani hugahie."},{"book":"MATIU","chapter":"6","verse":"24","text":"Mago'mo'a tare kva netrentera eri'zana e'origahie. Na'ankure anamo'a mago'mofona avesra hunenteno, mago'mofona avesi nenteno, mago'mofonte amage nenteno, mago'mofona kefenkami atregahie. Kagra Anumzante'ene zagore'enena erizana eri otegahane."},{"book":"MATIU","chapter":"6","verse":"25","text":"E'ina hu'negu, Nagra neramasmue, tamagrama manisnaza zankura tamagesa antahintahi hakare osuta, naza kavera negahune, igati tina negahune, kukena tavufarera na'a hugahune huta ontahiho. Anampina kavemo'a mani'zana agaterenefi, hipi kukenamo'a tavufa agatere'neo?"},{"book":"MATIU","chapter":"6","verse":"26","text":"Namamo'ma hareno vano nehiana keho, zamagra hoza ante'za, kafiza, eri atru hu'za, kave ante'nompina nontazanagi, monare nemania Neramafa ne'zana nezamie. Namamo'za tamagrira tamagaterenafi? A'o."},{"book":"MATIU","chapter":"6","verse":"27","text":"Hagi mago tamimo'ma knare'zama huno mani'zanku'ma antahintahi hakarema hania zamo'a, asimu'a erizazara hugahio? A'o."},{"book":"MATIU","chapter":"6","verse":"28","text":"Nahigetma kukena huzankura hakare antahintahia nehaze? Flauamo'a nankna huno nehagefi keho, zamagra eri'za e'oriza kukena trora nosaze."},{"book":"MATIU","chapter":"6","verse":"29","text":"Ana hianagi Solomoni'a avasese'amo hu'nea knare nare kukena hu'neanagi, ami flauamofo avasese'amo'a agatere'ne."},{"book":"MATIU","chapter":"6","verse":"30","text":"Hianagi Anumzamo'ma, amuma me'nea trazama kukenama huma ante'neana, menina me'neanagi vahe'mo'za okina tevefi eri kregahaze. Ana hu'negu tamagrira Anumzamo'a agatereno kukena hurmantegahie. Tamagra osi'a tamentinti'ne naga mani'naze."},{"book":"MATIU","chapter":"6","verse":"31","text":"Ana hu'nagu tamagra nanezane tine neneta nakukena hugahune hutma hakare antahintahi osiho."},{"book":"MATIU","chapter":"6","verse":"32","text":"Na'ankure mono ontahi vahe'mo'za, miko zankura nehakaze. Na'ankure monafi nemania Neramafa'a miko zankuma upama hu'nazana ko antahi'ne."},{"book":"MATIU","chapter":"6","verse":"33","text":"Hianagi kota zana, Anumzamofo kumaku'ene, fatgo avu'avazanku haketenkeno, ana maka'zana anazanke huno tamamigahie."},{"book":"MATIU","chapter":"6","verse":"34","text":"E'i zanku oki fore hania zankura tamagesa hakare osiho. Na'ankure okizana atrenkeno, agra'a kva krino, mago knare'ma esia hazenkea, ana knazupage knaza megahie."}]}