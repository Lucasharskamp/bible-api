{"data":[{"book":"KUUƊE SAHAABAAƁE ƁEN","chapter":"1","verse":"1","text":"Ko an yo Tawaafiilu, mi yewtuno ka deftere an aranere fii kala ko Iisaa nangannoo waɗugol e jannugol,"},{"book":"KUUƊE SAHAABAAƁE ƁEN","chapter":"1","verse":"2","text":"haa e ɲalaande ƴentineede makko, ɓawto o yamirde *sahaabaaɓe ɓe o suɓinoo ɓen immorde e *Ruuhu Seniiɗo on,"},{"book":"KUUƊE SAHAABAAƁE ƁEN","chapter":"1","verse":"3","text":"ɗun ko ɓen ɓe o hollitii himo wuuri ɓawto o wareede, ɓe o waɗani seedeeji ɗuuɗuɗi fii ummutal makko ngal. O feeɲani ɓe e nder balɗe cappanɗe nay, himo haalana ɓe fii *laamu Alla ngun."},{"book":"KUUƊE SAHAABAAƁE ƁEN","chapter":"1","verse":"4","text":"Ɲande goo, ko o wondi e maɓɓe, o yamirno ɓe wota ɓe woɗɗito *Yerusalaam, kono yo ɓe habbo fodaari Baabaajo on, o wi'i ɓe: «Ɗun ko ndin ndi mi wowlani on fii mun."},{"book":"KUUƊE SAHAABAAƁE ƁEN","chapter":"1","verse":"5","text":"Ko fii Yaayaa kaɲun ko ndiyan lootiraynoo, kono onon e nder balɗe nii ko Ruuhu Seniiɗo on lootirteɗon.»"},{"book":"KUUƊE SAHAABAAƁE ƁEN","chapter":"1","verse":"6","text":"Nde tawnoo hiɓe mottondiri takko makko, ɓe landii mo, ɓe wi'i: «Joomi, hara ko e on saa'i joɗɗintintaa laamu *Isra'iila ngun?»"},{"book":"KUUƊE SAHAABAAƁE ƁEN","chapter":"1","verse":"7","text":"O jaabii ɓe, o wi'i: «Wonaa onon haani andude fewndooji e saa'iiji ɗi Baabaajo on toɗɗori bawgal mun ngal e mun ɗin."},{"book":"KUUƊE SAHAABAAƁE ƁEN","chapter":"1","verse":"8","text":"Kono onon on heɓay bawgal nde Ruuhu Seniiɗo on ari e mon, wonon seedeeɓe an Yerusalaam e diiwal *Yahuuda ngal fow e diiwal *Samariiya ngal fow haa ka kattuɗe leyɗe.»"},{"book":"KUUƊE SAHAABAAƁE ƁEN","chapter":"1","verse":"9","text":"Ɓay o gaynii ɓe wowlande ɗun, wa fewndo ko ɓe ndaarata mo, o ƴentinaa, onsay duulere wirni mo e gite maɓɓe."},{"book":"KUUƊE SAHAABAAƁE ƁEN","chapter":"1","verse":"10","text":"Ko ɓe tiggitii ka kammu, fewndo ko o ƴentata, worɓe ɗiɗo ɓorniiɓe daneeji feeɲani ɓe, wi'i ɓe:"},{"book":"KUUƊE SAHAABAAƁE ƁEN","chapter":"1","verse":"11","text":"«Ko onon yo ɓe Jaliilu, ko honɗun dariɗon, hiɗon ndaara nguu kammu? Iisaa oo ƴentinaaɗo ka kammu e hakkunde mon artiroyay wano yiiruɗon o ƴentiniraama ka kammu nii.»"},{"book":"KUUƊE SAHAABAAƁE ƁEN","chapter":"1","verse":"12","text":"Onsay ɓe yiltitii Yerusalaam ɓe iwi e ngon fello wi'eteengo Fello *Zaytuuni woɗɗitorngo Yerusalaam yeru sagara yaadu happaandu e *ɲalaande fowteteende nden."},{"book":"KUUƊE SAHAABAAƁE ƁEN","chapter":"1","verse":"13","text":"Ɓay wonii ɓe hewtitii, ɓe naatiroyi ka suudu dow-dowru ndu ɓe woni weerude e mun ndun. Tawi ɓen ko Petruusu, e Yuuhanna e Yaaquuba e Andaraawu, kaɲun e Filiipu e Tooma e Bartolomaawu e Matta e Yaaquuba mo Alfaa e Sim'uunu tawdaaɗo e fedde *Zelotiiɓe ɓen, e Yahuuda mo Yaaquuba."},{"book":"KUUƊE SAHAABAAƁE ƁEN","chapter":"1","verse":"14","text":"Ɓe fow e nder nanondiral maɓɓe, ɓe duumii e toragol Alla, toroda e rewɓe ɓen wondude e Mariyama yumma Iisaa e neene-gootooɓe makko ɓen kanko Iisaa."},{"book":"KUUƊE SAHAABAAƁE ƁEN","chapter":"1","verse":"15","text":"E ɗen balɗe ɗon, Petruusu immii, o darii hakkunde musiɓɓe ɓen. Tawi ɓen mooɓinooɓe ɗon ko wa ɓe teemedere e noogayo. O wi'i ɓen:"},{"book":"KUUƊE SAHAABAAƁE ƁEN","chapter":"1","verse":"16","text":"«Musiɓɓe, bee ko windanoo kon waɗa, ɗun-le ko ko Ruuhu Seniiɗo on longinnoo Daawuuda kon, o *hiitii fii oo wi'eteeɗo Yudaasi ardinooɗo ɓee nangunooɓe Iisaa."},{"book":"KUUƊE SAHAABAAƁE ƁEN","chapter":"1","verse":"17","text":"On no tawdanoo e men, awa kadi himo marnoo geɓal e ɗee golle men.»"},{"book":"KUUƊE SAHAABAAƁE ƁEN","chapter":"1","verse":"18","text":"(Yudaasi hendorii ngesa mban njoddi janfa mun kan, ko ɗon fii makko lanniri hippagol, fecco e hakkunde, nder reedu makko ndun fow lancitii."},{"book":"KUUƊE SAHAABAAƁE ƁEN","chapter":"1","verse":"19","text":"Hakkee ko jeyaaɓe Yerusalaam ɓen fow andunoo fii ɗun, ɓe inni mban ngesa e haala maɓɓe ‹Hakel-Dama›, ko woni firo ɗun ko Ngesa Ƴiiƴan.)"},{"book":"KUUƊE SAHAABAAƁE ƁEN","chapter":"1","verse":"20","text":"«E hin-le no windii ka deftere Zabuura:"},{"book":"KUUƊE SAHAABAAƁE ƁEN","chapter":"1","verse":"21","text":"Kanko Petruusu o wi'i kadi: «Ko ɗun waɗi, bee goɗɗo e ɓee wondunooɓe e men fewndo ko jindideten e Iisaa Joomi on,"},{"book":"KUUƊE SAHAABAAƁE ƁEN","chapter":"1","verse":"22","text":"gila ko Yaayaa lootunoo mo haa ɲande o ƴentinaa hakkunde men, heɓoo ko wonda e men seeditoo fii ummutal makko ngal.»"},{"book":"KUUƊE SAHAABAAƁE ƁEN","chapter":"1","verse":"23","text":"Onsay ɓe ɓanni yimɓe ɗiɗo: goɗɗo on no wi'ee Yuusufu, ɗun ko Barsabaa jammaaɗo Yustuusa, oya on no wi'ee Matiyaasa."},{"book":"KUUƊE SAHAABAAƁE ƁEN","chapter":"1","verse":"24","text":"Onsay ɓe torii, ɓe wi'i: «Yaa an Joomiraaɗo Anduɗo ɓerɗe yimɓe fow, ɓanginan men ko hombo e ɓee ɗiɗo suɓiɗaa"},{"book":"KUUƊE SAHAABAAƁE ƁEN","chapter":"1","verse":"25","text":"fii ko lontoo Yudaasi e golle e sahaabankaaku mun, ɓay kanko Yudaasi o sortike, o yahii ka o muuyanaa ɗon.»"},{"book":"KUUƊE SAHAABAAƁE ƁEN","chapter":"1","verse":"26","text":"Ɓe waɗi urɓa hakkunde ɓen ɗiɗo, urɓa on hawri e Matiyaasa, on tawtinaa sahaabaaɓe ɓen sappoo e go'o."}]}