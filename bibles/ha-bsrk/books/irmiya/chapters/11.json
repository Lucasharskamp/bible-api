{"data":[{"book":"Irmiya","chapter":"11","verse":"1","text":"Ga maganar da ta zo wa Irmiya daga wurin Ubangiji."},{"book":"Irmiya","chapter":"11","verse":"2","text":"“Ka saurari zancen wannan alkawari ka kuma faɗe su ga mutanen Yahuda da kuma waɗanda suke zaune a Urushalima."},{"book":"Irmiya","chapter":"11","verse":"3","text":"Ka faɗa musu cewa ga abin da Ubangiji, Allah na Isra’ila yana cewa, ‘La’ananne ne wanda bai kula da zancen alkawarin nan ba,"},{"book":"Irmiya","chapter":"11","verse":"4","text":"zancen da na umarci kakanni-kakanninku sa’ad da na fitar da su daga Masar, daga cikin tanderun narkewar ƙarfe.’ Na ce, ‘Ku yi mini biyayya ku kuma aikata kowane abin da na umarce ku, za ku kuwa zama mutanena, ni kuwa zan zama Allahnku."},{"book":"Irmiya","chapter":"11","verse":"5","text":"Sa’an nan zan cika rantsuwar da na yi wa kakanni-kakanninku, da zan ba su ƙasa mai zub da madara da kuma zuma’ ƙasar da kuka mallaka a yau.”"},{"book":"Irmiya","chapter":"11","verse":"6","text":"Sai Ubangiji ya ce mini, “Ka yi shelar dukan maganan nan a biranen Yahuda da titunan Urushalima duka cewa, ‘Su saurari zancen alkawarin nan, su aikata."},{"book":"Irmiya","chapter":"11","verse":"7","text":"Daga lokacin da na fitar da kakanni-kakanninku daga Masar har yă zuwa yau, na gargaɗe su sau da sau, ina cewa, “Ku yi mini biyayya.”"},{"book":"Irmiya","chapter":"11","verse":"8","text":"Amma ba su kasa kunne ko su saurara ba, a maimako, sai suka bi taurinkai na mugayen zukatansu. Saboda haka na kawo musu dukan la’anonin alkawarin da na riga na umarce su, su bi amma ba su kiyaye ba.’ ”"},{"book":"Irmiya","chapter":"11","verse":"9","text":"Sa’an nan Ubangiji ya ce mini, “Akwai maƙarƙashiya a cikin mutanen Yahuda da waɗanda suke zaune a Urushalima."},{"book":"Irmiya","chapter":"11","verse":"10","text":"Sun koma ga zunuban kakanni kakanninsu, waɗanda suka ƙi su saurari maganata. Suka bi waɗansu alloli don su bauta musu. Da gidan Isra’ila da kuma gidan Yahuda duk sun take alkawarin da na yi da kakanni kakanninsu."},{"book":"Irmiya","chapter":"11","verse":"11","text":"Saboda haka ga abin da Ubangiji yana cewa, ‘Zan kawo masifa a kansu wadda ba za su iya tsere mata ba. Ko da yake suna kuka gare ni, ba zan saurare su ba."},{"book":"Irmiya","chapter":"11","verse":"12","text":"Garuruwan Yahuda da mutanen Urushalima za su tafi su yi kuka ga allolin da suke ƙona wa turare, amma ba za su taimake su ba sam sa’ad da masifar ta auku."},{"book":"Irmiya","chapter":"11","verse":"13","text":"Kuna da alloli masu yawa yadda kuke da garuruwa, ya Yahuda; kuma bagadan da kuka yi don ƙona turare wa allahn nan Ba’al abin kunya sun yi yawa kamar titunan Urushalima.’"},{"book":"Irmiya","chapter":"11","verse":"14","text":"“Kada ka yi addu’a domin wannan mutane ko ka miƙa wani roƙo ko kuka dominsu, domin ba zan saurara ba sa’ad da suka kira gare ni a lokacin ƙuncinsu."},{"book":"Irmiya","chapter":"11","verse":"15","text":"“Mene ne ƙaunatacciyata take yi a haikali"},{"book":"Irmiya","chapter":"11","verse":"16","text":"Ubangiji ya kira ki itacen zaitun mai inuwa"},{"book":"Irmiya","chapter":"11","verse":"17","text":"Ubangiji Maɗaukaki, wanda ya dasa ki, ya furta miki masifa, domin gidan Isra’ila da kuma gidan Yahuda sun aikata mugunta suka kuma tsokane ni in yi fushi ta wurin ƙona wa Ba’al turare."},{"book":"Irmiya","chapter":"11","verse":"18","text":"Domin Ubangiji ya bayyana mini maƙarƙashiyarsu, na santa, gama a wannan lokaci ya nuna mini abin da suke yi."},{"book":"Irmiya","chapter":"11","verse":"19","text":"Na kasance kamar ɗan rago marar faɗa wanda aka kai mayanka; ban gane cewa sun ƙulla mini maƙarƙashiya, suna cewa,"},{"book":"Irmiya","chapter":"11","verse":"20","text":"Amma, ya Ubangiji Maɗaukaki, kai da kake yin shari’a da adalci"},{"book":"Irmiya","chapter":"11","verse":"21","text":"“Saboda haka ga abin da Ubangiji yana cewa game da mutanen Anatot, waɗanda suke neman ranka suna kuma cewa, ‘Kada ka yi annabci da sunan Ubangiji in ba haka za ka mutu a hannunmu’"},{"book":"Irmiya","chapter":"11","verse":"22","text":"saboda haka ga abin da Ubangiji Maɗaukaki yana cewa, ‘Zan hukunta su. Samarinsu za su mutu ta wurin takobi, ’ya’yansu maza da mata kuwa ta wurin yunwa."},{"book":"Irmiya","chapter":"11","verse":"23","text":"Babu raguwar da za a bar musu, domin zan kawo masifa a kan mutanen Anatot a shekarar hukuncinsu.’ ”"}]}