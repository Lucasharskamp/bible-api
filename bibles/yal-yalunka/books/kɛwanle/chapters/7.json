{"data":[{"book":"Kɛwanle","chapter":"7","verse":"1","text":"Saraxarali Kuntigi Singen yi a fala, a naxa, “Feen naxan falaxi i xun ma, ɲɔndin na a ra ba?”"},{"book":"Kɛwanle","chapter":"7","verse":"2","text":"Etiyɛn yi a yabi, a naxa, “N fafane nun ngaxakedenne, ɛ tuli mati n xuiin na. En benba Iburahima yi Mesopotamiya yamanani waxatin naxan yi benun a xa dɔxɔ Xarani taani, Ala Binyen Kanna a yɛtɛ makɛnɛn nɛn a xa."},{"book":"Kɛwanle","chapter":"7","verse":"3","text":"Ala yi a fala a xa, a naxa, ‘Keli i ya yamanan nun i xabilani. Siga na yamanani, n naxan yitama i ra.’7.3 Dunuɲa Fɔlɔn 12.1"},{"book":"Kɛwanle","chapter":"7","verse":"4","text":"Nayi, a keli Kalidi kaane yamanani, a sa dɔxɔ Xarani taani. A fafe to faxa, Ala yi a rafa yamanani ito yi, ɛ dɔxi dɛnaxan yi iki."},{"book":"Kɛwanle","chapter":"7","verse":"5","text":"Ala mi bɔxɔ yo fi Iburahima ma yamanani ito yi na waxatini hali san tide keden ɲɔxɔn. Koni Ala a tuli sa nɛn, a yamanani ito findima nɛn a tan nun a bɔnsɔnna gbeen na. Anu, dii yo mi yi a yii na waxatini."},{"book":"Kɛwanle","chapter":"7","verse":"6","text":"Ala ito nan falaxi, a naxa, ‘I bɔnsɔnna dɔxɔma nɛn yamana gbɛtɛ yi, e konna mi dɛnaxan yi, e yi tɔrɔ ɲɛɛ kɛmɛ naanin konyiyani."},{"book":"Kɛwanle","chapter":"7","verse":"7","text":"Koni e na lu siyaan naxan bun konyiyani, n na makitima nɛn. Na xanbi ra, e minima nɛn na yamanani, e yi fa n batu be.’7.6-7 Dunuɲa Fɔlɔn 15.13-14 nun Xɔrɔyaan 3.12"},{"book":"Kɛwanle","chapter":"7","verse":"8","text":"Na xanbi ra, Ala yi banxulan tiin layirin xidi e nun Iburahima tagi. Na xanbi ra, a yi Isiyaga bari, a yi a banxulan a xii solomasɛxɛde lɔxɔni. Isiyaga fan yi Yaxuba banxulan. Yaxuba fan yi en benba fu nun firinne banxulan.”"},{"book":"Kɛwanle","chapter":"7","verse":"9","text":"“Awa, Yusufu a fe xɔxɔlɔnyaan ma, en benbane yi a mati Misiran kaane ma. Koni Ala yi a xɔn."},{"book":"Kɛwanle","chapter":"7","verse":"10","text":"Ala yi a xunba a tɔrɔn birin yi. A yi xaxilimayaan fi Yusufu ma, a yi a rafan Misiran mangan ma. A yi Yusufu dɔxɔ Misiran yamanan xun na e nun a banxi yi feene birin."},{"book":"Kɛwanle","chapter":"7","verse":"11","text":"Nba, fitina kamɛn yi so Misiran yamanan nun Kanan yamanani, tɔrɔn yi gbo ayi. Donse yo mi yi fa en benbane yii."},{"book":"Kɛwanle","chapter":"7","verse":"12","text":"Koni Yaxuba a mɛ waxatin naxan yi, a murutun yi Misiran yi, a yi en benbane rasiga a singeni."},{"book":"Kɛwanle","chapter":"7","verse":"13","text":"E sigan firindeni, Yusufu yi a yɛtɛ yita a ngaxakedenne ra. Misiran mangan Yusufu kon kaane fe kolon na waxatin nin."},{"book":"Kɛwanle","chapter":"7","verse":"14","text":"Na xanbi ra, Yusufu yi xɛraan nasiga a fafe Yaxuba nun a denbayaan birin tongodeni, muxu tonge solofere e nun suulun nan yi e birin malanxin na."},{"book":"Kɛwanle","chapter":"7","verse":"15","text":"Yaxuba yi siga Misiran yi, a faxa dɛnaxan yi e nun en benbane."},{"book":"Kɛwanle","chapter":"7","verse":"16","text":"Yamaan yi siga e binbine ra Siken taani. Iburahima gaburun naxan sara Hamori a diine ma Siken taani gbetin na, yamaan yi sa e maluxun mɛnni.”"},{"book":"Kɛwanle","chapter":"7","verse":"17","text":"“Ala Iburahima tuli sa naxan na, na rakamali waxatin yi maso, en ma yamaan yi wuya ayi Misiran yi."},{"book":"Kɛwanle","chapter":"7","verse":"18","text":"Na danguxina, Manga gbɛtɛ yi dɔxɔ Misiran yi naxan mi yi Yusufu kolon."},{"book":"Kɛwanle","chapter":"7","verse":"19","text":"Na Mangan yi en ma yamaan yanfa, e yi en benbane tɔrɔ, a yi e karahan alogo e xa e diine rabeɲin, e faxa."},{"book":"Kɛwanle","chapter":"7","verse":"20","text":"Musa bari na waxatin nin, a yi Ala kɛnɛn han! A lu nɛn a fafe konni han kike saxan."},{"book":"Kɛwanle","chapter":"7","verse":"21","text":"A ba a fafe konni waxatin naxan yi, Misiran mangana dii tɛmɛn yi sa a tongo, a yi a maxuru, a yi a findi a dii xɛmɛn na."},{"book":"Kɛwanle","chapter":"7","verse":"22","text":"E yi Musa xaran Misiran kaane fe kolonna birin ma, a yi sɛnbɛn sɔtɔ a falan nun a kɛwanli.”"},{"book":"Kɛwanle","chapter":"7","verse":"23","text":"“Musa barin to ɲɛɛ tonge naanin sɔtɔ, a ngaxakeden Isirayila kaan bonne xɔntɔn xɔnla yi a suxu."},{"book":"Kɛwanle","chapter":"7","verse":"24","text":"A yi Misiran kaana nde to a ngaxakedenna nde tɔrɛ, a yi a xun mayɛngɛ, a yi a gbeen ɲɔxɔ, a Misiran kaan faxa."},{"book":"Kɛwanle","chapter":"7","verse":"25","text":"A yengi yi a ma a a kon kaane yi a famuma nɛn a Ala yi waxi e xunba feni a tan nan xɔn. Koni e mi a famu mumɛ!"},{"book":"Kɛwanle","chapter":"7","verse":"26","text":"Na xɔtɔn bode a yi Isirayila kaan muxu firin to yɛngɛ, a kata e tagini tɔndeni. A yi a fala e xa, a naxa, ‘Ngaxakedenmane nan ɛ ra, nanfera ɛ ɛ bode tɔrɔma?’"},{"book":"Kɛwanle","chapter":"7","verse":"27","text":"Koni naxan yi a boden ɲaxankatama, na yi Musa radinɲɛ ayi, a yi a fala, a naxa, ‘Nde i findixi mangan nun kitisaan na nxu xun na?"},{"book":"Kɛwanle","chapter":"7","verse":"28","text":"I waxi n fan faxa feen nin ba alo i Misiran kaan faxa kii naxan yi xoro?’"},{"book":"Kɛwanle","chapter":"7","verse":"29","text":"Musa to na mɛ, a yi a gi, a siga Midiyan yamanani. A dii xɛmɛ firin sɔtɔ mɛnni.”"},{"book":"Kɛwanle","chapter":"7","verse":"30","text":"“Awa, ɲɛɛ tonge naanin danguxina, malekan yi mini kɛnɛnni Musa xa tɛɛn yiyani fɔtɔndin tagi Sinayi geyaan dɛxɔn ma burunna ra."},{"book":"Kɛwanle","chapter":"7","verse":"31","text":"Musa na to waxatin naxan yi, a kabɛ. A to yi a masoma a ra alogo a xa a yigbɛ, Marigin xuiin yi mini, a naxa,"},{"book":"Kɛwanle","chapter":"7","verse":"32","text":"‘I benbane Ala nan n tan na, Iburahimaa Ala nun Isiyagaa Ala nun Yaxubaa Ala.’ Musa yi gaxu, a xuruxurun, a mi fa susu a matoɛ."},{"book":"Kɛwanle","chapter":"7","verse":"33","text":"Marigin yi a fala a xa, a naxa, ‘I ya sankidine ba i sanni amasɔtɔ i tixi dɛnaxan yi, bɔxɔ sariɲanxin na a ra."},{"book":"Kɛwanle","chapter":"7","verse":"34","text":"N bata n ma yamana tɔrɔn to Misiran yamanani, n bata e kutun xuiin mɛ, n bata fa e xunbadeni. Fa iki, n xa i xɛ Misiran yamanani.’ ”7.27-34 A mato Xɔrɔyaan 2.14 han 3.10 kui."},{"book":"Kɛwanle","chapter":"7","verse":"35","text":"“Na Musa kedenna nan yi a ra Isirayila kaane bata yi e mɛ naxan na nun, e yi a fala, e naxa, ‘Nde i findixi mangan nun kitisaan na?’ Ala a tan nan nasiga e mangan nun e xunbaan na fata malekan fala xuiin na naxan mini kɛnɛnni a xa fɔtɔndini."},{"book":"Kɛwanle","chapter":"7","verse":"36","text":"Musa e ramini nɛn na yi, a kabanako feene nun taxamasenne liga Misiran yi e nun Baa Gbeeli, e nun tonbonni ɲɛɛ tonge naanin."},{"book":"Kɛwanle","chapter":"7","verse":"37","text":"Na Musa nan ito ra naxan a fala Isirayila kaane xa, a naxa, ‘Ala nabina nde raminima nɛn ɛ yɛ, naxan luma alo n tan.’7.37 Sariyane 18.15"},{"book":"Kɛwanle","chapter":"7","verse":"38","text":"A tan nan yi yamaan yɛ tonbonni, e nun malekan nan yi a ra naxan yi falan tima a xa Sinayi geyaan fari, a yi falane sɔtɔ naxanye nii rakisin fima muxune ma alogo a xa ne radangu en ma.”"},{"book":"Kɛwanle","chapter":"7","verse":"39","text":"“Koni en benbane mi tin a falan suxɛ, e yi e mɛ a ra, xɛtɛ xɔnla yi e suxu Misiran yi."},{"book":"Kɛwanle","chapter":"7","verse":"40","text":"E yi a fala Haruna xa, e naxa, ‘Ala gbɛtɛne rafala en xa naxan tima en yɛɛ ra amasɔtɔ Musa naxan en naminixi Misiran yamanani, en mi a kolon naxan a sɔtɔxi.’7.40 Xɔrɔyaan 32.1 nun 32.23"},{"book":"Kɛwanle","chapter":"7","verse":"41","text":"Nayi, e ɲinge dii sawuran nafala e suxuren na, e saraxan ba na xa, e yi sɛwa e yɛtɛna se rafalaxina fe ra."},{"book":"Kɛwanle","chapter":"7","verse":"42","text":"Na ma, Ala yi xɛtɛ e fɔxɔ ra, a yi e lu kore xɔnna yanban seene batuɛ alo a sɛbɛxi nabine kitabune kui kii naxan yi, a naxa, ‘Ɛ tan Isirayila yamaan to yi tonbon yireni ɲɛɛ tonge naanin, ɛ saraxane ba nɛn n tan xa ba?"},{"book":"Kɛwanle","chapter":"7","verse":"43","text":"Ɛ Mɔlɔkɔ suxuren batu bubun7.43 bubuna: Bubuni itoe yi rafalaxi sube kidine nan na naxanye singanxi xalanbene ra. E yi e maxalima yirene yi e nɛma sigatini waxatin naxan yi. nan xali, e nun Ramafan saren suxurena, ɛ suxuren naxanye rafalaxi ɛ batu seene ra. Nanara, n na ɛ xalima nɛn konyiyani Babilɔn xanbi ra.’ ”7.43 Amosi 5.25-27 Mɔlɔkɔ findixi suxuren nan na muxune yi e diine bama saraxan na naxan xa. Siyana ndee yi Mɔlɔkɔ nun Ramafan kolonxi e alane nan na na waxatini."},{"book":"Kɛwanle","chapter":"7","verse":"44","text":"“Layiri sereyaan bubun7.44 Xɔrɔyaan 25.9 yi en benbane yii tonbonni. A yi tixi alo Ala a yɛba Musa xa kii naxan yi a yi a misaala yita a ra."},{"book":"Kɛwanle","chapter":"7","verse":"45","text":"E to na sɔtɔ, en benbane yi a xali e yii Yosuwe a mangayaan bun ma, e yi en ma bɔxɔn tongoma siyane yii waxatin naxan yi, Ala yi siyaan naxanye kedima e yɛɛ ra. A yi lu en ma bɔxɔni han Dawuda waxatini."},{"book":"Kɛwanle","chapter":"7","verse":"46","text":"Dawuda yi Alaa hinanna sɔtɔ, a yi a maxɔdin alogo a xa nɔ Yaxubaa Ala Batu Banxin tiyɛ."},{"book":"Kɛwanle","chapter":"7","verse":"47","text":"Koni Sulemani nan banxin ti a xa.”"},{"book":"Kɛwanle","chapter":"7","verse":"48","text":"“Koni Kore Xɔnna Ala mi dɔxɔma muxune banxi tixine kui, alo nabina a falaxi kii naxan yi, a naxa,"},{"book":"Kɛwanle","chapter":"7","verse":"49","text":"‘Marigin naxa:"},{"book":"Kɛwanle","chapter":"7","verse":"50","text":"N tan xa mi seni itoe birin nafalaxi ba?’ ”7.49-50 Esayi 66.1-2"},{"book":"Kɛwanle","chapter":"7","verse":"51","text":"“Ɛ tan yama murutɛxina, ɛ bɔɲɛne nun ɛ tunle luxi alo Ala kolontarene. Ɛ Alaa Nii Sariɲanxin matandima alo ɛ benbane!"},{"book":"Kɛwanle","chapter":"7","verse":"52","text":"Ɛ benbane mi nabiin mundun bɛsɛnxɔnya? E nabine faxa nɛn, naxanye Tinxinna Kanna fa feen fala. Iki ɛ fan bata a tan yɛtɛɛn yanfa, ɛ yi a faxa."},{"book":"Kɛwanle","chapter":"7","verse":"53","text":"Ɛ tan bata Alaa sariyan sɔtɔ fata malekane ra, koni ɛ mi a suxi!”"},{"book":"Kɛwanle","chapter":"7","verse":"54","text":"E to na mɛ, e bɔɲɛn yi te, han e yi e ɲinne raxin!"},{"book":"Kɛwanle","chapter":"7","verse":"55","text":"Koni Etiyɛn yi lugoxi Alaa Nii Sariɲanxin na, a koren mato, a yi Ala nɔrɔn to, Yesu yi tixi Ala yiifanna ma."},{"book":"Kɛwanle","chapter":"7","verse":"56","text":"A yi a fala, a naxa, “A mato! N kore xɔnna rabixin toma, Muxuna Dii Xɛmɛn tixi Ala yiifanna ma!”"},{"book":"Kɛwanle","chapter":"7","verse":"57","text":"E yi sɔnxɔ gbeeni te. E yi e yiine sa e tunle dɛ ra. E birin yi gbisin a xili ma."},{"book":"Kɛwanle","chapter":"7","verse":"58","text":"E yi a bubu, e a ramini taani, e sa a magɔlɔn han a faxa. Na feen serene yi e dugine taxuma banxulanna nde ra, naxan yi xili Sɔli."},{"book":"Kɛwanle","chapter":"7","verse":"59","text":"E yi Etiyɛn magɔlɔnma waxatin naxan yi, Etiyɛn yi lu Ala maxandɛ, a naxa, “Marigi Yesu, n niin nasuxu!”"},{"book":"Kɛwanle","chapter":"7","verse":"60","text":"A yi a xinbi sin, a yi gbelegbele, a naxa, “Marigina, i nama e suxu e yulubini ito ra.” A yelin xanbin na falɛ, sayaan yi a li."}]}