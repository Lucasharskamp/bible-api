{"data":[{"book":"Wakolosai","chapter":"3","verse":"1","text":"Basi, kwa kuwa mmefufuliwa pamoja na Kristo, yatafuteni yaliyo juu, Kristo alikoketi mkono wa kuume wa Mungu."},{"book":"Wakolosai","chapter":"3","verse":"2","text":"Yafikirini mambo yaliyo juu, wala si ya duniani."},{"book":"Wakolosai","chapter":"3","verse":"3","text":"Kwa maana ninyi mlikufa, nao uhai wenu sasa umefichwa pamoja na Kristo katika Mungu."},{"book":"Wakolosai","chapter":"3","verse":"4","text":"Wakati Kristo, aliye uzima wenu, atakapotokea, ndipo nanyi mtakapotokea pamoja naye katika utukufu."},{"book":"Wakolosai","chapter":"3","verse":"5","text":"Kwa hiyo, ueni kabisa chochote kilicho ndani yenu cha asili ya kidunia: yaani uasherati, uchafu, tamaa mbaya, mawazo mabaya na ulafi, ambayo ndiyo ibada ya sanamu."},{"book":"Wakolosai","chapter":"3","verse":"6","text":"Kwa sababu ya mambo haya, ghadhabu ya Mungu inakuja."},{"book":"Wakolosai","chapter":"3","verse":"7","text":"Ninyi pia zamani mlienenda katika mambo haya mlipoishi maisha hayo."},{"book":"Wakolosai","chapter":"3","verse":"8","text":"Lakini sasa yawekeni mbali nanyi mambo kama haya yote: yaani hasira, ghadhabu, uovu, masingizio na lugha chafu kutoka midomoni mwenu."},{"book":"Wakolosai","chapter":"3","verse":"9","text":"Msiambiane uongo, kwa maana mmevua kabisa utu wenu wa kale pamoja na matendo yake,"},{"book":"Wakolosai","chapter":"3","verse":"10","text":"nanyi mmevaa utu mpya, unaofanywa upya katika ufahamu sawasawa na mfano wa Muumba wake."},{"book":"Wakolosai","chapter":"3","verse":"11","text":"Hapa hakuna Myunani wala Myahudi, aliyetahiriwa wala asiyetahiriwa, asiyestaarabika wala aliyestaarabika, mtumwa wala mtu huru, bali Kristo ni yote, na ndani ya wote."},{"book":"Wakolosai","chapter":"3","verse":"12","text":"Kwa hiyo, kwa kuwa ninyi mmekuwa wateule wa Mungu, watakatifu wapendwao sana, jivikeni moyo wa huruma, utu wema, unyenyekevu, upole na uvumilivu."},{"book":"Wakolosai","chapter":"3","verse":"13","text":"Vumilianeni na kusameheana mtu akiwa na lalamiko lolote dhidi ya mwenzake. Sameheaneni kama vile Bwana alivyowasamehe ninyi."},{"book":"Wakolosai","chapter":"3","verse":"14","text":"Zaidi ya maadili haya yote jivikeni upendo, ambao ndio unaofunga kila kitu pamoja katika umoja mkamilifu."},{"book":"Wakolosai","chapter":"3","verse":"15","text":"Amani ya Kristo na itawale mioyoni mwenu, kwa kuwa ninyi kama viungo vya mwili mmoja mmeitiwa amani. Tena kuweni watu wa shukrani."},{"book":"Wakolosai","chapter":"3","verse":"16","text":"Neno la Kristo na likae kwa wingi ndani yenu, mkifundishana na kuonyana katika hekima yote, mkimwimbia Mungu zaburi, nyimbo na tenzi za rohoni, huku mkiwa na shukrani mioyoni mwenu."},{"book":"Wakolosai","chapter":"3","verse":"17","text":"Lolote mfanyalo, ikiwa ni kwa neno au kwa tendo, fanyeni yote katika jina la Bwana Yesu, mkimshukuru Mungu Baba katika yeye."},{"book":"Wakolosai","chapter":"3","verse":"18","text":"Ninyi wake, watiini waume zenu, kama inavyostahili katika Bwana."},{"book":"Wakolosai","chapter":"3","verse":"19","text":"Ninyi waume, wapendeni wake zenu, wala msiwe na uchungu dhidi yao."},{"book":"Wakolosai","chapter":"3","verse":"20","text":"Enyi watoto, watiini wazazi wenu katika mambo yote, kwa maana hivi ndivyo inavyompendeza Bwana."},{"book":"Wakolosai","chapter":"3","verse":"21","text":"Ninyi akina baba, msiwachokoze watoto wenu, wasije wakakata tamaa."},{"book":"Wakolosai","chapter":"3","verse":"22","text":"Ninyi watumwa, watiini mabwana zenu wa hapa duniani katika mambo yote. Fanyeni hivyo si wakiwepo tu, wala si kwa kutafuta upendeleo wao, bali kwa moyo mnyofu na kumcha Bwana."},{"book":"Wakolosai","chapter":"3","verse":"23","text":"Lolote mfanyalo, fanyeni kwa moyo kama watu wanaomtumikia Bwana, na si wanadamu,"},{"book":"Wakolosai","chapter":"3","verse":"24","text":"kwa kuwa mnajua kwamba mtapokea urithi wenu kutoka kwa Bwana ukiwa thawabu yenu. Ni Bwana Yesu Kristo mnayemtumikia."},{"book":"Wakolosai","chapter":"3","verse":"25","text":"Yeyote atendaye mabaya atalipwa kwa ajili ya mabaya yake, wala hakuna upendeleo."}]}