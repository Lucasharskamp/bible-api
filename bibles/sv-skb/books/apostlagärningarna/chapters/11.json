{"data":[{"book":"Apostlagärningarna","chapter":"11","verse":"1","text":"Apostlarna och bröderna runt om i Judéen fick höra att även hedningarna hade tagit emot Guds ord. [Petrus stannade några dagar i Caesarea, se Apg 10:48. Under tiden spred sig ryktet om vad som hänt snabbt.]"},{"book":"Apostlagärningarna","chapter":"11","verse":"2","text":"När Petrus kom upp till Jerusalem började de omskurna [den gruppen av messiastroende judar som ansåg att hedningar först var tvungna att bli proselyter, och männen även omskära sig, innan de kunde bli kristna] att strida mot (tog avstånd, separerade sig från, angrep) Petrus."},{"book":"Apostlagärningarna","chapter":"11","verse":"3","text":"De sade: ”Du har varit inne hos oomskurna män och [till och med] ätit med dem!”"},{"book":"Apostlagärningarna","chapter":"11","verse":"4","text":"Petrus förklarade då steg för steg vad som hade hänt [han återger kortfattat händelserna i föregående kapitel]:"},{"book":"Apostlagärningarna","chapter":"11","verse":"5","text":"”Jag var i staden Joppe, och medan jag bad kom jag i hänryckning och fick se en syn. Det kom ner något som liknade en stor linneduk. Fäst i sina fyra hörn sänktes den ner från himlen och kom till mig."},{"book":"Apostlagärningarna","chapter":"11","verse":"6","text":"När jag såg efter och studerade den närmare, fick jag se jordens fyrfotadjur, både vilda och tama, och kräldjur och himlens fåglar. [Sådana djur som hade förklarats orena, se Apg 10:12; 3 Mos 11.]"},{"book":"Apostlagärningarna","chapter":"11","verse":"7","text":"Jag hörde också en röst som sade till mig: ’Res dig upp, Petrus, slakta och ät!’"},{"book":"Apostlagärningarna","chapter":"11","verse":"8","text":"Jag svarade: ’Nej, verkligen inte, Herre! Det har aldrig kommit något [ceremoniellt] oheligt eller orent i min mun.’"},{"book":"Apostlagärningarna","chapter":"11","verse":"9","text":"För andra gången talade en röst från himlen: ’Vad Gud har förklarat rent ska inte du kalla orent.’"},{"book":"Apostlagärningarna","chapter":"11","verse":"10","text":"Detta hände tre gånger, och sedan drogs alltsammans upp till himlen."},{"book":"Apostlagärningarna","chapter":"11","verse":"11","text":"Samtidigt stod tre män utanför huset där vi var. De hade skickats till mig från Caesarea [Maritima, som låg fem mil norr om Joppe längs med kusten]."},{"book":"Apostlagärningarna","chapter":"11","verse":"12","text":"Anden [den helige Ande] sade till mig att jag skulle gå med dem utan att tveka. Dessa sex [judiska] bröder [som är med mig här som vittnen] följde också med mig [till Caesarea], och vi kom in i mannens [Cornelius] hus. [Att det var totalt sju vittnen, sex män plus Petrus, kan ha betydelse. Sju sigill beseglade ofta viktiga romerska dokument.]"},{"book":"Apostlagärningarna","chapter":"11","verse":"13","text":"Han berättade för oss hur han hade sett ängeln stå i hans hus och säga: ’Skicka bud till Joppe och hämta hit Simon som kallas Petrus."},{"book":"Apostlagärningarna","chapter":"11","verse":"14","text":"Han ska tala till dig, och genom de orden ska du bli frälst, du och hela din familj.’"},{"book":"Apostlagärningarna","chapter":"11","verse":"15","text":"När jag började tala föll den helige Ande över dem, så som han föll över oss under den första tiden. [Apg 2:1-4]"},{"book":"Apostlagärningarna","chapter":"11","verse":"16","text":"Då kom jag ihåg vad Herren hade sagt [innan han for upp till himlen, se Apg 1:5]: ’Johannes döpte med vatten, men ni ska bli döpta i den helige Ande.’"},{"book":"Apostlagärningarna","chapter":"11","verse":"17","text":"Om nu Gud gav dem samma gåva som han gav oss när vi kom till tro på Herren Jesus den Smorde (Messias, Kristus), vem var då jag att kunna hindra Gud?”"},{"book":"Apostlagärningarna","chapter":"11","verse":"18","text":"När de hörde detta lugnade de sig, och de prisade Gud och sade: ”Till och med åt hedningarna har Gud alltså skänkt omvändelsen som ger liv.”"},{"book":"Apostlagärningarna","chapter":"11","verse":"19","text":"De [grekisktalande judarna i Judéen] som hade skingrats under den förföljelse som började med Stefanos, kom ända till:"},{"book":"Apostlagärningarna","chapter":"11","verse":"20","text":"Men bland dem som kommit till Antiokia fanns det några män [som flytt från Jerusalem och som ursprungligen var] från Cypern och Kyrene [vid Nordafrikas kust]. De talade också till grekerna [i staden] och predikade evangeliet (det glada budskapet) om Herren Jesus."},{"book":"Apostlagärningarna","chapter":"11","verse":"21","text":"Herrens hand var med dem (Guds närvaro var påtaglig runt dem), och ett stort antal kom till tro och vände om (kapitulerade, överlämnade sig) till Herren. [Antiokia var en mångkulturell stad. Många icke-judar lämnade nu sin tro på hedniska avgudar som Apollo, Artemis, Zeus och Baal.]"},{"book":"Apostlagärningarna","chapter":"11","verse":"22","text":"Ryktet om detta kom till församlingen i Jerusalem, och de skickade då Barnabas till Antiokia. [Barnabas var en lämplig kandidat, han kände till området väl eftersom han var född på Cypern, se Apg 4:36.]"},{"book":"Apostlagärningarna","chapter":"11","verse":"23","text":"När han kom dit och fick se Guds nåd över dem [Guds favör, Andens frukt (Gal 5:22-23) och de andliga gåvorna (1 Kor 12:8-11; 12:28-31; Ef 4:11; 1 Pet 4:10-11) i tjänst], blev han glad och uppmuntrade (förmanade) dem alla att helhjärtat hålla sig till Herren,"},{"book":"Apostlagärningarna","chapter":"11","verse":"24","text":"för han var en god man (hade ett generöst och öppet hjärta), och var fylld av den helige Ande och full av tro. En stor skara människor fördes till Herren."},{"book":"Apostlagärningarna","chapter":"11","verse":"25","text":"Barnabas for sedan till Tarsus för att försöka söka upp (leta efter) Saulus. [Ordet indikerar att det var en viss ansträngning involverad i sökandet.]"},{"book":"Apostlagärningarna","chapter":"11","verse":"26","text":"När han hade hittat honom, tog han med sig honom till Antiokia. Under ett års tid var de tillsammans med församlingen och undervisade ett stort antal människor."},{"book":"Apostlagärningarna","chapter":"11","verse":"27","text":"Vid den tiden [när Barnabas och Saulus var i Antiokia] kom några profeter från Jerusalem ner till Antiokia. [Nya testamentet använder sig av det hebreiska topografiska sättet att ange alla riktningar ”ned från Jerusalem”, eftersom staden ligger på högre höjd.]"},{"book":"Apostlagärningarna","chapter":"11","verse":"28","text":"En av dem som hette Agabos steg fram och förutsade genom Anden att en svår svält skulle drabba hela världen [det romerska riket] – den kom också under Claudius regering."},{"book":"Apostlagärningarna","chapter":"11","verse":"29","text":"Då beslöt lärjungarna att var och en skulle skicka så mycket han kunde för att hjälpa bröderna som bodde i Judéen."},{"book":"Apostlagärningarna","chapter":"11","verse":"30","text":"De gjorde så och sände hjälpen med Barnabas och Saulus till de äldste [församlingsledarna i Jerusalem]."}]}