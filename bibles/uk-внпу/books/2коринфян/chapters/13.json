{"data":[{"book":"2 Коринфян","chapter":"13","verse":"1","text":"Оце втретє йду до вас. «Нехай кожне слово підтвердиться устами двох або трьох свідків»13:1 Див. Повт. 19:15.."},{"book":"2 Коринфян","chapter":"13","verse":"2","text":"Як я попереджав, коли був у вас удруге, так і зараз, коли відсутній, попереджаю тих, що раніше згрішили, і всіх інших: якщо прийду знову, то нікого не щадитиму."},{"book":"2 Коринфян","chapter":"13","verse":"3","text":"Адже ви шукаєте доказу того, що через мене говорить Христос. Він не безсилий, але сильний у вас,"},{"book":"2 Коринфян","chapter":"13","verse":"4","text":"бо хоч Він і був розіп’ятий у слабкості, проте живе завдяки Божій силі. Адже і ми слабкі в Ньому, але завдяки Божій силі будемо жити з Ним для вас."},{"book":"2 Коринфян","chapter":"13","verse":"5","text":"Перевіряйте самих себе, чи ви у вірі; випробовуйте себе. Хіба ви не знаєте, що Ісус Христос живе у вас? Звичайно, якщо ви пройшли це випробування."},{"book":"2 Коринфян","chapter":"13","verse":"6","text":"А щодо нас, сподіваюся, ви зрозумієте, що ми пройшли це випробування."},{"book":"2 Коринфян","chapter":"13","verse":"7","text":"Тепер ми молимося Богові, щоб ви не чинили ніякого зла. Не для того, щоб здавалося, ніби ми пройшли випробування. Робіть добро, навіть тоді, коли здаватиметься, що ми не пройшли його."},{"book":"2 Коринфян","chapter":"13","verse":"8","text":"Адже ми нічого не можемо робити проти істини, а лише заради істини."},{"book":"2 Коринфян","chapter":"13","verse":"9","text":"Ми радіємо, коли ми слабкі, а ви сильні. За це й молимося – за ваше вдосконалення."},{"book":"2 Коринфян","chapter":"13","verse":"10","text":"Тому я й пишу вам це, поки мене з вами немає, щоб, коли буду з вами, мені не довелося бути суворим, використовуючи владу, яку дав мені Господь, щоб зміцнювати, а не руйнувати."},{"book":"2 Коринфян","chapter":"13","verse":"11","text":"І наостанок, брати, заохочую вас: радійте, виправляйте одне одного, підбадьорюйте одне одного, будьте однодумні, живіть у мирі – і Бог любові й миру буде з вами!"},{"book":"2 Коринфян","chapter":"13","verse":"12","text":"Вітайте одне одного святим поцілунком! Усі святі вітають вас!"},{"book":"2 Коринфян","chapter":"13","verse":"13","text":"Нехай благодать Господа Ісуса Христа, любов Бога та спільність Святого Духа будуть з вами усіма!"}]}