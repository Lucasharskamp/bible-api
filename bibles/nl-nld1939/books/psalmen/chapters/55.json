{"data":[{"book":"Psalmen","chapter":"55","verse":"1","text":"Voor muziekbegeleiding; met harpen. Een leerdicht van David. Hoor toch, o God, naar mijn bidden, En wend U niet af van mijn smeken;"},{"book":"Psalmen","chapter":"55","verse":"2","text":"Luister naar mij, en schenk mij verhoring: Van ellende loop ik radeloos rond."},{"book":"Psalmen","chapter":"55","verse":"3","text":"Ik sidder voor het geschreeuw van den vijand, En het gehuil van den boze; Want ze storten rampen over mij uit, En bestoken mij grimmig."},{"book":"Psalmen","chapter":"55","verse":"4","text":"Mijn hart krimpt in mijn boezem, En doodsangst bekruipt mij;"},{"book":"Psalmen","chapter":"55","verse":"5","text":"Vrees en ontzetting houden mij beklemd, En de schrik grijpt mij aan."},{"book":"Psalmen","chapter":"55","verse":"6","text":"Ik dacht: Had ik maar vleugels als een duif, Dan vloog ik heen, om een wijkplaats te vinden;"},{"book":"Psalmen","chapter":"55","verse":"7","text":"Ver, ver weg zou ik vluchten, En een rustoord zoeken in de woestijn."},{"book":"Psalmen","chapter":"55","verse":"8","text":"Ik zou mij haastig in veiligheid stellen Voor de razende storm,"},{"book":"Psalmen","chapter":"55","verse":"9","text":"Voor de wervelstorm, Heer, En voor de stortvloed van hun tongen. Want ik zie geweld ontketend, En de strijd tegen de stad;"},{"book":"Psalmen","chapter":"55","verse":"10","text":"Dag en nacht trekken ze om haar heen, Over haar wallen. Daarbinnen heerst onrecht en knevelarij,"},{"book":"Psalmen","chapter":"55","verse":"11","text":"En de misdaad troont in haar midden; En van haar pleinen wijkt Geweld noch bedrog."},{"book":"Psalmen","chapter":"55","verse":"12","text":"En was het een vijand, die mij beschimpte, Ik zou het verdragen; Of een van mijn haters, die mij hoonde, Ik zou mij verschuilen."},{"book":"Psalmen","chapter":"55","verse":"13","text":"Maar gij, een man van mijn stam, Mijn vriend en mijn makker,"},{"book":"Psalmen","chapter":"55","verse":"14","text":"Met wien ik vertrouwelijk omging, Eendrachtig leefde in Gods huis!"},{"book":"Psalmen","chapter":"55","verse":"15","text":"Moge de dood ze verrassen, Zodat ze levend in het dodenrijk dalen! Want boosheid heerst in hun woning, En slechtheid in hun gemoed."},{"book":"Psalmen","chapter":"55","verse":"16","text":"Maar ìk roep tot God, En Jahweh komt mij te hulp."},{"book":"Psalmen","chapter":"55","verse":"17","text":"‘s Avonds, ‘s morgens en ‘s middags klaag ik en zucht ik, En Hij hoort naar mijn smeken."},{"book":"Psalmen","chapter":"55","verse":"18","text":"Hij zal mij vrede schenken, mij van mijn belagers bevrijden, Al staan ze nog zo talrijk tegen mij op."},{"book":"Psalmen","chapter":"55","verse":"19","text":"God verhoort mij: Hij zal ze vernederen, Hij, die van eeuwigheid op zijn troon is gezeten. Want ze zijn onverbeterlijk, En vrezen God niet;"},{"book":"Psalmen","chapter":"55","verse":"20","text":"Ze slaan de hand aan hun vrienden, En schenden hun trouw."},{"book":"Psalmen","chapter":"55","verse":"21","text":"Hun mond is gladder dan boter, Maar vijandig hun hart; Hun woorden zijn zachter dan olie, Maar steken als dolken."},{"book":"Psalmen","chapter":"55","verse":"22","text":"Werp daarom uw kommer op Jahweh, Hij zal voor u zorgen; En nooit zal Hij dulden, Dat de rechtvaardige wankelt."},{"book":"Psalmen","chapter":"55","verse":"23","text":"Maar stort in het diepst van het graf, o mijn God, Die mannen van bloed en bedrog; Laat ze de helft van hun dagen niet zien, Doch laat mìj op U blijven hopen!"}]}