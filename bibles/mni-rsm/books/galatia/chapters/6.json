{"data":[{"book":"Galatia","chapter":"6","verse":"1","text":"Ichil inaosa, karigumba papta taba mi amabu pharabadi, thawaigi mapanna hingliba nakhoina ing-tappaga loinana mahakpu hannagi maphamda hanjinhanbiyu. Aduga nakhoi nasamakpusu athemba aduda tadanaba nasana cheksinjou."},{"book":"Galatia","chapter":"6","verse":"2","text":"Nakhoi amana amagi potlum puminnou, matou asumna nakhoina Christtagi wayel yathang adu thunghallu."},{"book":"Galatia","chapter":"6","verse":"3","text":"Kanagumbana karisu nattaba oiraga masabu karigumba amani haina khanjarabadi mahak masana masabu minamjarabani."},{"book":"Galatia","chapter":"6","verse":"4","text":"Mi khudingmakna masa masagi thabak chang yengjasanu. Maduna aphaba oirabadi, kanagumba ateina touba aduga changdamnaba toudana mahak masana toujaba adugidamak chaothokchasanu."},{"book":"Galatia","chapter":"6","verse":"5","text":"Maramdi nakhoi khudingna nasa nasagi potlum pujagadabani."},{"book":"Galatia","chapter":"6","verse":"6","text":"Tengban Mapugi wa tamjaba phangjariba mahak aduna mahakki leijaba aphaba pot khudingmak mahakpu tambiriba oja aduga saruk phangminnasanu."},{"book":"Galatia","chapter":"6","verse":"7","text":"Nasana nasabu minamhan-ganu; Tengban Mapubu noknaphade, maramdi mi amana hunkhi hunkhiba adumak mahakna lokkani."},{"book":"Galatia","chapter":"6","verse":"8","text":"Maramdi masagi hakchangbu pelhannaba hunba mahak aduna hachangdagi amangba lokchagani; adubu Thawai adubu pelhannaba hunba mahak aduna Thawai adudagi lomba naidana hingba lokchagani."},{"book":"Galatia","chapter":"6","verse":"9","text":"Maram aduna eikhoina aphaba toubada chokthagumsi; maramdi eikhoina chokthadrabadi achaba matamda eikhoina mahei lokkani."},{"book":"Galatia","chapter":"6","verse":"10","text":"Maram aduna eikhoina khudongchaba phangba phangbada, mi pumnamakta aphaba tousi, thoidok hendokna thajaba ichil inaosinggi imung manungda aphaba tousi."},{"book":"Galatia","chapter":"6","verse":"11","text":"Yengbiyu, eigi ikhutmakna nakhoida kayada chaoba mayekna iriba!"},{"book":"Galatia","chapter":"6","verse":"12","text":"Nakhoibu namduna un kak-hannaba hotnariba makhoising adu hakchanggi mapanna misingbu pelhannaba hotnariba mising aduni. Christtagi cross-ki maramgidamak makhoibu ot-neidanaba khaktagidamak makhoina madu toubani."},{"book":"Galatia","chapter":"6","verse":"13","text":"Un kaklaba makhoi aduna phaoba wayel yathang adu inde; adumakpu nakhoigi hakchangda un kakpa adugi maramda makhoina chaothokchanaba nakhoibu un kakpa adu makhoina pammi."},{"book":"Galatia","chapter":"6","verse":"14","text":"Adubu eigidamaktadi eikhoigi Ibungo Jisu Christtagi cross-ki maramkhaktagidamak nattana keidounungda eina chaothoktasanu; maramdi Ibungogi cross-ki mapanna taibangpan asina eingonda aduga eina taibangpanda cross-ta sire."},{"book":"Galatia","chapter":"6","verse":"15","text":"Un kakpa nattraga kaktaba haiba adu karisu natte; adubu maruoiba adudi anouba khutsem ama oibaduni."},{"book":"Galatia","chapter":"6","verse":"16","text":"Pathap asibu illiba makhoising adugi mathakta amadi Tengban Mapugi oiba Israel-gi mathakta ingthaba amadi chanbiba oisanu."},{"book":"Galatia","chapter":"6","verse":"17","text":"Houjiktagi houduna, kana amatana eingonda awaba pidasanu, maramdi eigi hakchangda leiriba dakpham asina eihak Ibungo Jisugi minai amani haiba utlabani."},{"book":"Galatia","chapter":"6","verse":"18","text":"Ichil inaosa, eikhoigi Ibungo Jisu Christtagi thoujal aduna nakhoigi thawaiga loinabisanu. Amen."}]}