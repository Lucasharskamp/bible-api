{"data":[{"book":"אגרת פולוס השליח אל האפסיים","chapter":"3","verse":"1","text":"אני, פולוס, עבד ישוע המשיח, נמצא כאן בבית־הסוהר בגללכם."},{"book":"אגרת פולוס השליח אל האפסיים","chapter":"3","verse":"2-3","text":"אתם ודאי יודעים שאלוהים הטיל עלי את המשימה המיוחדת להראות לכם, הגויים, את חסדו, כפי שכבר ציינתי בקצרה באחד ממכתבי. אלוהים עצמו גילה לי את תוכניתו הסודית האומרת שגם הגויים כלולים בחסדו זה."},{"book":"אגרת פולוס השליח אל האפסיים","chapter":"3","verse":"4","text":"אני מספר לכם את כל זאת כדי שתבינו כיצד אני יודע את סוד המשיח."},{"book":"אגרת פולוס השליח אל האפסיים","chapter":"3","verse":"5","text":"בדורות הראשונים הסתיר אלוהים מעמו את הסוד הזה, אך עתה גילהו לשליחיו ונביאיו באמצעות רוח הקודש."},{"book":"אגרת פולוס השליח אל האפסיים","chapter":"3","verse":"6","text":"זהו הסוד: על־ידי הבשורה היהודים והגויים הם יורשים שווים של העושר המיועד לבני־האלוהים; הם חברים שווי־זכויות בקהילת האלוהים, ושותפים בהבטחותיו שניתנו על־ידי המשיח לכל המאמינים בו (במשיח)."},{"book":"אגרת פולוס השליח אל האפסיים","chapter":"3","verse":"7","text":"אלוהים העניק לי את הזכות הנפלאה לספר לכולם על אודות תוכניתו זאת, ונתן לי את הכישרון והיכולת לעשות זאת כהלכה."},{"book":"אגרת פולוס השליח אל האפסיים","chapter":"3","verse":"8","text":"אכן, לי, הצעיר מכל המאמינים, העניק אלוהים את הזכות והחסד לבשר לגויים את הבשורה של עושר המשיח – עושר שהוא מעל ומעבר לכושר הבנתנו –"},{"book":"אגרת פולוס השליח אל האפסיים","chapter":"3","verse":"9","text":"ולהסביר לכל האנשים שאלוהים הוא גם מושיעם של הגויים, כפי שבורא־הכול תכנן מבראשית."},{"book":"אגרת פולוס השליח אל האפסיים","chapter":"3","verse":"10","text":"מדוע? כדי שכל הכוחות, השרים והשליטים אשר בשמים יראו את חכמתו הנפלאה של אלוהים, וכל בני־משפחתו, יהודים וגויים, ייראו מאוחדים בקהילתו,"},{"book":"אגרת פולוס השליח אל האפסיים","chapter":"3","verse":"11","text":"בדרך שבה תמיד תכנן זאת על־ידי ישוע המשיח אדוננו."},{"book":"אגרת פולוס השליח אל האפסיים","chapter":"3","verse":"12","text":"עתה אנו יכולים לבוא ישר אל נוכח האלוהים, ללא חשש ובטוחים שישמח לבואנו, בזכות אמונתנו בישוע המשיח."},{"book":"אגרת פולוס השליח אל האפסיים","chapter":"3","verse":"13","text":"לפיכך אל תדאגו על סבלי למענכם אלא התעודדו והתגאו בכך!"},{"book":"אגרת פולוס השליח אל האפסיים","chapter":"3","verse":"14","text":"בחשבי על תוכנית נפלאה זאת אני כורע ברך לפני האלוהים, אבי אדוננו ישוע המשיח,"},{"book":"אגרת פולוס השליח אל האפסיים","chapter":"3","verse":"15","text":"אשר על שמו נקראו כל המשפחות בארץ ובשמים,"},{"book":"אגרת פולוס השליח אל האפסיים","chapter":"3","verse":"16","text":"ואני מתפלל שבאמצעות רוח הקודש הוא יעניק לכם כוח וגבורה פנימיים מתוך אוצרו הנהדר והאין־סופי."},{"book":"אגרת פולוס השליח אל האפסיים","chapter":"3","verse":"17","text":"אני מתפלל שהמשיח באמת ישכון בלבבכם על־ידי אמונתכם ושתתחזקו באהבה,"},{"book":"אגרת פולוס השליח אל האפסיים","chapter":"3","verse":"18","text":"כדי שתוכלו לתפוש ולהבין, יחד עם שאר המאמינים, עד כמה עצומה, רבה, עמוקה וחובקת היא אהבת המשיח,"},{"book":"אגרת פולוס השליח אל האפסיים","chapter":"3","verse":"19","text":"וכדי שתתנסו בעצמכם באהבה נפלאה זאת, שהיא מעל ומעבר להבנתנו. וכך תימלאו כולכם באלוהים עצמו."},{"book":"אגרת פולוס השליח אל האפסיים","chapter":"3","verse":"20","text":"אלוהים יכול להרבות את חסדו אלינו, ולפעול בנו מעל ומעבר למה שאנו מסוגלים לתאר או לבקש."},{"book":"אגרת פולוס השליח אל האפסיים","chapter":"3","verse":"21","text":"כל הכבוד והתהילה לאלוהים בקרב המאמינים ובישוע המשיח, לדור ודור עד עולם."}]}