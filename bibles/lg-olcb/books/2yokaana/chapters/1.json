{"data":[{"book":"2 Yokaana","chapter":"1","verse":"1","text":"Nze omukadde mpandiikira omukyala omulonde awamu n’abaana be, be njagalira ddala mu mazima, si nze mbaagala nzekka, wabula n’abo bonna abategeera amazima."},{"book":"2 Yokaana","chapter":"1","verse":"2","text":"Amazima ago gabeera mu ffe, era gajjanga kubeera mu ffe emirembe gyonna."},{"book":"2 Yokaana","chapter":"1","verse":"3","text":"Ekisa, n’okusaasira n’emirembe ebiva eri Katonda Kitaffe ne Yesu Kristo Omwana wa Kitaffe bijjanga kubeera naffe mu mazima ne mu kwagala."},{"book":"2 Yokaana","chapter":"1","verse":"4","text":"Nnasanyuka nnyo, bwe nnasanga abamu ku baana bo nga batambulira mu mazima nga bwe twalagirwa Kitaffe."},{"book":"2 Yokaana","chapter":"1","verse":"5","text":"Naye nnyabo kaakano nkusaba nga siri ng’akuwa ekiragiro ekiggya, naye nkujjukiza ekiragiro ekyo Katonda kye yatuwa okuva ku lubereberye nti, “Twagalanenga.”"},{"book":"2 Yokaana","chapter":"1","verse":"6","text":"Era kuno kwe kwagalana nti tugonderenga ebiragiro bya Katonda. Kubanga okuva ku lubereberye twategeezebwa nga bwe tuteekwa okutambula."},{"book":"2 Yokaana","chapter":"1","verse":"7","text":"Mwekuume, abalimba bangi mu nsi abatakkiriza nti Yesu yayambala omubiri. Buli muntu ayogera bw’atyo mulimba era mulabe wa Kristo."},{"book":"2 Yokaana","chapter":"1","verse":"8","text":"Mwekuume, muleme okufiirwa kye twakolerera, wabula mukikuume kubanga mulifuna empeera yammwe yonna."},{"book":"2 Yokaana","chapter":"1","verse":"9","text":"Buli asukka ku ebyo Kristo by’ayigiriza n’atabinywereramu, talina Katonda; naye oyo anywerera mu kuyigiriza okwo alina Kitaffe n’Omwana."},{"book":"2 Yokaana","chapter":"1","verse":"10","text":"Omuntu yenna bw’ajja gye muli, n’atayigiriza bw’atyo, temumwanirizanga mu nnyumba yammwe, n’okulamusa temumulamusanga."},{"book":"2 Yokaana","chapter":"1","verse":"11","text":"Kubanga buli amusembeza aba yeenyigidde mu bikolwa ebyo ebibi."},{"book":"2 Yokaana","chapter":"1","verse":"12","text":"Mbadde na bingi eby’okubawandiikira, kyokka saagala byonna kubibawandiikira buwandiikizi, wabula nsuubira okubakyalira tulyoke twogeraganye nga tulabagana amaaso n’amaaso, essanyu lyaffe liryoke lituukirire."},{"book":"2 Yokaana","chapter":"1","verse":"13","text":"Abaana ba mwannyoko omulonde bakulamusizza."}]}