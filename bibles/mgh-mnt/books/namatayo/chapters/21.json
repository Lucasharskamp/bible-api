{"data":[{"book":"Namatayo","chapter":"21","verse":"1","text":"Yesu ni owiittucha awe vaatamenrie aya Uyerusalemu ahophiya Ubetifage waari mwaako wo Mizeituni. Wowo Yesu ahaaruma owiittucha awe elhi,"},{"book":"Namatayo","chapter":"21","verse":"2","text":"eerelhaka, “Nrweeke mpaka iwani iri miholho mwinyu ni wowo nnokoophwanya iphuta ihottukelhelhiya vamoka ni mwaamwanawe. Mwaathapulheke nkiwiihereke vaa."},{"book":"Namatayo","chapter":"21","verse":"3","text":"Ntu riyoothe okohakani ittu, mwamwiirelheke, ‘Athithi anonthanana,’ ni uyo nouhiyerani vavawo.”"},{"book":"Namatayo","chapter":"21","verse":"4","text":"Nlhove nna naapangelhe atimire malhove aatangiye ni anamilhohi yeera,"},{"book":"Namatayo","chapter":"21","verse":"5","text":"“Mwiirelheke iwani yo Usayuni,"},{"book":"Namatayo","chapter":"21","verse":"6","text":"Chiicho etu, owiittucha nkayaarwaa nkayaapanga thoko Yesu chaalheherilhe awe,"},{"book":"Namatayo","chapter":"21","verse":"7","text":"nkayammwiiha mwaaphuta uyo, nkayaathalhacha ikuwo chaya vachulhu wawe, ni Yesu nkaakhalha vachulhu vawo."},{"book":"Namatayo","chapter":"21","verse":"8","text":"Nlhoko mulhupalhe wa attu nkawaathalhacha ikuwo chaya mphironi, ni attu akina nkayontha maphumbulhu o miri nkayaathalhacha mphironi."},{"book":"Namatayo","chapter":"21","verse":"9","text":"Milhoko cha attu yaanholhenlhe ni alhe yanttwara yaari akhuwelhachaka yeeraka, “Hosana, Atotopelhiye Mwaana a Adaudi! Vahiye ibarakha, nowa wo nchina na Athithi! Athimichiye Nlhuku, wiirimu!”"},{"book":"Namatayo","chapter":"21","verse":"10","text":"Yesu vaaphiya awe Uyerusalemu, iwani yonkhaye nkayaakhalha yakariyakari wo uhiiwananiya. Attu nkayaakoha, “Ulha phi mpani?”"},{"book":"Namatayo","chapter":"21","verse":"11","text":"Nlhoko wa attu nkawaakhulha, “Ulha phi namilhohi Yesu o Unazareti yo Ugalilaya.”"},{"book":"Namatayo","chapter":"21","verse":"12","text":"Yesu nkaakelha Inupa ya Nlhuku, nkoomolha vathe attu onkhaye yaathumiha ni uthuma chittu mommo. Nkaapitikulhacha imeza cha attu yaakakaniha nchurukhu ni ihiche cha attu yaathumiha ikhunda,"},{"book":"Namatayo","chapter":"21","verse":"13","text":"nkeerelha, “Iholhepiya nhina Malhove Matakatifu wiira, Nlhuku heera, ‘Inupa aka inowa wiihaniya inupa yo ulhapelha.’ Nansho mwaattiva nhorukunusha ukhalha nikhuku no attu o uvara makhuche!”"},{"book":"Namatayo","chapter":"21","verse":"14","text":"Attu o hoona ni attu o heeta nkayanrweelha Yesu u Inupa ya Nlhuku, nkaalhamihacha."},{"book":"Namatayo","chapter":"21","verse":"15","text":"Opochera ishaani olhupalhe ni attu owiittuchiha Malhehero a ashinna Musa nkayaarushiya wo woona cho ushangiha chaapannge awe ni ashinamwane yeepachaka u Inupa ya Nlhuku yiiraka, “Hosana, uthimichiye Mwaana a Adaudi!”"},{"book":"Namatayo","chapter":"21","verse":"16","text":"Paahi nkayankoha Yesu, “Chani, nnowiiwa chineera aya?”"},{"book":"Namatayo","chapter":"21","verse":"17","text":"Yesu nkaahiya, nkaakhuma vathe ni urwaa Ubethaniya nkaakhalha wowo."},{"book":"Namatayo","chapter":"21","verse":"18","text":"Yesu vaari awe ahokolhiaka vawani mapikoosha, aari nawolhiye ithalha."},{"book":"Namatayo","chapter":"21","verse":"19","text":"Nkoona mwiri wo ntiini vacheshere iphiro, nkaachushera, nansho khaapwannye ittu ihikhalhe mathaakhururu. Paahi, nkeerelha mwiri uyo, “Uhimme maphepu tho mahuku onkhaye!” Vavawo vavawo mwiri uyo nkawooma."},{"book":"Namatayo","chapter":"21","verse":"20","text":"Owiittucha yooneke nkayoomiya uwanoni yiiraka, “Mwiri ulha wuumilhe chani, vavawo vavawo?”"},{"book":"Namatayo","chapter":"21","verse":"21","text":"Yesu nkaakhulha, “Ikekhiaye kinouhimeriani, Mwakhalhaka ni nrima wo urumelhelha uhiri ni nipampa, nnowooria kuhena wo upangaru chiicho, nansho ata mweerelhaka ulha mwaako ulha, ‘Uthame weerihelhe ubaharini,’ chinopangia chiicho."},{"book":"Namatayo","chapter":"21","verse":"22","text":"Ni inyu mwakhalhaka ni nrima, chittu chiri choothe chinohalha inyu ulhepelha munlhapelhaka Nlhuku nnoovahiya.”"},{"book":"Namatayo","chapter":"21","verse":"23","text":"Yesu nkaakelha tho Inupa ya Nlhuku, ni uyo vaari awe eetuchihaka, attu opochera ishaani olhupalhe vamoka ni ashulhupalhe nkayankoha, “Nnopanga chechi chittu chi wo ikuru ya apani? Apani yuvanheni chechi ikuru chi?”"},{"book":"Namatayo","chapter":"21","verse":"24","text":"Yesu nkaakhulha, “Ni mii kinoukohani nlhove nimoka, mwakaakhulhaka, ni mii kinouhimeriani kinopanga chechi chittu chi wo ikuru yaani."},{"book":"Namatayo","chapter":"21","verse":"25","text":"Eti ikuru i Nayohana obatiiza yaakhumme uyi? Chani yaakumme wiirimu ama wa attu?”"},{"book":"Namatayo","chapter":"21","verse":"26","text":"Vavawo neeraka, ‘yaakhumme wa attuni,’ ninowoova nlhoko wa attu ukhalhawaya attu onkhaye anorumelhelha wiira Nayohana anamilhohi.”"},{"book":"Namatayo","chapter":"21","verse":"27","text":"Paahi, nkayaamwaakhulha, “Khanichuwenlhe hii!”"},{"book":"Namatayo","chapter":"21","verse":"28","text":"“Mwaattiva nnoona chani? Ahaawo ntu mmoka aari ni ashaana elhi. Nkaamwirelha mulhupalhe uyo, ‘Mwaamwanaka, lhelho urweeke wavare ntheko imata yo zabibu.’"},{"book":"Namatayo","chapter":"21","verse":"29","text":"Mmirawo uyo nkaakhulha, ‘Akinottuna!’ Nansho vahipincheru nkaarukunusha nulhumo nawe, nkaarwa uvarani ntheko."},{"book":"Namatayo","chapter":"21","verse":"30","text":"Yayo athithi ayo nkaarwa wa o nayelhi uyo nkaamwirelha chiichammo, ni uyo nkaakhulha, ‘Eiyo thithi!’ Nansho khaarwelhe unthekoni."},{"book":"Namatayo","chapter":"21","verse":"31","text":"Chani vavawo etu, wa yayo elhi ayo, phuuyi aathiminche athumwane?” Nkayaamwaakhulha, “Ulhe mwaana mulhupalhe ulhe.”"},{"book":"Namatayo","chapter":"21","verse":"32","text":"Ukhalhawaya Nayohana obatiiza ahowa uwaninyu uwonihani iphiro yo ikekhia, nansho mwaattiva khamwaarumelhenlhe, nansho attu anolhiviha ikhodi ni attu o ishembwere yahaarumelhelha. Ata nnoonaka chi chonkhaye chi, mwaattiva khankhoromme ni urumelhelha.”"},{"book":"Namatayo","chapter":"21","verse":"33","text":"Yesu nkeera, “Mwiiwelhelheke nlhikaaniho nikina. Ntu mmoka mwanene imata aalhilhe izabibu, nkarukureriha ukucho, nkaathipa ilhushi yo waamelha idivai, nkaatheka ishanja mommo. Amalheke nkaashimiha anamalhima, nkeeta nkwaha ilhapo yo utayi."},{"book":"Namatayo","chapter":"21","verse":"34","text":"Ikatema yo nlhaalha yaphiyeke, nkaaruma anamitheko awe wa anamalhima alhe arwee apochere mahalha o nlhaalha."},{"book":"Namatayo","chapter":"21","verse":"35","text":"Nansho anamalhima alhe nkaayavara akarumiya ayo, nkayaamwata mmoka ni umwiiva nkina ni umwata malhuku nkina uyo."},{"book":"Namatayo","chapter":"21","verse":"36","text":"Mwanene imata uyo nkaaruma tho anamitheko akina, enchi upwaha o upacha alhe, ni ayo nkayaapangelhiya thoko o upacha alhe."},{"book":"Namatayo","chapter":"21","verse":"37","text":"Wo umalhihera nkanruma mwaamwanaya aanyiheraka wiira, ‘Anonlhoha mwaamwanaka kinonttuna aka.’"},{"book":"Namatayo","chapter":"21","verse":"38","text":"Nansho anamalhima alhe yamwooneke mwaamwanaya uyo nkayeerelhana ashineneru, ‘Ulha vano phi mwaamwanaya anene imata nohalha ukhalha phi mwanene nhakhu. Haya nngwe nimwiiveke etu, nipatte hii nhakhu awe uyo!’"},{"book":"Namatayo","chapter":"21","verse":"39","text":"Paahi etu, nkayammara, nkayankakhelha vachereshere imata yo zabibu nkayaamwiiva."},{"book":"Namatayo","chapter":"21","verse":"40","text":"“Vanova vavawo etu, mwanene imata yo zabibu uyo vanohalha awe uwa nohalha waapangelhani yayo anamalhima ayo?”"},{"book":"Namatayo","chapter":"21","verse":"41","text":"Nkayaamwaakulha, “Noweeva yayo attu o uhilhoka ayo, ni imata yo zabibu iyo nowaashimiha attu akina anohalha ummaha mahalha nlhaalha vanohalha aya uphiya.”"},{"book":"Namatayo","chapter":"21","verse":"42","text":"Yesu nkeera, “Chani, khannashoma Malhove Matakatifu chinohimia aya?"},{"book":"Namatayo","chapter":"21","verse":"43","text":"“Wo chiichammo etu, kinouhimeriani wiira Umwene wa Nlhuku unookushiya ni uvahiya attu ahiri Ayahudi, anohalha wiima maphepu oombone.”"},{"book":"Namatayo","chapter":"21","verse":"44","text":"“Nohalha uwulhuwelha nenno nlhuku nno nowunthakiacha, ni nno nammulhuwelhaka ntu riyoothe, ninonhararia.”"},{"book":"Namatayo","chapter":"21","verse":"45","text":"Opochera ishaani olhupalhe ni Amafarisayo yeeweke yayo malhikaaniho ayo, nkayaachuwelha wiira aachiya ayo."},{"book":"Namatayo","chapter":"21","verse":"46","text":"Wo chiichammo etu nkayaahalha yaaviaka iphiro yo unhelha mmachirini, nansho yaari yoovaka attu wo nlhatu no uchuwelhiya wiira Yesu aari namilhohi."}]}