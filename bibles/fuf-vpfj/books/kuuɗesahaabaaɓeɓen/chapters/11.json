{"data":[{"book":"KUUƊE SAHAABAAƁE ƁEN","chapter":"11","verse":"1","text":"Sahaabaaɓe* wonɓe ka diiwal Yahuuda ɓen e ɓe ɓe wondi e laawol gootol ɓen, nani wonde ɓe wonaa Yahuudiyanke ɓen jaɓii daaluyee Alla on."},{"book":"KUUƊE SAHAABAAƁE ƁEN","chapter":"11","verse":"2","text":"Ɓay kanko Petruusu o yahii Yerusalaam, gomɗinɓe sunninaa ɓen ɓanniti mo, feli, ɓe wi'i:"},{"book":"KUUƊE SAHAABAAƁE ƁEN","chapter":"11","verse":"3","text":"«A naatii ka ɓe *sunninaaka ɓen, awa kadi a ɲaamidii e maɓɓe!»"},{"book":"KUUƊE SAHAABAAƁE ƁEN","chapter":"11","verse":"4","text":"Onsay Petruusu nangi ɓe sifanagol fii ɗun,"},{"book":"KUUƊE SAHAABAAƁE ƁEN","chapter":"11","verse":"5","text":"o wi'i: «Fewndo ko mi woni ka saare Jaffaa, hari miɗo toroo Alla, mi feɲɲinanaa goɗɗun. E nder ɗun, mi yi'i huunde nanditaynde e sollewol fontiingol njanol jogaangol e coɓɓi ɗin nay no tippoo tawammi."},{"book":"KUUƊE SAHAABAAƁE ƁEN","chapter":"11","verse":"6","text":"Ɓay mi ndaarii ɗun, mi tenƴinii, mi yi'i ton kulle yaarayɗe koyɗe nay ɗen ka hoore leydi e kulle buruure ɗen e kulle daasotooɗe ɗen e colli wiirooji ɗin."},{"book":"KUUƊE SAHAABAAƁE ƁEN","chapter":"11","verse":"7","text":"Mi nani hawa no wi'ammi: ‹Petruusu, immo waraa, ɲaamaa!›"},{"book":"KUUƊE SAHAABAAƁE ƁEN","chapter":"11","verse":"8","text":"Kono mi wi'i: ‹Oo'o Joomiraaɗo! Ko fii haa hande ko tuuni maa ko laaɓaa naataali ka hunduko an!›"},{"book":"KUUƊE SAHAABAAƁE ƁEN","chapter":"11","verse":"9","text":"Ka ɗimmun hawa kan fillitii ka kammu, wi'immi: ‹Wota a jogor ko Allaahu on laɓɓini kon wa ko tuuni.›"},{"book":"KUUƊE SAHAABAAƁE ƁEN","chapter":"11","verse":"10","text":"Ɗun warri non haa laabi tati, onsay fow ƴentinaa ka kammu."},{"book":"KUUƊE SAHAABAAƁE ƁEN","chapter":"11","verse":"11","text":"«Tun mi yi'i yimɓe tato imminaaɓe e an iwruɓe Seezariiya no ara ka suudu ka men woni ɗon."},{"book":"KUUƊE SAHAABAAƁE ƁEN","chapter":"11","verse":"12","text":"Ruuhu Allaahu on yamirimmi yaadugol e maɓɓe, hara mi sikkitaaki. Ko ɓee musiɓɓe ɗoo njeegoo ɗowtimmi haa men naatoyi ka galle Korneliyuusu."},{"book":"KUUƊE SAHAABAAƁE ƁEN","chapter":"11","verse":"13","text":"On sifanii men ko honno o yiiri malaa'ikaajo on no darii ka suudu makko, e ko o wi'i mo: ‹Immin ko yahana oo wi'eteeɗo Sim'uunu jammaaɗo Petruusu wonɗo on Jaffaa."},{"book":"KUUƊE SAHAABAAƁE ƁEN","chapter":"11","verse":"14","text":"On yeetoto ma konguɗi ɗi daɗirtaa ɗin, an e ɓeynguure maa nden fow.›"},{"book":"KUUƊE SAHAABAAƁE ƁEN","chapter":"11","verse":"15","text":"«Ɓay min kadi mi nanganii yewtugol, *Ruuhu Seniiɗo on tippii e wonɓe ɗon ɓen wano o tippornoo non e men ka fuɗɗoode."},{"book":"KUUƊE SAHAABAAƁE ƁEN","chapter":"11","verse":"16","text":"Onsay mi anditi ngol daalol ngol Joomi on wi'unoo wonde: ‹Yaayaa kaɲun ko ndiyan lootiraynoo, kono onon ko Ruuhu Seniiɗo on lootirteɗon.›"},{"book":"KUUƊE SAHAABAAƁE ƁEN","chapter":"11","verse":"17","text":"Ɓay Allaahu on yeɗii ɓe kamɓe kadi ko o yeɗunoo en kon, enen ɓee gomɗinɓe Iisaa Almasiihu Joomi on, hari ko mi hombo haa ka mi dartoo Alla?»"},{"book":"KUUƊE SAHAABAAƁE ƁEN","chapter":"11","verse":"18","text":"Ɓay gomɗinɓe sunninaa ɓen nanii ɗun, ɓe fanki, ɓe manti Alla, e hoore hiɓe wi'a: «Allaahu on yeɗii ɓe wonaa Yahuudiyanke ɓen tuubuubuyee fii no ɓe heɓira ngurndan!»"},{"book":"KUUƊE SAHAABAAƁE ƁEN","chapter":"11","verse":"19","text":"Saakitinooɓe ɓen sabu ɓittineede ɓawto waregol Astefaana, ɓe yahi haa Fenisii e ka suriire Siipuru e haa Antiyoosi-Sirii. Tawi ɓe alaa ɓanginande hay gooto daaluyee on si wonaa Yahuudiyankeeɓe ɓen."},{"book":"KUUƊE SAHAABAAƁE ƁEN","chapter":"11","verse":"20","text":"Heɓii ton e hakkunde ɓen saakitinooɓe, ɓe Siipuru e ɓe Sirenii, arɓe Antiyoosi-Sirii, yewti ɓee *Gereekiyankeeɓe, feɲɲinani ɓe fii Kibaaru Moƴƴo Iisaa Joomi on."},{"book":"KUUƊE SAHAABAAƁE ƁEN","chapter":"11","verse":"21","text":"Tawi jungo Joomiraaɗo on no e hoore maɓɓe, yimɓe buy gomɗini, jaɓi Joomi on."},{"book":"KUUƊE SAHAABAAƁE ƁEN","chapter":"11","verse":"22","text":"Nde *moftal ngal Yerusalaam humpitinoo ɗun, ɓen kadi immini Barnabaasi ko yaha Antiyoosi-Sirii."},{"book":"KUUƊE SAHAABAAƁE ƁEN","chapter":"11","verse":"23","text":"Ɓay o hewtii, o yi'ii moƴƴere Alla nden, o weltii, o wakkilini ɓe fow catorgol e Joomi on ɓernde tabitunde,"},{"book":"KUUƊE SAHAABAAƁE ƁEN","chapter":"11","verse":"24","text":"ko fii hari on ko aaden moƴƴo heewuɗo gomɗinal e Ruuhu Seniiɗo on. Konu yimɓe ɗuuɗungu jokki Joomi on."},{"book":"KUUƊE SAHAABAAƁE ƁEN","chapter":"11","verse":"25","text":"Onsay Barnabaasi yaari Tarsiisu fii yahangol Saawulu."},{"book":"KUUƊE SAHAABAAƁE ƁEN","chapter":"11","verse":"26","text":"Ɓay o tawii mo, o ardi e makko Antiyoosi-Sirii. E nder hitaande fow hiɓe tawdeede e tumbondire moftal ngal, e hoore ɗun hiɓe jannude jamaa yimɓe ɗuuɗuɓe. (Ko Antiyoosi-Sirii ɗon taalibaaɓe ɓen attaa noddeede *Almasiiyaaɓe.)"},{"book":"KUUƊE SAHAABAAƁE ƁEN","chapter":"11","verse":"27","text":"E nder ɗen balɗe ɗon, haalooɓe ko Alla longini ɗun iwi Yerusalaam, ari Antiyoosi-Sirii."},{"book":"KUUƊE SAHAABAAƁE ƁEN","chapter":"11","verse":"28","text":"Goɗɗo e ɓen no wi'ee Agabuusi, on immii *hiitii tippude e Ruuhu Allaahu on, o wi'i wonde heege moolanaange waɗay e aduna on fow. (Ɗun waɗi-le e fewndo laamu Kuloodiyuusu.)"},{"book":"KUUƊE SAHAABAAƁE ƁEN","chapter":"11","verse":"29","text":"Taalibaaɓe ɓen anniyii wonde mo bee e maɓɓe wallitoto musiɓɓe maɓɓe wonɓe ɓen ka diiwal Yahuuda embere taaqa maɓɓe on."},{"book":"KUUƊE SAHAABAAƁE ƁEN","chapter":"11","verse":"30","text":"Ɓe waɗi ɗun, ɓe watti e juuɗe Barnabaasi e Saawulu yo ɓen naɓu, jonna ardotooɓe moftal ngal ɓen."}]}