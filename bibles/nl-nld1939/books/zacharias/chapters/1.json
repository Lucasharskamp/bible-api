{"data":[{"book":"Zacharias","chapter":"1","verse":"1","text":"In de achtste maand van het tweede jaar van Darius werd het woord van Jahweh tot den profeet Zakarias, den zoon van Berekja, zoon van Iddo gericht:"},{"book":"Zacharias","chapter":"1","verse":"2","text":"Jahweh is hevig vergramd geweest op uw vaderen."},{"book":"Zacharias","chapter":"1","verse":"3","text":"Maar nu moet ge hun zeggen: Zo spreekt Jahweh der heirscharen! Bekeert u tot Mij, is de godsspraak van Jahweh der heirscharen: en Ik. keer tot u terug, spreekt Jahweh der heirscharen!"},{"book":"Zacharias","chapter":"1","verse":"4","text":"Weest niet als uw vaderen, tot wie de vroegere profeten hebben gepredikt: “Zo spreekt Jahweh der heirscharen; bekeert u toch van uw slecht gedrag en uw boze werken!” Maar zij hebben niet willen horen, niet naar Mij willen luisteren, is de godsspraak van Jahweh."},{"book":"Zacharias","chapter":"1","verse":"5","text":"En waar zijn nu uw vaderen; leven de profeten soms eeuwig?"},{"book":"Zacharias","chapter":"1","verse":"6","text":"Maar hebben mijn bedreigingen en mijn beslissingen, waarmee Ik de profeten, mijn dienaars, belast had, uw vaderen niet getroffen, zodat ze tot inkeer kwamen, en zeiden: Zoals Jahweh der heirscharen om ons gedrag en onze werken ons heeft gedreigd, zo heeft Hij ook met ons gedaan!"},{"book":"Zacharias","chapter":"1","verse":"7","text":"Op de vier en twintigste dag van de elfde maand, de maand Sjebat in het tweede jaar van Darius, werd het woord van Jahweh tot den profeet Zakarias, den zoon van Berekjáhoe, zoon van Iddo gericht."},{"book":"Zacharias","chapter":"1","verse":"8","text":"Ik schouwde die nacht een visioen. Zie, een man was op een rood paard gezeten; het stond tussen de bergen aan de Afgrond, en daarachter stonden zwarte, gevlekte en witte paarden."},{"book":"Zacharias","chapter":"1","verse":"9","text":"Ik zeide: Wat hebben ze te betekenen, heer? En de engel, die tot mij sprak, gaf ten antwoord: Ik zal u tonen, wat ze betekenen."},{"book":"Zacharias","chapter":"1","verse":"10","text":"Toen nam de man, die tussen de bergen stond, het woord en sprak: Dit zijn de boden, die Jahweh heeft uitgezonden, om de aarde te doorkruisen."},{"book":"Zacharias","chapter":"1","verse":"11","text":"Daarop zeiden de ruiters tot den engel van Jahweh, die tussen de bergen stond: Wij hebben de aarde doorkruist; zie de hele aarde is stil en rustig!"},{"book":"Zacharias","chapter":"1","verse":"12","text":"Toen sprak de engel van Jahweh: Jahweh der heirscharen; hoe lang moet het nog duren, eer Gij U ontfermt over Jerusalem en de steden van Juda, waarop Gij nu reeds zeventig jaren vergramd zijt?"},{"book":"Zacharias","chapter":"1","verse":"13","text":"Nu richtte Jahweh welwillende en troostvolle woorden tot den engel, die tot mij sprak."},{"book":"Zacharias","chapter":"1","verse":"14","text":"En de engel, die tot mij sprak, zeide tot mij: Verkondig: zo spreekt Jahweh der heirscharen! Ik ben voor Jerusalem en Sion in brandende liefde ontvlamd,"},{"book":"Zacharias","chapter":"1","verse":"15","text":"maar tegen de vermetele naties in heftige gramschap ontstoken; want terwijl Ik maar een weinig vergramd was, hebben zij de rampen vergroot."},{"book":"Zacharias","chapter":"1","verse":"16","text":"Daarom spreekt Jahweh! Ik heb Mij vol ontferming tot Jerusalem gekeerd: mijn huis zal daar worden herbouwd, is de godsspraak van Jahweh der heirscharen; en het meetsnoer zal over Jerusalem worden gespannen!"},{"book":"Zacharias","chapter":"1","verse":"17","text":"Verkondig nog verder: Zo spreekt Jahweh der heirscharen! Mijn steden zullen weer overvloeien van zegen: Jahweh zal zich weer over Sion erbarmen, en Jerusalem weer uitverkiezen!"},{"book":"Zacharias","chapter":"1","verse":"18","text":"Ik sloeg mijn ogen op, en zag toe. Zie, daar waren vier horens."},{"book":"Zacharias","chapter":"1","verse":"19","text":"Ik zei tot den engel, die tot mij sprak: Wat hebben die te betekenen? Hij antwoordde mij: Dat zijn de horens, die Juda, Israël en Jerusalem hebben verstrooid."},{"book":"Zacharias","chapter":"1","verse":"20","text":"Daarop liet Jahweh mij vier werklieden schouwen."},{"book":"Zacharias","chapter":"1","verse":"21","text":"Ik zeide: Wat komen die doen? Hij sprak: Dàt waren de vier horens. die Juda zodanig hebben verstrooid, dat niemand zijn hoofd meer kon opheffen; maar zij zijn gekomen, om de bijlen te wetten en de horens der volken af te slaan, die hun horen tegen het land van Juda hebben opgestoken, om het te verstrooien."}]}