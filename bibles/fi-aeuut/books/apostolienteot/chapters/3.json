{"data":[{"book":"Apostolien teot","chapter":"3","verse":"1","text":"Eräänä iltapäivänä Pietari ja Johannes olivat menossa temppeliin kello kolmen rukoushetkeen."},{"book":"Apostolien teot","chapter":"3","verse":"2","text":"Kadulla kannettiin juuri silloin miestä, joka oli syntymästään asti ollut liikuntakyvytön. Hänet laskettiin – niin kuin aina – Kauniin portin luo kerjäämään."},{"book":"Apostolien teot","chapter":"3","verse":"3","text":"Pietarin ja Johanneksen kulkiessa ohi hän pyysi rahaa näiltäkin."},{"book":"Apostolien teot","chapter":"3","verse":"4","text":"He katsoivat miestä tarkasti, ja Pietari sanoi sitten: »Katso tänne!»"},{"book":"Apostolien teot","chapter":"3","verse":"5","text":"Miehen silmät seurasivat heidän jokaista liikettään: hän odotti saavansa jotain."},{"book":"Apostolien teot","chapter":"3","verse":"6","text":"Mutta Pietari sanoi: »Rahaa meillä ei ole, mutta minä annan sinulle jotakin muuta! Nasaretin Jeesuksen nimessä: nouse!»"},{"book":"Apostolien teot","chapter":"3","verse":"7,8","text":"Pietari tarttui miehen käteen ja auttoi hänet pystyyn. Silloin miehen jalat vahvistuivat, ja hän rupesi hetken seisottuaan kävelemään. Hän meni Pietarin ja Johanneksen mukana temppelialueelle ja hyppeli kuin lapsi kulkiessaan."},{"book":"Apostolien teot","chapter":"3","verse":"9","text":"Ihmiset hämmästyivät,"},{"book":"Apostolien teot","chapter":"3","verse":"10","text":"kun heille selvisi, että tuo Jumalaa kiittävä mies oli sama kerjäläinen, jonka he olivat nähneet istuvan liikuntakyvyttömänä Kauniin portin luona."},{"book":"Apostolien teot","chapter":"3","verse":"11","text":"He ryntäsivät Salomon pylväikköön, jossa mies pysytteli tiiviisti Pietarin ja Johanneksen kintereillä. Ihmisjoukko jäi pylväikköön ihmettelemään tapahtunutta."},{"book":"Apostolien teot","chapter":"3","verse":"12","text":"Pietari käytti tilaisuutta hyväkseen ja piti puheen: »Hyvät israelilaiset, miksi olette niin yllättyneitä ja tuijotatte meitä ihmeissänne, niin kuin olisimme omalla voimallamme saaneet tämän miehen kävelemään?"},{"book":"Apostolien teot","chapter":"3","verse":"13","text":"Aabrahamin, Iisakin, Jaakobin ja kaikkien esi-isiemme Jumala sen teki palvelijansa Jeesuksen kunniaksi. Te hylkäsitte Jeesuksen, vaikka Pilatus oli päättänyt vapauttaa hänet."},{"book":"Apostolien teot","chapter":"3","verse":"14","text":"Tahdoitte mieluummin päästää vapaaksi murhaajan3:14 Viittaus Barabbaaseen, ks. Matt. 27:21. kuin Jeesuksen, joka oli syytön ja pyhä."},{"book":"Apostolien teot","chapter":"3","verse":"15","text":"Teloititte elämän antajan, mutta Jumala herätti hänet kuolleista. Johannes ja minä voimme todistaa sen, sillä näimme omin silmin Jeesuksen elävänä teloituksen jälkeen."},{"book":"Apostolien teot","chapter":"3","verse":"16","text":"Tiedätte, että tämä edessänne seisova mies oli aikaisemmin täysin liikuntakyvytön. Jumala on antanut meille uskon Jeesukseen, ja Jeesuksen nimi on nyt parantanut hänet täydellisesti."},{"book":"Apostolien teot","chapter":"3","verse":"17","text":"Hyvät ystävät, ymmärrän kyllä, että te ja johtajanne ette tienneet, mitä teitte, kun murhasitte Jeesuksen."},{"book":"Apostolien teot","chapter":"3","verse":"18","text":"Samalla Jumala toteutti sen, minkä oli edeltäpäin profeettojensa välityksellä ilmoittanut: että Messias joutuisi kärsimään."},{"book":"Apostolien teot","chapter":"3","verse":"19","text":"Nyt teillä on tilaisuus muuttaa asenteenne Jumalaa kohtaan. Palatkaa hänen luokseen, niin hän ottaa syntinne pois, antaa teille uuden elämän"},{"book":"Apostolien teot","chapter":"3","verse":"20","text":"ja lähettää Jeesuksen, Messiaanne, takaisin luoksenne."},{"book":"Apostolien teot","chapter":"3","verse":"21,22","text":"Hän on nyt taivaassa siihen asti kunnes Jumala toteuttaa kaiken, mitä on aikojen kuluessa luvannut profeettojensa välityksellä. Esimerkiksi Mooses sanoi: ’Jumala herättää joukostanne profeetan, joka muistuttaa minua3:21,22 Sananmukaisesti: »joka on minun kaltaiseni».. Kuunnelkaa tarkasti, mitä hän puhuu teille."},{"book":"Apostolien teot","chapter":"3","verse":"23","text":"Jokainen, joka kieltäytyy kuuntelemasta, joutuu tuhon omaksi.’3:23 Sananmukaisesti: »hävitetään kansasta»."},{"book":"Apostolien teot","chapter":"3","verse":"24","text":"Samuelista alkaen ovat kaikki profeetat puhuneet myös tämänhetkisistä tapahtumista."},{"book":"Apostolien teot","chapter":"3","verse":"25","text":"Te olette noiden profeettojen jälkeläisiä, ja teitäkin koskee Jumalan lupaus: hänhän lupasi Aabrahamille siunata koko maailmaa juutalaisen Kristuksen välityksellä3:25 Sananmukaisesti: »sinun siemenessäsi siunataan kaikki maan sukukunnat».."},{"book":"Apostolien teot","chapter":"3","verse":"26","text":"Herätettyään Poikansa Kristuksen kuolleista Jumala lähetti hänet ensin teidän israelilaisten luo. Hän siunaa teitä antamalla teille voiman luopua pahuudestanne.»"}]}