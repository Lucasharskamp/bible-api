{"data":[{"book":"3 ЦАРСТВАЎ","chapter":"8","verse":"1","text":"Тады склікаў Саламон старэйшынаў Ізраільскіх і ўсіх начальнікаў каленаў, галоўных ад пакаленьняў сыноў Ізраілевых да цара Саламона ў Ерусалім, каб перанесьці каўчэг запавета Гасподняга з горада Давідавага, гэта значыць Сіёна."},{"book":"3 ЦАРСТВАЎ","chapter":"8","verse":"2","text":"І сабраліся да цара Саламона на сьвята ўсе Ізраільцяне, у месяцы Атаніме, які ёсьць сёмы месяц."},{"book":"3 ЦАРСТВАЎ","chapter":"8","verse":"3","text":"І прыйшлі ўсе старэйшыны Ізраілевыя; і паднялі сьвяшчэнны каўчэг,"},{"book":"3 ЦАРСТВАЎ","chapter":"8","verse":"4","text":"і панесьлі каўчэг Гасподні і скінію сходу і ўсе сьвяшчэнныя рэчы, якія былі ў скініі; і несьлі іх сьвятары і лявіты."},{"book":"3 ЦАРСТВАЎ","chapter":"8","verse":"5","text":"А цар Саламон і зь ім усё супольства Ізраільскае, што сабралася да яго, ішлі перад каўчэгам, прыносячы ахвяры з дробнага і буйнога быдла, якое немагчыма палічыць і вызначыць паводле мноства яго."},{"book":"3 ЦАРСТВАЎ","chapter":"8","verse":"6","text":"І ўнесьлі сьвятары каўчэг запавета Гасподняга на месца ягонае, у давір храма, у Сьвятое Сьвятых, пад крылы херувімаў."},{"book":"3 ЦАРСТВАЎ","chapter":"8","verse":"7","text":"Бо херувімы распасьціралі свае крылы над месцам каўчэга, і пакрывалі херувімы зьверху каўчэг і жэрдкі яго."},{"book":"3 ЦАРСТВАЎ","chapter":"8","verse":"8","text":"І высунуліся жэрдкі так, што галоўкі жэрдак відны былі зь сьвяцілішча перад давірам, але ня выходзілі вонкі; яны там і да сёньня."},{"book":"3 ЦАРСТВАЎ","chapter":"8","verse":"9","text":"У каўчэгу нічога ня было, апрача двух каменных скрыжаляў, якія паклаў туды Майсей на Харыве, калі Гасподзь заключыў запавет з сынамі Ізраілевымі, пасьля выхаду іх зь зямлі Егіпецкай."},{"book":"3 ЦАРСТВАЎ","chapter":"8","verse":"10","text":"Калі сьвятары выйшлі зь сьвяцілішча, воблака напоўніла дом Гасподні;"},{"book":"3 ЦАРСТВАЎ","chapter":"8","verse":"11","text":"і не маглі сьвятары стаяць на набажэнстве з прычыны воблака; бо слава Гасподняя напоўніла храм Гасподні."},{"book":"3 ЦАРСТВАЎ","chapter":"8","verse":"12","text":"Тады сказаў Саламон: Гасподзь сказаў, што Ён упадабаў быць у імгле;"},{"book":"3 ЦАРСТВАЎ","chapter":"8","verse":"13","text":"я пабудаваў храм у жытлішчы Табе, месца, каб быць Табе вечна."},{"book":"3 ЦАРСТВАЎ","chapter":"8","verse":"14","text":"І павярнуўся цар абліччам сваім, і дабраславіў увесь сход Ізраільцянаў; увесь сход Ізраільцянаў стаяў."},{"book":"3 ЦАРСТВАЎ","chapter":"8","verse":"15","text":"І сказаў: дабраславёны Гасподзь, Бог Ізраілеў, Які сказаў вуснамі сваімі Давіду, бацьку майму, і сёньня выканаў рукою сваёю! Ён казаў:"},{"book":"3 ЦАРСТВАЎ","chapter":"8","verse":"16","text":"«з таго дня, як Я вывеў народ Мой Ізраіля зь Егіпта, Я ня выбраў горада ў ніводным з каленаў Ізраілевых, каб пабудаваны быў дом, у якім было б імя Маё; і выбраў Давіда, каб быць яму над народам Маім Ізраілем»."},{"book":"3 ЦАРСТВАЎ","chapter":"8","verse":"17","text":"У Давіда, бацькі майго, было на сэрцы пабудаваць храм імя Госпада, Бога Ізраілевага;"},{"book":"3 ЦАРСТВАЎ","chapter":"8","verse":"18","text":"але Гасподзь сказаў Давіду, бацьку майму: «у цябе ёсьць на сэрцы пабудаваць храм імю Майму; добра, што гэта ў цябе ляжыць на сэрцы;"},{"book":"3 ЦАРСТВАЎ","chapter":"8","verse":"19","text":"аднак ты не пабудуеш храм, а сын твой, які выйшаў са сьцёгнаў тваіх, ён пабудуе храм імю Майму»."},{"book":"3 ЦАРСТВАЎ","chapter":"8","verse":"20","text":"І спраўдзіў Гасподзь слова Сваё, якое прамовіў. Я ўступіў на месца бацькі майго Давіда, і сеў на троне Ізраілевым, як сказаў Гасподзь, і пабудаваў храм імя Госпада, Бога Ізраілевага;"},{"book":"3 ЦАРСТВАЎ","chapter":"8","verse":"21","text":"і падрыхтаваў там месца каўчэгу, у якім запавет Госпада, заключаны Ім з бацькамі нашымі, калі Ён вывеў іх зь зямлі Егіпецкай."},{"book":"3 ЦАРСТВАЎ","chapter":"8","verse":"22","text":"І стаў Саламон перад ахвярнікам Гасподнім наперадзе ўсяго сходу Ізраільцянаў, і падняў рукі свае да неба,"},{"book":"3 ЦАРСТВАЎ","chapter":"8","verse":"23","text":"і сказаў: Госпадзе, Божа Ізраілеў! няма падобнага Табе Бога на нябёсах угары і на зямлі ўнізе; Ты захоўваеш запавет і літасьць да рабоў Тваіх, якія ходзяць прад Табою ўсім сэрцам сваім."},{"book":"3 ЦАРСТВАЎ","chapter":"8","verse":"24","text":"Ты выканаў рабу Твайму Давіду, бацьку майму, што казаў яму; што прамовіў Ты вуснамі Тваімі, тое ў гэты дзень учыніў рукою Тваёю."},{"book":"3 ЦАРСТВАЎ","chapter":"8","verse":"25","text":"І сёньня, Госпадзе, Божа Ізраілеў, выканай рабу Твайму Давіду, бацьку майму, тое, што казаў Ты яму, прамовіўшы: «ня мінецца ў цябе прад абліччам Маім той, хто сядзіць на троне Ізраілевым, калі толькі сыны твае будуць трымацца шляху свайго, ходзячы прад Мною так, як ты хадзіў прад Мною»."},{"book":"3 ЦАРСТВАЎ","chapter":"8","verse":"26","text":"І сёньня, Госпадзе, Божа Ізраілеў, хай будзе слушнае слова Тваё, якое Ты прамовіў рабу Твайму Давіду, бацьку майму!"},{"book":"3 ЦАРСТВАЎ","chapter":"8","verse":"27","text":"Сапраўды, ці ж Богу жыць на зямлі? Неба і неба нябёсаў не ўмяшчаюць Цябе, тым меней гэты храм, які я пабудаваў;"},{"book":"3 ЦАРСТВАЎ","chapter":"8","verse":"28","text":"але ўважы малітве раба Твайго і прашэньню ягонаму, Госпадзе, Божа мой; пачуй позву і малітву, якою раб Твой умольвае Цябе сёньня."},{"book":"3 ЦАРСТВАЎ","chapter":"8","verse":"29","text":"Хай будуць вочы Твае адкрытыя на храм гэты ўдзень і ўночы, на гэтае месца, пра якое Ты сказаў: «Маё імя будзе там»; пачуй малітву, якою будзе маліцца раб Твой на месцы гэтым."},{"book":"3 ЦАРСТВАЎ","chapter":"8","verse":"30","text":"Пачуй маленьне раба Твайго і народу Твайго Ізраіля, калі яны будуць маліцца на месцы гэтым; пачуй на месцы перабываньня Твайго, на нябёсах, пачуй і зьлітуйся."},{"book":"3 ЦАРСТВАЎ","chapter":"8","verse":"31","text":"Калі хто згрэшыць супроць блізкага свайго, і спатрабуе зь яго прысягі, каб ён запрысягнуўся, і дзеля прысягі прыйдуць да ахвярніка Твайго, у храм гэты;"},{"book":"3 ЦАРСТВАЎ","chapter":"8","verse":"32","text":"тады Ты пачуй зь неба, і ўчыні суд над рабамі Тваімі, зьвінаваці вінаватага, паклаўшы ўчынак яго на галаву ягоную, і апраўдай невінаватага, даўшы яму паводле праўды ягонай."},{"book":"3 ЦАРСТВАЎ","chapter":"8","verse":"33","text":"Калі народ Твой Ізраіль будзе пабіты няпрыяцелем за тое, што зграшыў прад Табою, і калі яны зьвернуцца да Цябе, і вызнаюць імя Тваё, і будуць прасіць і ўмольваць Цябе ў гэтым храме:"},{"book":"3 ЦАРСТВАЎ","chapter":"8","verse":"34","text":"тады Ты пачуй зь неба, і даруй грэх народу Твайго Ізраіля, і вярні іх у зямлю, якую Ты даў бацькам іхнім."},{"book":"3 ЦАРСТВАЎ","chapter":"8","verse":"35","text":"Калі замкнецца неба і ня будзе дажджу за тое, што яны згрэшаць прад Табою, і калі памоляцца на месцы гэтым і вызнаюць імя Тваё і адвернуцца ад грэху свайго, бо Ты ўпакорыў іх,"},{"book":"3 ЦАРСТВАЎ","chapter":"8","verse":"36","text":"тады пачуй зь неба і даруй грэх рабоў Тваіх і народу Твайго Ізраіля, указаўшы ім добры шлях, па якім ісьці, і пашлі дождж на зямлю Тваю, якую Ты даў народу Твайму ў спадчыну."},{"book":"3 ЦАРСТВАЎ","chapter":"8","verse":"37","text":"Ці будзе на зямлі голад, ці будзе пошасьць, ці будзе палючы вецер, іржа, саранча, чэрві, ці няпрыяцель будзе ўціскаць яго на зямлі ягонай, ці будзе якое бедства, якая хвароба;"},{"book":"3 ЦАРСТВАЎ","chapter":"8","verse":"38","text":"пры ўсякай малітве, пры ўсякім маленьні, якое будзе ад якога-небудзь чалавека ва ўсім народзе Тваім Ізраілі, калі яны адчуюць бедства ў сэрцы сваім і працягнуць рукі свае да храма гэтага,"},{"book":"3 ЦАРСТВАЎ","chapter":"8","verse":"39","text":"Ты пачуй зь неба, зь месца, дзе Ты ёсьць, і памілуй; зрабі і дай кожнаму паводле шляхоў ягоных, як Ты ўбачыш сэрца ягонае, бо Ты адзін ведаеш сэрца ўсіх сыноў чалавечых;"},{"book":"3 ЦАРСТВАЎ","chapter":"8","verse":"40","text":"каб яны баяліся Цябе праз усе дні, пакуль жывуць на зямлі, якую Ты даў бацькам нашым."},{"book":"3 ЦАРСТВАЎ","chapter":"8","verse":"41","text":"Калі і іншапляменец, які не ад Твайго народу Ізраіля, прыйдзе зь зямлі далёкай дзеля імя Твайго,"},{"book":"3 ЦАРСТВАЎ","chapter":"8","verse":"42","text":"бо яны пачуюць пра Тваё імя вялікае і пра Тваю руку моцную і пра Тваю мышцу прасьцёртую, і прыйдзе ён і памоліцца каля храма гэтага,"},{"book":"3 ЦАРСТВАЎ","chapter":"8","verse":"43","text":"пачуй зь неба, зь месца, дзе Ты, і зрабі ўсё, пра што будзе заклікаць да Цябе іншапляменец, каб усе народы зямлі ведалі імя Тваё, каб баяліся Цябе, як народ Твой Ізраіль, каб ведалі, што імем Тваім называецца храм гэты, які я пабудаваў."},{"book":"3 ЦАРСТВАЎ","chapter":"8","verse":"44","text":"Калі выйдзе народ Твой на вайну супроць ворага свайго шляхам, якім Ты пашлеш яго, і будзе маліцца Госпаду, павярнуўшыся да горада, які Ты абраў, і да храма, які я пабудаваў імю Твайму,"},{"book":"3 ЦАРСТВАЎ","chapter":"8","verse":"45","text":"тады пачуй зь неба малітву іхнюю і прашэньне іхняе і зрабі, што трэба ім."},{"book":"3 ЦАРСТВАЎ","chapter":"8","verse":"46","text":"Калі яны згрэшаць прад Табою, - бо няма чалавека, які не грашыў бы, - і Ты ўгневаешся на іх, і аддасі іх ворагам, і тыя, што паланілі іх і павядуць іх у няпрыяцельскую зямлю, далёкую альбо блізкую,"},{"book":"3 ЦАРСТВАЎ","chapter":"8","verse":"47","text":"і калі яны на зямлі, у якой будуць жыць у палоне, увойдуць у сябе і зьвернуцца і будуць маліцца Табе на зямлі тых, што паланілі іх, кажучы: «мы зграшылі, учынілі беззаконьне, мы вінаватыя»,"},{"book":"3 ЦАРСТВАЎ","chapter":"8","verse":"48","text":"і калі павернуцца да Цябе ўсім сэрцам сваім і ўсёю душою сваёю ў зямлі ворагаў, якія паланілі іх, і будуць маліцца Табе, павярнуўшыся да зямлі сваёй, якую Ты даў бацькам іхнім, да горада, які Ты абраў, і да храма, які я пабудаваў імю Твайму,"},{"book":"3 ЦАРСТВАЎ","chapter":"8","verse":"49","text":"тады пачуй зь неба, зь месца, дзе Ты, малітву і прашэньне іхняе і зрабі, што трэба ім;"},{"book":"3 ЦАРСТВАЎ","chapter":"8","verse":"50","text":"і даруй народу Твайму, у чым ён зграшыў прад Табою, і ўсе благія ўчынкі ягоныя, якія ён зрабіў прад Табою, і абудзі спагаду да іх у тых, што паланілі іх, каб яны былі мілажальныя да іх:"},{"book":"3 ЦАРСТВАЎ","chapter":"8","verse":"51","text":"бо яны - Твой народ і Твой надзел, які Ты вывеў зь Егіпта, з жалезнай печы."},{"book":"3 ЦАРСТВАЎ","chapter":"8","verse":"52","text":"Хай будуць вочы Твае адкрытыя на малітву раба Твайго і на малітву народу Твайго Ізраіля, каб чуць іх заўсёды, калі яны будуць заклікаць Цябе,"},{"book":"3 ЦАРСТВАЎ","chapter":"8","verse":"53","text":"бо Ты аддзяліў іх сабе ў надзел з усіх народаў зямлі, як Ты сказаў праз Майсея, раба Твайго, калі вывеў бацькоў нашых зь Егіпта, Уладыка Госпадзе!"},{"book":"3 ЦАРСТВАЎ","chapter":"8","verse":"54","text":"Калі Саламон прамовіў усё гэта маленьне і прашэньне да Госпада, тады ўстаў з каленяў ад ахвярніка Гасподняга, а рукі ягоныя былі паднятыя да неба."},{"book":"3 ЦАРСТВАЎ","chapter":"8","verse":"55","text":"І стоячы дабраславіў увесь сход Ізраільцянаў, гучным голасам кажучы:"},{"book":"3 ЦАРСТВАЎ","chapter":"8","verse":"56","text":"дабраславёны Гасподзь, Які даў спакой народу Свайму Ізраілю, як казаў! не засталося нявыкананага ніводнага слова з усіх добрых слоў Яго, якія Ён прамовіў праз раба Свайго Майсея;"},{"book":"3 ЦАРСТВАЎ","chapter":"8","verse":"57","text":"хай будзе з намі Гасподзь Бог наш, як быў Ён з бацькамі нашымі, хай не пакіне нас,"},{"book":"3 ЦАРСТВАЎ","chapter":"8","verse":"58","text":"схіляючы да Сябе сэрца наша, каб мы хадзілі па ўсіх шляхах Ягоных і захоўвалі запаведзі Ягоныя і пастановы Ягоныя і законы Ягоныя, якія Ён наказаў бацькам нашым;"},{"book":"3 ЦАРСТВАЎ","chapter":"8","verse":"59","text":"і хай будуць словы гэтыя, якімі я маліўся прад Госпадам, блізкія да Госпада Бога нашага ўдзень і ўначы, каб Ён рабіў, што трэба рабу Свайму, і што трэба народу Свайму Ізраілю, дзень у дзень,"},{"book":"3 ЦАРСТВАЎ","chapter":"8","verse":"60","text":"каб усе народы ўведалі, што Гасподзь ёсьць Бог, і няма апрача Яго;"},{"book":"3 ЦАРСТВАЎ","chapter":"8","verse":"61","text":"хай будзе сэрца ваша цалкам аддадзена Госпаду Богу нашаму, каб хадзіць паводле пастановаў Ягоных і захоўваць запаведзі Ягоныя, як сёньня."},{"book":"3 ЦАРСТВАЎ","chapter":"8","verse":"62","text":"І цар і ўсе Ізраільцяне зь ім прынесьлі ахвяру Госпаду."},{"book":"3 ЦАРСТВАЎ","chapter":"8","verse":"63","text":"І прынёс Саламон мірную ахвяру, якую прынёс ён Госпаду, дваццаць дзьве тысячы буйнога быдла і сто дваццаць тысяч дробнага быдла. Так асьвяціў храм Госпаду цар і ўсе сыны Ізраілевыя."},{"book":"3 ЦАРСТВАЎ","chapter":"8","verse":"64","text":"І ў той самы дзень асьвяціў цар сярэднюю частку двара, які перад храмам Гасподнім, учыніўшы там цэласпаленьне і хлебнае прынашэньне і ўзьнёсшы тлушч мірных ахвяр, бо медны ахвярнік, які прад Госпадам, быў малы пад памяшканьні цэласпаленьня і хлебнага прынашэньня і тлушчу мірных ахвяр."},{"book":"3 ЦАРСТВАЎ","chapter":"8","verse":"65","text":"І зрабіў Саламон у гэты час сьвята, і ўвесь Ізраіль зь ім, - вялікі сход, які сышоўся ад уваходу ў Эмат да ракі Егіпецкай прад Госпадам Богам нашым; - сем дзён і яшчэ сем дзён, чатырнаццаць дзён."},{"book":"3 ЦАРСТВАЎ","chapter":"8","verse":"66","text":"На восьмы дзень Саламон адпусьціў народ. І дабраславілі цара і пайшлі ў намёты свае, радуючыся і вяселячыся ў сэрцы за ўсё добрае, што зрабіў Гасподзь рабу Свайму Давіду і народу Свайму Ізраілю."}]}