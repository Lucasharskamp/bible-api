{"data":[{"book":"Zvakazarurwa","chapter":"22","verse":"1","text":"Ipapo mutumwa akandiratidza rwizi rwemvura youpenyu, inoonekera sekristaro, ruchiyerera kubva pachigaro chaMwari necheGwayana"},{"book":"Zvakazarurwa","chapter":"22","verse":"2","text":"pakati penzira huru yeguta. Parutivi rumwe norumwe rwerwizi pakanga pano muti woupenyu, waibereka mhando gumi nembiri dzomuchero, ichibereka michero yayo pamwedzi woga woga. Mashizha omuti uyu ndeokuporesa ndudzi."},{"book":"Zvakazarurwa","chapter":"22","verse":"3","text":"Hakuchazovazve nokutukwa. Chigaro choushe chaMwari necheGwayana zvichava muguta, uye varanda vake vachamushumira."},{"book":"Zvakazarurwa","chapter":"22","verse":"4","text":"Vachaona chiso chake, uye zita rake richava pahuma dzavo."},{"book":"Zvakazarurwa","chapter":"22","verse":"5","text":"Usiku hahuchazovapozve. Havachazotsvaki chiedza chomwenje kana chiedza chezuva, nokuti Ishe Mwari achavapa chiedza. Uye vachatonga nokusingaperi-peri."},{"book":"Zvakazarurwa","chapter":"22","verse":"6","text":"Mutumwa akati kwandiri, “Mashoko aya akatendeka uye ndeechokwadi. Ishe, Mwari wemweya yavaprofita, akatuma mutumwa wake kuzoratidza varanda vake zvinhu zvinofanira kukurumidza kuitika.”"},{"book":"Zvakazarurwa","chapter":"22","verse":"7","text":"“Tarirai, ndinokurumidza kuuya! Akaropafadzwa uyo anochengeta mashoko ouprofita huri mubhuku iri.”"},{"book":"Zvakazarurwa","chapter":"22","verse":"8","text":"Ini Johani, ndini ndakanzwa uye ndikaona zvinhu izvi. Uye ndakati ndazvinzwa uye ndazviona, ndakawira pasi kuti ndinamate ndiri patsoka dzomutumwa akanga andiratidza zvinhu izvi."},{"book":"Zvakazarurwa","chapter":"22","verse":"9","text":"Asi akati kwandiri, “Rega kudaro! Ndiri muranda pamwe chete newe uye nehama dzako vaprofita navose vanochengeta mashoko ebhuku iri. Namata Mwari!”"},{"book":"Zvakazarurwa","chapter":"22","verse":"10","text":"Ipapo akati kwandiri, “Usanamira mashoko ouprofita hwebhuku iri, nokuti nguva yaswedera."},{"book":"Zvakazarurwa","chapter":"22","verse":"11","text":"Anotadza ngaarambe achitadza, anonyangadza ngaarambe achinyangadza; anoita zvakarurama ngaarambe achiita zvakarurama; uye mutsvene ngaarambe ari mutsvene.”"},{"book":"Zvakazarurwa","chapter":"22","verse":"12","text":"“Tarirai, ndiri kukurumidza kuuya! Mubayiro wangu ndinawo, uye ndichapa mumwe nomumwe maererano nezvaakaita."},{"book":"Zvakazarurwa","chapter":"22","verse":"13","text":"Ndini Arifa naOmega, wokutanga newokupedzisira, kutanga nokuguma."},{"book":"Zvakazarurwa","chapter":"22","verse":"14","text":"“Vakaropafadzwa avo vanosuka nguo dzavo, kuti vave nesimba rokuuya kumuti woupenyu uye vagopinda muguta napasuo."},{"book":"Zvakazarurwa","chapter":"22","verse":"15","text":"Kunze ndiko kune imbwa, vaya vanoita zvouroyi, mhombwe, mhondi, vanonamata zvifananidzo navose vanoda nhema uye vachidziita."},{"book":"Zvakazarurwa","chapter":"22","verse":"16","text":"“Ini Jesu, ndatuma mutumwa wangu kuti akupe uchapupu uhu hwekereke. Ndini mudzi worudzi rwaDhavhidhi, Nyamasase inopenya.”"},{"book":"Zvakazarurwa","chapter":"22","verse":"17","text":"Mweya nomwenga vanoti, “Uya!” Uye anonzwa ngaati, “Uyai!” Ani naani ane nyota, ngaauye; uye ani naani anoda, ngaatore chipo chemvura youpenyu asingatengi."},{"book":"Zvakazarurwa","chapter":"22","verse":"18","text":"Ndinoyambira mumwe nomumwe anonzwa mashoko ouprofita hwebhuku iri ndichiti: Kana munhu upi zvake akawedzera chinhu chipi zvacho kwaari, Mwari achawedzera kwaari matambudziko akanyorwa mubhuku iri."},{"book":"Zvakazarurwa","chapter":"22","verse":"19","text":"Uye, kana munhu upi zvake akatapudza mashoko kubva mubhuku iri rouprofita, Mwari achabvisa kubva kwaari mugove wake pamuti woupenyu nomuguta dzvene, izvo zvakanyorwa mubhuku iri."},{"book":"Zvakazarurwa","chapter":"22","verse":"20","text":"Uyo anopupura zvinhu izvi anoti, “Hongu, ndinokurumidza kuuya.”"},{"book":"Zvakazarurwa","chapter":"22","verse":"21","text":"Nyasha dzaIshe Jesu ngadzive navanhu vaMwari. Ameni."}]}