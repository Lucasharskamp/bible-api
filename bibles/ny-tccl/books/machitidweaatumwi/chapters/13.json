{"data":[{"book":"Machitidwe a Atumwi","chapter":"13","verse":"1","text":"Mu mpingo wa ku Antiokeya munali aneneri ndi aphunzitsi awa: Barnaba, Simeoni, Lukia wa ku Kurene, Manayeni (amene analeredwa pamodzi ndi mfumu Herode), ndiponso Saulo."},{"book":"Machitidwe a Atumwi","chapter":"13","verse":"2","text":"Iwo pamene ankapembedza Ambuye ndi kusala kudya, Mzimu Woyera anati, “Mundipatulire Barnaba ndi Saulo kuti akagwire ntchito imene ndinawayitanira.”"},{"book":"Machitidwe a Atumwi","chapter":"13","verse":"3","text":"Ndipo atasala kudya ndi kupemphera anasanjika manja awo pa iwo nawatumiza."},{"book":"Machitidwe a Atumwi","chapter":"13","verse":"4","text":"Barnaba ndi Saulo motumidwa ndi Mzimu Woyera, anapita ku Selukeya ndipo kuchokera kumeneko anakwera sitima ya pamadzi kupita ku Kupro."},{"book":"Machitidwe a Atumwi","chapter":"13","verse":"5","text":"Pamene anafika ku Salamisi, analalikira Mawu a Mulungu mʼMasunagoge a Ayuda. Iwo anali ndi Yohane monga wowatumikira."},{"book":"Machitidwe a Atumwi","chapter":"13","verse":"6","text":"Iwo anayenda pa chilumba chonse mpaka anafika ku Pafo, kumeneko anapezanako ndi Myuda, wamatsenga amene analinso mneneri wonama dzina lake Barayesu."},{"book":"Machitidwe a Atumwi","chapter":"13","verse":"7","text":"Iyeyu, amathandiza mkulu wa boma, Sergio Paulo. Mkulu wa bomayu, munthu wanzeru, anayitana Barnaba ndi Saulo chifukwa anafuna kumva Mawu a Mulungu."},{"book":"Machitidwe a Atumwi","chapter":"13","verse":"8","text":"Koma Elima wamatsengayo, (Elima tanthauzo lake ndi wamatsenga), anatsutsana nawo ndipo anafuna kumuletsa mkulu wa bomayo kuti asakhulupirire."},{"book":"Machitidwe a Atumwi","chapter":"13","verse":"9","text":"Koma Saulo, amenenso amatchedwa Paulo, wodzazidwa ndi Mzimu Woyera anamuyangʼanitsitsa Elima ndipo anati,"},{"book":"Machitidwe a Atumwi","chapter":"13","verse":"10","text":"“Iwe ndiwe mwana wa mdierekezi ndiponso mdani wa chilungamo! Ndiwe wodzaza ndi chinyengo cha mtundu uliwonse ndi kuchenjera konse. Kodi sudzaleka kupotoza njira zolungama za Ambuye?"},{"book":"Machitidwe a Atumwi","chapter":"13","verse":"11","text":"Tsopano dzanja la Ambuye likukutsutsa iwe. Udzakhala wosaona ndipo kwa kanthawi sudzatha kuona kuwala kwa dzuwa.”"},{"book":"Machitidwe a Atumwi","chapter":"13","verse":"12","text":"Pamene mkulu wa bomayo anaona zimene zinachitika anakhulupirira pakuti anadabwa ndi chiphunzitso cha Ambuye."},{"book":"Machitidwe a Atumwi","chapter":"13","verse":"13","text":"Kuchokera ku Pafo, Paulo ndi anzake anayenda pa sitima ya pamadzi kupita ku Perga wa ku Pamfiliya, kumeneko Yohane anawasiya nabwerera ku Yerusalemu."},{"book":"Machitidwe a Atumwi","chapter":"13","verse":"14","text":"Kuchokera ku Perga anapita ku Pisidiya wa ku Antiokeya. Pa tsiku la Sabata analowa mʼsunagoge, nakhala pansi."},{"book":"Machitidwe a Atumwi","chapter":"13","verse":"15","text":"Atawerenga mawu a mʼMalamulo ndi Aneneri, akulu a sunagoge anawatumizira mawu ndi kuti, “Abale ngati muli ndi mawu olimbikitsa nawo anthuwa, nenani.”"},{"book":"Machitidwe a Atumwi","chapter":"13","verse":"16","text":"Atayimirira, Paulo anakweza dzanja lake ndi kuti, “Inu Aisraeli ndiponso inu a mitundu ina amene mumapembedza Mulungu, tandimverani!"},{"book":"Machitidwe a Atumwi","chapter":"13","verse":"17","text":"Mulungu wa Aisraeli anasankha makolo athu ndipo anawapatsa chuma chambiri pamene amakhala ku Igupto. Anawatulutsa mʼdzikomo ndi dzanja lake lamphamvu."},{"book":"Machitidwe a Atumwi","chapter":"13","verse":"18","text":"Ndipo Iye anapirira khalidwe lawo mʼchipululu kwa zaka makumi anayi."},{"book":"Machitidwe a Atumwi","chapter":"13","verse":"19","text":"Mulungu anawagonjetsera mitundu isanu ndi iwiri ya ku Kanaani ndipo anapereka dzikolo kwa Israeli kuti likhale lawo."},{"book":"Machitidwe a Atumwi","chapter":"13","verse":"20","text":"Izi zonse zinatenga zaka 450."},{"book":"Machitidwe a Atumwi","chapter":"13","verse":"21","text":"Kenaka anthu anapempha kuti awapatse mfumu, ndipo anawapatsa Sauli mwana wa Kisi, wa fuko la Benjamini amene analamulira zaka makumi anayi."},{"book":"Machitidwe a Atumwi","chapter":"13","verse":"22","text":"Mulungu atamuchotsa Sauli, anayika Davide kukhala mfumu yawo. Mulungu anamuchitira umboni kuti, ‘Ndapeza Davide mwana wa Yese munthu wa pamtima panga; iye adzachita zonse zimene ine ndikufuna kuti iye achite.’"},{"book":"Machitidwe a Atumwi","chapter":"13","verse":"23","text":"“Kuchokera mwa zidzukulu za munthu ameneyu, Mulungu anawutsa Yesu kukhala Mpulumutsi wa Aisraeli, monga analonjezera."},{"book":"Machitidwe a Atumwi","chapter":"13","verse":"24","text":"Yesu asanabwere, Yohane analalikira kwa anthu onse Aisraeli za kutembenuka mtima ndi ubatizo."},{"book":"Machitidwe a Atumwi","chapter":"13","verse":"25","text":"Pamene Yohane amatsiriza ntchito yake anati: ‘Mukuganiza kuti ine ndine yani? Ine sindine ameneyo ayi, koma Iye akubwera pambuyo panga, amene ine sindine woyenera kumasula zingwe za nsapato zake.’"},{"book":"Machitidwe a Atumwi","chapter":"13","verse":"26","text":"“Abale, ana a Abrahamu, ndiponso inu a mitundu ina amene mumaopa Mulungu, Iye watumiza uthenga wachipulumutsowo kwa ife."},{"book":"Machitidwe a Atumwi","chapter":"13","verse":"27","text":"Anthu a ku Yerusalemu ndi atsogoleri awo sanazindikire Yesu, komabe pomuweruza Yesu anakwaniritsa mawu a Aneneri amene amawerengedwa Sabata lililonse."},{"book":"Machitidwe a Atumwi","chapter":"13","verse":"28","text":"Ngakhale sanapeze chifukwa choti afe, anapempha Pilato kuti amuphe."},{"book":"Machitidwe a Atumwi","chapter":"13","verse":"29","text":"Atachita zonse zimene zinalembedwa za Iye, iwo anamuchotsa pa mtengo ndipo anamuyika mʼmanda."},{"book":"Machitidwe a Atumwi","chapter":"13","verse":"30","text":"Koma Mulungu anamuukitsa,"},{"book":"Machitidwe a Atumwi","chapter":"13","verse":"31","text":"ndipo kwa masiku ambiri anaonekera kwa amene anayenda naye kuchokera ku Galileya mpaka ku Yerusalemu. Iwowa tsopano ndi mboni zake kwa anthu a Israeli."},{"book":"Machitidwe a Atumwi","chapter":"13","verse":"32","text":"“Ife tikukuwuzani Uthenga Wabwino; umene Mulungu analonjeza makolo athu."},{"book":"Machitidwe a Atumwi","chapter":"13","verse":"33","text":"Iye wakwaniritsa zimenezi kwa ife ana awo, poukitsa Yesu kuchokera kwa akufa. Monga zinalembedwa mu Salimo lachiwiri kuti,"},{"book":"Machitidwe a Atumwi","chapter":"13","verse":"34","text":"Zakuti Mulungu anamuukitsa kuti asawole konse, zinanenedwa mʼmawu awa:"},{"book":"Machitidwe a Atumwi","chapter":"13","verse":"35","text":"Nʼchifukwa chakenso zinalembedwa mu Salimo lina kuti,"},{"book":"Machitidwe a Atumwi","chapter":"13","verse":"36","text":"“Pakuti pamene Davide anatsiriza kutumikira Mulungu mu mʼbado wake, anamwalira, iye anayikidwa mʼmanda pamodzi ndi makolo ake ndipo thupi lake linawola."},{"book":"Machitidwe a Atumwi","chapter":"13","verse":"37","text":"Koma amene Mulungu anamuukitsa kwa akufa sanawole ayi."},{"book":"Machitidwe a Atumwi","chapter":"13","verse":"38","text":"“Nʼchifukwa chake, abale anga, dziwani kuti mwa Yesu chikhululukiro cha machimo chikulalikidwa."},{"book":"Machitidwe a Atumwi","chapter":"13","verse":"39","text":"Kudzera mwa Iye aliyense amene akhulupirira, alungamitsidwa kuchoka ku tchimo lililonse limene silingachoke ndi Malamulo a Mose."},{"book":"Machitidwe a Atumwi","chapter":"13","verse":"40","text":"Samalani kuti zimene aneneri akunena zisakuchitikireni inu:"},{"book":"Machitidwe a Atumwi","chapter":"13","verse":"41","text":"“ ‘Onani, inu anthu onyoza,"},{"book":"Machitidwe a Atumwi","chapter":"13","verse":"42","text":"Pamene Paulo ndi Barnaba amatuluka mʼSunagoge, anthu anawapempha kuti adzapitirize kuyankhula zinthu zimenezi Sabata linalo."},{"book":"Machitidwe a Atumwi","chapter":"13","verse":"43","text":"Atatha mapemphero, Ayuda ambiri ndi anthu odzipereka otembenukira ku Chiyuda anatsatira Paulo ndi Barnaba, iwo anayankhula ndi anthuwo ndipo anawapempha kuti apitirire mʼchisomo cha Mulungu."},{"book":"Machitidwe a Atumwi","chapter":"13","verse":"44","text":"Pa Sabata linalo pafupifupi anthu onse a mu mzindawo anasonkhana kudzamva Mawu a Ambuye."},{"book":"Machitidwe a Atumwi","chapter":"13","verse":"45","text":"Pamene Ayuda anaona gulu la anthu, anachita nsanje ndipo anayankhula zamwano kutsutsana ndi zimene Paulo amanena."},{"book":"Machitidwe a Atumwi","chapter":"13","verse":"46","text":"Ndipo Paulo ndi Barnaba anawayankha molimba mtima kuti, “Ife tinayenera kuyankhula Mawu a Mulungu kwa inu poyamba. Popeza inu mwawakana ndi kudziyesa nokha osayenera moyo wosatha, ife tsopano tikupita kwa anthu a mitundu ina."},{"book":"Machitidwe a Atumwi","chapter":"13","verse":"47","text":"Pakuti izi ndi zimene Ambuye anatilamula ife:"},{"book":"Machitidwe a Atumwi","chapter":"13","verse":"48","text":"Anthu a mitundu ina atamva izi, anakondwa ndipo analemekeza Mawu Ambuye; ndipo onse amene anawasankha kuti alandire moyo osatha anakhulupirira."},{"book":"Machitidwe a Atumwi","chapter":"13","verse":"49","text":"Mawu a Ambuye anafalikira mʼchigawo chonse."},{"book":"Machitidwe a Atumwi","chapter":"13","verse":"50","text":"Koma Ayuda anawutsa mitima ya akazi otchuka opembedza Mulungu ndi akulu a mu mzindamo. Iwo anabweretsa mazunzo kwa Paulo ndi Barnaba ndipo anawathamangitsa mʼchigawo chawo."},{"book":"Machitidwe a Atumwi","chapter":"13","verse":"51","text":"Tsono iwo anasasa fumbi la ku mapazi awo powatsutsa, ndipo anapita ku Ikoniya."},{"book":"Machitidwe a Atumwi","chapter":"13","verse":"52","text":"Ndipo ophunzira anadzazidwa ndi chimwemwe ndiponso ndi Mzimu Woyera."}]}