{"data":[{"book":"मत्ती","chapter":"12","verse":"1","text":"आ समय यीशु आराम इन दिशी केईगोळ दा टु आगतेला होगोन, अदिक आऊन चेलागोळी हसु हत्‍त रा आंदुर गोदी नव लॉम्बा मुरू मुरूकु तिनली कुरतुर."},{"book":"मत्ती","chapter":"12","verse":"2","text":"फरीसीगोळ ईद नोळकु आऊन से अंदुर, “नोळ, नीन चेलागोळ अद क्याल्सा माळीत्यार, जो आराम इन दिशी माळोद मूसा अन व्यवस्था अन अनुसार उचित हैलेच.”"},{"book":"मत्ती","chapter":"12","verse":"3","text":"यीशु आंदुर से अंदुन, “येन नीव वाचुसीदील, कि दाऊद, याग आऊक अदिक आऊन संगीगोळी हसु हत रा येन माळदुर?"},{"book":"मत्ती","chapter":"12","verse":"4","text":"आव ह्यांग परमेश्वर उन भवन दा होदुन, अदिक भेंट येर्सद रोट्टीगोळी तिंदुन, यवरी तिनोद दाऊद उक अदिक आऊन संगीगोळी उचित ईला ईरोद लेकीन सिर्फ याजकगोळी उचित ईरोद?"},{"book":"मत्ती","chapter":"12","verse":"5","text":"येन नीव मूसा अन व्यवस्था दा वाचुसीदील कि याजक आराम इन दिशी सभागृह दा आराम इन दिन इन विधी इक मुरदुर मा भी निर्दोष ठहरूसतार?”"},{"book":"मत्ती","chapter":"12","verse":"6","text":"पर ना नीम से अनतीन कि ईल आव आन जो सभागृह से भी धोड्डेव आन."},{"book":"मत्ती","chapter":"12","verse":"7","text":"१२:७ मत्ती ९:१३अगर नीव शास्त्रगोळ दा लिखस्द मातगोळ्द मतलब जान्सायदीर, “ना दया देल संतुष्ट आगतीन, बलिदान देल ईला, रा नीव निर्दोष उक दोषी ईला ठहरूसायदीर."},{"book":"मत्ती","chapter":"12","verse":"8","text":"मंळसा अन पार रा आराम इन दिन ईनव भी स्वामी हुन.”"},{"book":"मत्ती","chapter":"12","verse":"9","text":"अल टु नळुकु यीशु आंदुर्द यहूदी लॉकुर्द सभागृह दा बंदुन."},{"book":"मत्ती","chapter":"12","verse":"10","text":"अल ऊंद मंळसा ईरोन, यार कय वंळ्गकु ईरोद. फरीसीगोळ यीशु मा दोष हचोर साटी आऊन से केळदुर, “येन आराम इन दिशी चंगा माळोद मूसा अन व्यवस्था अन अनुसार उचित आद?”"},{"book":"मत्ती","chapter":"12","verse":"11","text":"यीशु आंदुर से अंदुन, “नीम दा हिंग याव आन यार्द ऊंद अच म्यांडा ईरूल, अदिक अद आराम इन दिशी ख्वॉद्रा दा बिदोगुल, रा आव अदरी हुळकु व्हार्या तेगुतिदील?"},{"book":"मत्ती","chapter":"12","verse":"12","text":"भला मंळसा अन्द किमत म्यांडा से याट यक्कुल आद! इदुरसाटी आराम इन दिशी भलाई माळोद उचित आद.”"},{"book":"मत्ती","chapter":"12","verse":"13","text":"आग आव आ मंळसा से अंदुन, “तान कय मुंद माळ.”"},{"book":"मत्ती","chapter":"12","verse":"14","text":"आग फरीसीगोळ व्हार्या होगकु आऊन विरोध दा योजना माळदुर कि आऊक याता प्रकार देल कोंदेव."},{"book":"मत्ती","chapter":"12","verse":"15","text":"ईद जान्सकु यीशु अल टु होटोदुन. अदिक हापाळ लॉकुर आऊन हिंद आगेदुर, अदिक आव सप्पा मुंदुरी चंगा माळदुन,"},{"book":"मत्ती","chapter":"12","verse":"16","text":"अदिक आंदरी चेतावनी कोट्टुन कि नानी प्रगट माळबाळेतीर,"},{"book":"मत्ती","chapter":"12","verse":"17","text":"ताकी जो वचन यशायाह भविष्यवक्ता अन्द द्वारा अंदकु आगीत, अद पुरा आगुल:१२:१७ यशायाह ४२:४"},{"book":"मत्ती","chapter":"12","verse":"18","text":"“नोळी, ईव नान सेवक हुन, यारी ना निवळुसीन;"},{"book":"मत्ती","chapter":"12","verse":"19","text":"आव ना रा झगळा माळ्यान, अदिक ना धूम मचुस्यान,"},{"book":"मत्ती","chapter":"12","verse":"20","text":"आव मेड्द सरकण्डागोळी मुरूतिदिल,"},{"book":"मत्ती","chapter":"12","verse":"21","text":"अदिक गैरयहूदी लॉकुर आऊन हेसुर मा आशा ईट्यार.”"},{"book":"मत्ती","chapter":"12","verse":"22","text":"आग लॉकुर ऊंद कुढ्ढ अदिक मुक्‍का अक यारदा दुष्टआत्मा ईरोद, यीशु उन हात्‍ती तंदुर; अदिक आव आऊक चंगा माळदुन, अदिक आव माताळली अदिक नोळली कुरतुन."},{"book":"मत्ती","chapter":"12","verse":"23","text":"ईदुर मा सप्पा लॉकुर चकित आगकु अनली कुरतुर, “ईव येन दाऊद उन औलाद हुन?”"},{"book":"मत्ती","chapter":"12","verse":"24","text":"लेकीन फरीसीगोळ ईद केळकु अंदुर, “ईव रा दुष्टआत्मागोळव सरदार बालज़बूल उन मदत देल दुष्टआत्मागोळी तेगुतान.”"},{"book":"मत्ती","chapter":"12","verse":"25","text":"आव आंदुर्द मन इन मात अरूकु आंदुर से अंदुन, “अगर यातोदारा राज्य दा फूट बिळतद, अद ऊजाळसेगतद; अदिक यातोदारा नगर या घराना दा फूट बिळतद, अद टीकुसकु ईरतीदील."},{"book":"मत्ती","chapter":"12","verse":"26","text":"अदिक अगर शैतान अच शैतान उक तेगदीत, रा अद खुद इन दा विरोधी आगेग्याद; बाक अदुर्द राज्य ह्यांग टीकुसकु ईत्‍तीत?"},{"book":"मत्ती","chapter":"12","verse":"27","text":"भला, अगर ना शैतान उन सरदार उन सहायता देल दुष्टआत्मागोळी तेगुतीन, रा नीम अनुयायीगोळ यार सहायता देल तेगुतार? इदुरसाटी आंदुर अच नीम न्याय माळ्यार."},{"book":"मत्ती","chapter":"12","verse":"28","text":"पर अगर ना परमेश्वर उन आत्मा अन्द सहायता देल दुष्टआत्मागोळी तेगुतीन, रा परमेश्वर उन राज्य नीम हात्‍ती होट बंदाद.”"},{"book":"मत्ती","chapter":"12","verse":"29","text":"या ह्यांग यावारा मंळसा यातोवारा ताकतवर मंळसा अन्द मान्या होक्‍कु आऊन माल कदू सकतान यागासताका कि पयले आव आ ताकतवर मंळसा अक कट कोमालुन? आगासताका आव आऊन मान्या होक्‍कु माल कदू सकालुन."},{"book":"मत्ती","chapter":"12","verse":"30","text":"जो नान सांगुळ हैलेच आव नान विरोध दा आन, अदिक जो नान सांगुळ जमा माळालुन आव बगरूस्तान."},{"book":"मत्ती","chapter":"12","verse":"31","text":"इदुरसाटी ना नीम से अनतीन कि मंळसा अन्द सब प्रकार इन पाप अदिक अपमान माफ माळकु आदीत, लेकीन जो यावारा पवित्र आत्मा अन अपमान माळतान आऊक माफ माळकु आगतीदील."},{"book":"मत्ती","chapter":"12","verse":"32","text":"१२:३२ लूका १२:१०जो यावारा मंळसा अन्द पार उन विरोध दा येनारा मात अंदान, आऊन ईद अपराध माफ माळकु आदीत, लेकीन जो यावारा पवित्र आत्मा अन्द विरोध दा येनारा अंदान, आऊन अपराध न रा ई युग दा अदिक न बरावाळा युग दा माफ माळकु आगतीदील."},{"book":"मत्ती","chapter":"12","verse":"33","text":"“अगर मार्र वळ्लीद आद, रा अदुर्द काय भी वळ्लीद ईत्‍तीत, या मार्र निकम्मा आद, रा अदुर्द काय भी निकम्मा ईत्‍तीत; यतिकी मार्र तान काय देल अच अर्तकु आगतद."},{"book":"मत्ती","chapter":"12","verse":"34","text":"१२:३४ मत्ती ३:७; २३:३३; लूका ३:७; मत्ती १५:१८; लूका ६:४५हे हाव ईनव चिकोरा, नीव बुरा आगकु ह्यांग वळ्लीद मातगोळी अन सकतीर? यतिकी जो मन दा तुमकु आद, अदा बाय दा बरतद."},{"book":"मत्ती","chapter":"12","verse":"35","text":"वळ्लेव मंळसा तान मन इन वळ्लीद भंडार दा टु वळ्लीद मातगोळी तेगुतान, अदिक बेकार मंळसा बेकार भंडार दा टु बेकार मातगोळी तेगुतान.”"},{"book":"मत्ती","chapter":"12","verse":"36","text":"“अदिक ना नीम से अनतीन कि जो जो निकम्मा मातगोळी मंळसागोळ अंदार, न्याय इन दिशी आंदुर हर ऊंद आ मात इन लेखा कोट्टार."},{"book":"मत्ती","chapter":"12","verse":"37","text":"यतिकी नी तान मातगोळ कारण निर्दोष, अदिक तान मातगोळ दा कारण दोषी ठहरूस्कु आद्या.”"},{"book":"मत्ती","chapter":"12","verse":"38","text":"ईदुर मा थ्वाळासा शास्त्रीगोळ अदिक फरीसीगोळ यीशु से अंदुर, “हे गुरु, नाव नीन कय देल ऊंद चमत्कार नोळोद चाहासतेव.”"},{"book":"मत्ती","chapter":"12","verse":"39","text":"आव आंदरी उत्‍तर कोट्टुन, “ई दुनिया अन्द बेकार अदिक व्यभिचारी लॉकुर योना अन्द चमत्कार ढुंढ्सतार, लेकीन योना भविष्यवक्ता अन्द चमत्कार इक बिटकु यातोदु दुसरा चमत्कार आंदरी कोटकु आगतीदील."},{"book":"मत्ती","chapter":"12","verse":"40","text":"योना मुर दिन अदिक मुर ईळ्लक आ समुद्र अन धोळ मेन इन व्हाट्या ईत्‍तुन, हांग अच मंळसा अन्द पार मुर दिन अदिक मुर ईळ्लक धरती इन बुळ्क ईत्‍तान."},{"book":"मत्ती","chapter":"12","verse":"41","text":"नीनवे नगर इन लॉकुर न्याय इन दिशी ई दुनिया अन्द लॉकुर सांगुळ यदकु आंदरी दोषी ठहरूस्यार, यतिकी आंदुर योना अन्द प्रचार केळकु मन तिर्गुसीदुर; अदिक नोळी, ईल आव आन जो योना से भी धोड्डेव आन."},{"book":"मत्ती","chapter":"12","verse":"42","text":"दक्षिण इन रानी न्याय इन दिशी ई दुनिया अन्द लॉकुर सांगुळ यदकु आंदरी दोषी ठहरूस्यार, यतिकी आक सुलैमान उन ग्यान केळोर साटी धरती इन क्वाना टु बंदुर; अदिक नोळी, ईल आव आन जो सुलैमान से भी धोड्डेव आन."},{"book":"मत्ती","chapter":"12","verse":"43","text":"“याग दुष्टआत्मा मंळसा दा टु होट बुळतद, रा वंळगींद जागागोळ दा आराम ढुंढ्सली वयाळतद, अदिक अदरी सिकाल."},{"book":"मत्ती","chapter":"12","verse":"44","text":"आग अनतद, ‘ना तान अदा मान्ना दा यल टु होटोदीन, होटोगाईन.’ अदिक होटकु अदरी सूना, झाळ-झुळ्सकु अदिक सजुसकु नोळतद."},{"book":"मत्ती","chapter":"12","verse":"45","text":"आग अद होगकु तान से मात्‍त बेकार येळ आत्मागोळी तान सांगुळ तरतद, अदिक अव आ मान्या समुस्कु अल ईरताव, अदिक आ मंळसा अन्द दशा पयला टु भी बेकार आगेगतद. ई दुनिया अन बुरा लॉकुर्द दशा भी हिंग अच आदीत.”"},{"book":"मत्ती","chapter":"12","verse":"46","text":"याग यीशु भीळ से मातगोळी हेळ्त अच ईरोन, आग आऊन मोय अदिक वार्टुर व्हार्या निदुरकु ईरोर अदिक आऊन से मात हेळोद चाहासोर."},{"book":"मत्ती","chapter":"12","verse":"47","text":"१२:४७ हाळोद नियम दा ईद वचन लिख्सकु हैलेचयावारा आऊन से अंदुन, “नोळ, नीन मोय अदिक नीन वार्टुर व्हार्या निदुरकु आर, अदिक नीन से मात हेळोद चाहासतार.”"},{"book":"मत्ती","chapter":"12","verse":"48","text":"ईद केळकु आव अनावाळेर इक उत्‍तर कोट्टुन, “याक हुळ नान मोय? अदिक यार उर नान वार्टुर?”"},{"book":"मत्ती","chapter":"12","verse":"49","text":"अदिक तान चेलागोळ दी तान कय वाळुसकु अंदुन, “नोळी, नान मोय अदिक नान वार्टुर इंदुरा उर."},{"book":"मत्ती","chapter":"12","verse":"50","text":"यतिकी जो यावारा नान स्वर्गीय आप्प उन इच्छा मा नळदान, आवा नान वार्ट, अदिक नान आकतींग, अदिक नान मोय हुळ.”"}]}