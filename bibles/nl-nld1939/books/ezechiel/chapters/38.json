{"data":[{"book":"Ezechiel","chapter":"38","verse":"1","text":"Het woord van Jahweh werd tot mij gericht:"},{"book":"Ezechiel","chapter":"38","verse":"2","text":"Mensenkind, ge moet uw gelaat richten naar Gog in het land Magog, den grootvorst van Mésjek en Toebal. Profeteer tegen hem,"},{"book":"Ezechiel","chapter":"38","verse":"3","text":"en zeg: Zo spreekt Jahweh, de Heer! Ik kom naar u toe, Gog, grootvorst van Mésjek en Toebal."},{"book":"Ezechiel","chapter":"38","verse":"4","text":"Ik lok u mee, sla een angel in uw kaken, en laat u uitrukken, u met al uw strijdkrachten: paarden en ruiters, allen volledig gewapend, een geweldig leger met schild en rondas, allen met het zwaard in de vuist."},{"book":"Ezechiel","chapter":"38","verse":"5","text":"U zullen volgen Perzië, Ethiopië en Poet, allen met schild en helm;"},{"book":"Ezechiel","chapter":"38","verse":"6","text":"Gómer met al zijn troepen, Bet-Togarma uit het hoge noorden met al zijn troepen; talloze volken trekken met u mee."},{"book":"Ezechiel","chapter":"38","verse":"7","text":"Houd u bereid en maak u gereed, gij met heel het leger, dat rond u verenigd is; gij moet hun aanvoerder zijn."},{"book":"Ezechiel","chapter":"38","verse":"8","text":"Na lange tijd zult ge een bevel ontvangen, en op het einde der jaren zult ge oprukken tegen een land, dat op het zwaard werd teruggewonnen, dat uit vele volken bijeen is gebracht op Israëls bergen, die een blijvende ruïne geleken, dat van de volken is weggetrokken, en zich helemaal veilig waant."},{"book":"Ezechiel","chapter":"38","verse":"9","text":"Als een onweer komt gij opzetten, als de donderwolk nadert gij; ge komt, om het land te bedekken, gij met al de troepen en de talloze volken, die met u meetrekken."},{"book":"Ezechiel","chapter":"38","verse":"10","text":"Dit zegt Jahweh, de Heer. Maar dàn zullen er gedachten in uw brein opkomen, zult ge laffe plannen beramen,"},{"book":"Ezechiel","chapter":"38","verse":"11","text":"en denken: Laat ik oprukken tegen een land van dorpen, een vredelievend volk overvallen, dat zich veilig waant en niet achter muren woont, dat geen grendels of deuren kent."},{"book":"Ezechiel","chapter":"38","verse":"12","text":"Om buit te maken en roof te behalen, om mijn hand te keren tegen bewoonde ruïnen en tegen een volk dat uit de heidenen bijeengebracht is, dat zich bezit verwerft, vermogen vormt, en het middelpunt der aarde bewoont."},{"book":"Ezechiel","chapter":"38","verse":"13","text":"Sjeba en Dedan met hun kooplui, Tarsjisj met zijn handelaren zullen u vragen: Gaat ge roof behalen? Hebt ge uw leger verzameld, om buit te maken, om goud en zilver weg te nemen, om have en vee te bemachtigen, om een vette buit in te palmen?"},{"book":"Ezechiel","chapter":"38","verse":"14","text":"Daarom, mensenkind, moet ge tegen Gog profeteren en zeggen: Zo spreekt Jahweh, de Heer! Is het niet zo? Juist wanneer mijn volk Israël zich veilig waant, komt gij aanrukken,"},{"book":"Ezechiel","chapter":"38","verse":"15","text":"vertrekt gij van uw woonplaats, uit het hoge noorden, gevolgd door talrijke volken, allemaal ruiters: een geweldig leger, een talrijke krijgsmacht."},{"book":"Ezechiel","chapter":"38","verse":"16","text":"Dan rukt ge tegen mijn volk Israël op als een onweerswolk, om het land te bedekken. Ja, op het einde der tijden zal Ik u naar mijn land laten komen, opdat de heidenen Mij leren erkennen, als Ik met u, Gog, voor hun ogen mijn heiligheid toon!"},{"book":"Ezechiel","chapter":"38","verse":"17","text":"Dit zegt Jahweh, de Heer: Zijt gij het niet, van wien Ik in oeroude tijden gesproken heb door mijn dienaren, de profeten van Israël, die in lang vervlogen dagen profeteerden, dat Ik ú over hen zou doen komen?"},{"book":"Ezechiel","chapter":"38","verse":"18","text":"Maar zodra Gog tegen de grond van Israël oprukt, spreekt Jahweh, zal Ik mijn woede doen briesen,"},{"book":"Ezechiel","chapter":"38","verse":"19","text":"en in mijn afgunst en mijn hartstochtelijke toorn uitroepen: Ik zal hem! Dan zal er een geweldige aardbeving over de grond van Israël komen."},{"book":"Ezechiel","chapter":"38","verse":"20","text":"Dan zullen voor Mij beven de vissen in de zee, de vogels in de lucht, de wilde beesten, al het gedierte dat over de grond kruipt, en alle mensen die de oppervlakte der aarde bewonen. Dan zullen de bergen ontzet worden, de rotswanden instorten, en alle muren ter aarde vallen."},{"book":"Ezechiel","chapter":"38","verse":"21","text":"Dan zal Ik op al mijn bergen een zwaard tegen hem oproepen, spreekt Jahweh, de Heer: het zwaard van den een zal zich keren tegen het zwaard van den ander."},{"book":"Ezechiel","chapter":"38","verse":"22","text":"Dan zal Ik hem vonnissen met pest en met bloed; plasregens en hagelstenen, vuur en zwavel zal Ik op hem en zijn troepen doen regenen, en op de talrijke volken die met hem komen."},{"book":"Ezechiel","chapter":"38","verse":"23","text":"Zo zal Ik mijn grootheid en heiligheid tonen, en Mij openbaren voor de ogen van vele volken. Zo zullen ze erkennen, dat Ik Jahweh ben!"}]}