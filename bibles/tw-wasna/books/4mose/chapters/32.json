{"data":[{"book":"4 Mose","chapter":"32","verse":"1","text":"Na Ruben ne Gad mmusuakuo no wɔ nyɛmmoa pii, enti wohunuu sɛ Yaser ne Gilead nsase no bɛyɛ ama wɔn nnwan ne anantwie no,"},{"book":"4 Mose","chapter":"32","verse":"2","text":"wɔkɔɔ Mose ne ɔsɔfoɔ Eleasa ne nnipa no ntuanofoɔ no nkyɛn. Wɔka kyerɛɛ wɔn sɛ,"},{"book":"4 Mose","chapter":"32","verse":"3","text":"“Atarot, Dibon, Yaser, Nimra, Hesbon, Eleale, Sebam, Nebo ne Beon."},{"book":"4 Mose","chapter":"32","verse":"4","text":"Saa nsase yi nyinaa, Awurade ako, agye ama Israelfoɔ. Ɛbɛyɛ ama yɛn nnwan ne yɛn anantwie."},{"book":"4 Mose","chapter":"32","verse":"5","text":"Sɛ yɛanya adom wɔ mo anim a, yɛsrɛ mo momfa saa asase yi mma yɛn sɛ yɛn kyɛfa na monnyae Asubɔnten Yordan fa nohoa a mopɛ sɛ mode ma yɛn no.”"},{"book":"4 Mose","chapter":"32","verse":"6","text":"Mose nso bisaa Rubenfoɔ ne Gadfoɔ no sɛ, “Mokyerɛ sɛ, mopɛ sɛ motena ha wɔ ɛberɛ a mo nuanom atwa mu rekɔko?"},{"book":"4 Mose","chapter":"32","verse":"7","text":"Mopɛ sɛ mobu nnipa a aka no aba mu ma wɔsane sɛ wɔrenkɔ asase a Awurade de ama wɔn no so no?"},{"book":"4 Mose","chapter":"32","verse":"8","text":"Ade koro yi ara na mo agyanom yɛeɛ. Mesomaa wɔn firii Kades-Barnea sɛ wɔnkɔsra asase no"},{"book":"4 Mose","chapter":"32","verse":"9","text":"nanso ɛberɛ a wɔwiee nsra no na wɔfiri Eskol subɔnhwa mu baeɛ no, wɔbuu nnipa no aba mu sɛ wɔrenkɔ Awurade Bɔhyɛ Asase no so."},{"book":"4 Mose","chapter":"32","verse":"10","text":"Na Awurade bo fuu wɔn enti ɔkaa ntam sɛ,"},{"book":"4 Mose","chapter":"32","verse":"11","text":"wɔn a wɔayi wɔn afiri Misraim asase so no, wɔn mu biara nni hɔ a wadi boro mfirinhyia aduonu a ɔbɛhunu asase a ɔhyɛɛ Abraham, Isak ne Yakob ho bɔ no, ɛfiri sɛ, wɔanni ne mmara so."},{"book":"4 Mose","chapter":"32","verse":"12","text":"Agye Kenesini32.12 Sɛdeɛ 1 Mose 15.19 ne 36.11 kyerɛ no, Kenesifoɔ yɛ Kanaanfoɔ a wɔyɛ Esau asefoɔ. Yefune babarima Kaleb ne Nun babarima Yosua na wɔnka ho, ɛfiri sɛ, wɔde wɔn akoma nyinaa dii Awurade akyi, hyɛɛ nnipa nkuran sɛ wɔnkɔ Bɔhyɛ Asase no so."},{"book":"4 Mose","chapter":"32","verse":"13","text":"Awurade ma yɛkyinkyinii ɛserɛ no so hɔ mfirinhyia aduanan kɔsii sɛ saa awoɔ ntoatoasoɔ amumuyɛfoɔ no nyinaa wuwuiɛ."},{"book":"4 Mose","chapter":"32","verse":"14","text":"“Nanso, monhwɛ, abɔnefoɔ, moreyɛ saa bɔne koro no ara bi. Esiane sɛ mo dɔɔso enti, Awurade bo a afu Israel no ano bɛyɛ den sen kane no."},{"book":"4 Mose","chapter":"32","verse":"15","text":"Sɛ motwe mo ho firi Onyankopɔn ho sei a, ɔbɛma nnipa no atena ɛserɛ so hɔ akyɛre na sɛ nnome bi ba wɔn so a, ɛho asodie da mo so.”"},{"book":"4 Mose","chapter":"32","verse":"16","text":"Wɔteaam sɛ, “Ɛnte saa koraa! Yɛbɛyɛ yɛn nnwammuo na yɛakyekyere nkuro akɛseɛ asi nketewa no anan"},{"book":"4 Mose","chapter":"32","verse":"17","text":"na yɛn ankasa de akodeɛ bɛhyehyɛ yɛn ho adi Israelfoɔ a aka no anim kɔsi sɛ yɛde wɔn bɛba asomdwoeɛ mu ama wɔabɛfa wɔn agyapadeɛ. Na deɛ ɛdi ɛkan no, ɛsɛ sɛ yɛkyekyere nkuro a yɛbɛgye afasuo afa ho ama yɛn nkurɔfoɔ atena mu na ɛhɔfoɔ no ankɔto anhyɛ wɔn so."},{"book":"4 Mose","chapter":"32","verse":"18","text":"Sɛ Israelfoɔ no nsa nkaa wɔn agyapadeɛ no a, yɛrentena ha."},{"book":"4 Mose","chapter":"32","verse":"19","text":"Yɛmpɛ Yordan ho asase biara. Mmom, yɛpɛ asase a ɛda apueeɛ fam hɔ no.”"},{"book":"4 Mose","chapter":"32","verse":"20","text":"Mose kaa sɛ, “Ɛyɛ. Sɛ mobɛyɛ sɛdeɛ moaka no, na mode akodeɛ ahyehyɛ mo ho ama Awurade ɔko no,"},{"book":"4 Mose","chapter":"32","verse":"21","text":"na mode mo akodɔm no atware Yordan kɔsi sɛ Awurade bɛpamo nʼatamfoɔ no a,"},{"book":"4 Mose","chapter":"32","verse":"22","text":"ɛnneɛ, sɛ asase no ho asɛm dwo brɛoo wɔ Awurade anim a, motumi sane ba. Ɛba saa a, na ɛkyerɛ sɛ, moayɛ mo asɛdeɛ ama Awurade ne Israelfoɔ nyinaa. Na asase a ɛda apueeɛ no nso, Awurade de bɛma mo."},{"book":"4 Mose","chapter":"32","verse":"23","text":"“Sɛ moanni asɛm a moaka no so a, na moayɛ bɔne atia Awurade, na sɛ ɛba saa a, monhunu sɛ, ɛho asotwe bɛba mo so."},{"book":"4 Mose","chapter":"32","verse":"24","text":"Monkɔ so nkyekyere nkuro mma mo fiefoɔ na monyɛ nnwammuo mma mo nnwan na monni asɛm a mokaeɛ no nyinaa so.”"},{"book":"4 Mose","chapter":"32","verse":"25","text":"Ruben ne Gad nkurɔfoɔ no kaa sɛ, “Yɛbɛdi wʼahyɛdeɛ no so pɛpɛɛpɛ."},{"book":"4 Mose","chapter":"32","verse":"26","text":"Yɛn mma, yɛn yerenom, yɛn nnwan ne yɛn anantwie bɛtena Gilead nkuropɔn mu."},{"book":"4 Mose","chapter":"32","verse":"27","text":"Nanso, yɛn a wɔakyere yɛn sɛ asraafoɔ no bɛko ama Awurade sɛdeɛ woaka no.”"},{"book":"4 Mose","chapter":"32","verse":"28","text":"Enti, Mose penee so ka kyerɛɛ Eleasa, Yosua ne mpanimfoɔ a wɔtuatua Israel mmusuakuo ano no sɛ,"},{"book":"4 Mose","chapter":"32","verse":"29","text":"“Sɛ Gad ne Ruben abusuakuo mu mmarima nyinaa a wɔakyere wɔn ahyɛ sraa mu sɛ wɔnkɔko mma Awurade no ne me kɔ Yordan na sɛ wɔkɔko di nkonim wɔ hɔ a, momfa Gilead asase no mma wɔn;"},{"book":"4 Mose","chapter":"32","verse":"30","text":"na sɛ wɔankɔ a, ɛnneɛ wɔmpene so mfa nsase a mowɔ wɔ Kanaan asase so no bi.”"},{"book":"4 Mose","chapter":"32","verse":"31","text":"Gad ne Ruben abusuafoɔ kaa bio sɛ, “Yɛbɛdi Awurade asɛm so;"},{"book":"4 Mose","chapter":"32","verse":"32","text":"yɛde akodeɛ bɛhyehyɛ yɛn ho adi Awurade akyi akɔ Kanaan nanso, yɛn ara yɛn asase bɛda Yordan fa ha.”"},{"book":"4 Mose","chapter":"32","verse":"33","text":"Enti, Mose maa wɔde Amorifoɔhene Sihon ne Basanhene Og nsasetam ne wɔn nkuro akɛseɛ maa Gad, Ruben ne Yosef babarima Manase mmusuakuo."},{"book":"4 Mose","chapter":"32","verse":"34","text":"Gad nkurɔfoɔ na wɔkyekyeree saa nkuro yi: Dibon, Atarot, Aroer."},{"book":"4 Mose","chapter":"32","verse":"35","text":"Atrot-Sofan, Yaser Yogbeha,"},{"book":"4 Mose","chapter":"32","verse":"36","text":"Bet-Nimra ne Betharan. Na ɛyɛ nkuro a nnwan wɔ mu yie."},{"book":"4 Mose","chapter":"32","verse":"37","text":"Ruben mmammarima na wɔkyekyeree saa nkuro a ɛdidi so yi: Hesbon, Eleale Kiriataim,"},{"book":"4 Mose","chapter":"32","verse":"38","text":"Nebo, Baal-Meon ne Sibma. Wɔtotoo nkuro a wɔakyekyere no edin foforɔ."},{"book":"4 Mose","chapter":"32","verse":"39","text":"Afei, Makir asefoɔ a wɔfiri Manase abusuakuo mu kɔɔ Gilead kɔko dii hɔ so pamoo Amorifoɔ a saa ɛberɛ no na wɔte hɔ no nyinaa."},{"book":"4 Mose","chapter":"32","verse":"40","text":"Enti, Mose de Gilead maa Makirfoɔ, Manase asefoɔ, ma wɔtenaa hɔ."},{"book":"4 Mose","chapter":"32","verse":"41","text":"Manase abusuakuo mu nnipa foforɔ bi a wɔfiri Yair nso tenatenaa Gilead nkuro bebree so, sesaa beaeɛ a wɔwɔ hɔ no din frɛɛ hɔ Hafrotyair."},{"book":"4 Mose","chapter":"32","verse":"42","text":"Ɔbarima bi a ne din de Noba dii asraafoɔ bi anim de wɔn kɔɔ Kenat ne ne nkuraaseɛ kɔbɔɔ wɔn atenaeɛ wɔ hɔ, enti ɔde ne din Noba too saa beaeɛ hɔ."}]}