{"data":[{"book":"Hebrews","chapter":"4","verse":"1","text":"God la gu hagababa bolo gidaadou e mee di kae di hagamolooloo dela ne helekai iei Mee. Gidaadou la gi hagamahi gii pula i gidaadou, gi dee doo tangada i goodou ga deemee di kae di hagamolooloo."},{"book":"Hebrews","chapter":"4","verse":"2","text":"Idimaa gidaadou gu longono di Longo Humalia be digaula. Gei di maa dono dahidamee gi digaula ai, idimaa digaula ne longono hua, gei digi hagadonu."},{"book":"Hebrews","chapter":"4","verse":"3","text":"Gei gidaadou ala gu hagadonu, e kae di hagamolooloo be di hai o dana hagababa mai gi gidaadou, dela gu helekai,"},{"book":"Hebrews","chapter":"4","verse":"4","text":"Idimaa, di gowaa dulii i lodo di Beebaa Dabu e helekai i di hidu laangi,"},{"book":"Hebrews","chapter":"4","verse":"5","text":"Nia helehelekai aanei e helekai labelaa i di gowaa i golo, boloo,"},{"book":"Hebrews","chapter":"4","verse":"6","text":"Digau ala ne longono di Longo Humalia matagidagi, digi kae di hagamolooloo, idimaa, digaula digi hagadonu. Malaa, gei hunu gau i golo gu dumaalia anga gii kae di hagamolooloo."},{"book":"Hebrews","chapter":"4","verse":"7","text":"Di mee deenei la gu haga modongoohia aga go di haganohonoho a God bolo di laangi labelaa e dahi i golo e haga ingoo bolo “dangi nei”. I muli hua nia ngadau e logowaahee, gei God la gu helekai di maa gi David, i lodo nia helekai agoago guu lawa di hihi boloo,"},{"book":"Hebrews","chapter":"4","verse":"8","text":"Maa nei bolo Joshua la guu wanga gi nia daangada di hagamolooloo gii hai be di hagababa a God, gei God la hagalee helekai labelaa i tuai laangi.4.8 Deuteronomy 31.7; Joshua 22.4"},{"book":"Hebrews","chapter":"4","verse":"9","text":"God la dana laangi hua igolo e hagamolooloo ana dama, be di laangi a God e hagamolooloo i di hidu laangi."},{"book":"Hebrews","chapter":"4","verse":"10","text":"Tangada dela ma gaa kae di hagamolooloo ne hagababa go God, geia e hagamolooloo i dana moomee, be God dela ne hagamolooloo i ana moomee.4.10 Genesis 2.2"},{"book":"Hebrews","chapter":"4","verse":"11","text":"Gidaadou hagamahi gii kae di hagamolooloo deelaa, gi dee doo hua dahi dangada be digau de hagadonu."},{"book":"Hebrews","chapter":"4","verse":"12","text":"Idimaa nnelekai a God le e mouli ge mogobuna, ge koia e gaa i tulumanu dauwa baahi lua, e tuu gi lodo loo gi di gowaa dela e heetugi ai di mouli mo di hagataalunga, gi di gowaa dela e duudagi ai nia dudaginga mo nia uga, ge e hagi aga di hiihai o di manawa tangada."},{"book":"Hebrews","chapter":"4","verse":"13","text":"Dahi mee e ngala i mua o God ai. Nia mee huogodoo ala i di langi i nua mo henuailala, le e modongoohia i mua o God, go Mee dela belee hagianga ginai tadau hangahaihai."},{"book":"Hebrews","chapter":"4","verse":"14","text":"Gidaadou gi daahia gii mau dangihi tadau hagadonu, dela e haga modongoohia aga go gidaadou, idimaa, tadau Dagi Aamua Hai mee dabu go Jesus Tama a God dela guu hana gi mua o God."},{"book":"Hebrews","chapter":"4","verse":"15","text":"Tadau Dagi Aamua Hai mee dabu, hagalee dau gi tadau paagege, deeai, gidaadou tadau Dangada Hai mee dabu i golo, gu hagamada i nia ala huogodoo, gadoo be gidaadou, gei Mee ono huaidu ai."},{"book":"Hebrews","chapter":"4","verse":"16","text":"Malaa, gidaadou gi hagadagadagagee, gi mmaanege gi di lohongo king o God, di gowaa iai tumaalia, e kae di aloho mo tumaalia e hagamaamaa gidaadou i di madagoaa ma ga manawa hiihai ai."}]}