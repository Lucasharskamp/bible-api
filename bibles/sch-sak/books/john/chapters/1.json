{"data":[{"book":"John","chapter":"1","verse":"1","text":"Aphutna taka han chong alei oma; ma chong ha Pathien kôm aoma, Chong ha ke Pathien ani."},{"book":"John","chapter":"1","verse":"2","text":"Aphutna tak renga han chong hah Pathien kôm ke aom ani."},{"book":"John","chapter":"1","verse":"3","text":"Neinunngei murdi Pathien sin riempet an nia, ama sin loi neinun inkhat luo omak."},{"book":"John","chapter":"1","verse":"4","text":"Ma Chong ha ke ringna1:4: Chong ha ke ringna bulpui ani; aninônchu Sina omngei ha chong leh inzomin ringna an dôn ani. bulpui ani, male ma ringna hah munisi ngei minvârpu ani."},{"book":"John","chapter":"1","verse":"5","text":"Ma vâr han ijîng a êlminvâra, ijîng han lei khap thei mak."},{"book":"John","chapter":"1","verse":"6","text":"Pathien'n a thangtheipu inkhat a juong tîra, a riming chu John ani, 1:6: Mat 3:1; Mk 1:4; Luk 3:1,2"},{"book":"John","chapter":"1","verse":"7","text":"ha mi han vâr thurchi mingei min riet ranga juong ani, ama sikin mitinin an iem theina rangin."},{"book":"John","chapter":"1","verse":"8","text":"Ama hah vâr chu nimaka; vâr thurchi mingei min riet ranga juong ani."},{"book":"John","chapter":"1","verse":"9","text":"Mahi vâr diktak chu ani; rammuola a juonga mingei murdi minvârpu hi."},{"book":"John","chapter":"1","verse":"10","text":"Chong hah rammuola aoma, male Pathien'n Chong mangin rammuol ha sin khomsenla, rammuolin lei riet thei maka."},{"book":"John","chapter":"1","verse":"11","text":"A mingei nanâk kôm a juonga, aniatachu a mingeiin lei modôm mak ngei."},{"book":"John","chapter":"1","verse":"12","text":"Hankhoma ama modôm ngei kai le ama iem ngei chu Pathien nâi nina a pêk ngei zoi."},{"book":"John","chapter":"1","verse":"13","text":"Ha mingei hah chu thisena inzir nimak ngeia, taksa nuomlama ânzir khom nimak ngeia, munisi ngei pa nuomlama ânzir khom ni uol mak ngei; Pathien ha kêng an Pa ani."},{"book":"John","chapter":"1","verse":"14","text":"Hanchu, Chong hah munisi juong changin, moroina le chongtaka sipin ei lâia a juong om zoi. A roiinpuina ei mua, Pathien Nâikhât roiinpuina a man hah."},{"book":"John","chapter":"1","verse":"15","text":"John'n a chungroi a misîra, ân ieka, Hi mi thurchi hih ki misîr ani, “Ku nûka juong rangpu hi keima nêka lien uol ani, kên zir mâna a lei om sai ani sikin,” a tia."},{"book":"John","chapter":"1","verse":"16","text":"A lungkham satvurna akipin ei rêngin ei changa, moroina chunga moroi nôkna."},{"book":"John","chapter":"1","verse":"17","text":"Pathien'n Balam chongpêk Moses a pêka, aniatachu moroina le chongtak chu Jisua Khrista sikin ahong om ani."},{"book":"John","chapter":"1","verse":"18","text":"Tutên Pathien la mu mak ngeia. A Nâikhât vai, Pathien ân angpui le Pa tienga om ngêt han, a thurchi a min riet zoi."},{"book":"John","chapter":"1","verse":"19","text":"Jerusalema Juda rachamneipungei han, “John, hah tumo ani?” ti rekel rangin ochaingei le Levi richisuonpârngei an tîra."},{"book":"John","chapter":"1","verse":"20","text":"John'n ânthârtakin, “Messiah chu ni mu-ung” a lei tipe ngeia."},{"book":"John","chapter":"1","verse":"21","text":"“Nônte, Tumo ni ni? Elijah mo ni ni?”1:21: Bal 18:15,18; Mal 4:5 tiin an rekela."},{"book":"John","chapter":"1","verse":"22","text":"“Nônte tumo ni ni? mi hongtîr ngei chong kin mele theina rangin mi ril roh. Nu thurchi hi i angin mo ni ti?” an tia."},{"book":"John","chapter":"1","verse":"23","text":"John'n dêipu Isaiah chong mangin a thuona:1:23: Isa 40:3 (LXX)"},{"book":"John","chapter":"1","verse":"24","text":"Ma thangtheipungei, Phariseengei hongtîr ngei han John an rekel nôka,"},{"book":"John","chapter":"1","verse":"25","text":"hanchu1:25: hanchu, ma thangtheipungei, Phariseengeiin an hongtîr ngei hah; aninônchu Phariseengei hongtîra omngei ha; anni ngei. “Messiah ni ni noa, Elijah mo, Dêipu mo luo ni ni nônte ithomo mi na baptis ngâia?” tiin an rekela."},{"book":"John","chapter":"1","verse":"26","text":"John'n a thuona, “Keiman chu tui leh ka baptis'a, hannirese nin lâia hin nin riet loi mi inkhat ânding chiena."},{"book":"John","chapter":"1","verse":"27","text":"Ama hah ku nûka a juong rang ania, kei chu a kekokrûi sût rang luon inhoi mu-ung,” a tia."},{"book":"John","chapter":"1","verse":"28","text":"Mangei hah Bethany khuo nisuo tieng Jordan tuidung râla, John'n a baptisna ngâi muna atung ani."},{"book":"John","chapter":"1","verse":"29","text":"Anangtûka chu John'n Jisua a kôm hongin a mua male, “En ta u, Pathien Belrite rammuol sietna pêl rangpu soh,” a tia."},{"book":"John","chapter":"1","verse":"30","text":"Hi mi chungroi hih ani, “Mi ku nûka a juong a oma, aniatachu keima nêka lien uol ani, keima kên zir mâna a omsai ani sikin, ki ti hah."},{"book":"John","chapter":"1","verse":"31","text":"Tumo ani rang riet mu-ung, nikhomsenla, Israel mingei min riet rangin tuia baptis rangin ku juong ani.”"},{"book":"John","chapter":"1","verse":"32","text":"Male John'n hi thurchi hih a misîra: “Ratha hah invân renga juong chumin vasu angin a chunga a juong chum ku mu."},{"book":"John","chapter":"1","verse":"33","text":"Atûntena keiman chu la riet thei mu-ung, nikhomrese tuia mi baptis ranga mi tîrpu Pathien'n, Ratha hah invân renga juong chumin mi inkhat chunga chuongin mini mûng na ta; ama hih Ratha Inthienga leh mi baptis rangpu ha ani.”"},{"book":"John","chapter":"1","verse":"34","text":"John'n, “Ama hah ku mu zoi, Nangni ki ril, ama hah Pathien Nâipasal ani,” a tia."},{"book":"John","chapter":"1","verse":"35","text":"Anangtûka chu mahan John ha a ruoisi inik ngei lehan ânding nôka,"},{"book":"John","chapter":"1","verse":"36","text":"Jisua lôn lâitak a mu lehan. “En ta u, Pathien Belrite soh!” a tia."},{"book":"John","chapter":"1","verse":"37","text":"Ma ruoisi inik ngei han a thurchi misîr an rieta Jisua leh an se kelena."},{"book":"John","chapter":"1","verse":"38","text":"Jisua ân heia, an hongjûi a mûn chu an kôm, “Khoimo nin rok?” a tipe ngeia."},{"book":"John","chapter":"1","verse":"39","text":"Ama han, “Hong ungla en roi,” tiin a thuona. (ma zora ha chonûktieng dâr minli inring dôr ani.) Masuole chu an jûia a omna an mua, male mani sûna zora kai chu ama leh an mang minhek zoi."},{"book":"John","chapter":"1","verse":"40","text":"An lâia inkhat ha chu Andrew, Simon Peter lâibungpa ani."},{"book":"John","chapter":"1","verse":"41","text":"Ama han a upa Simon a mu kelena a kôm, “Messiah hah kin mu zoi,” a tia. (hi chongbâi aomtie chu “Khrista” tina ani.)"},{"book":"John","chapter":"1","verse":"42","text":"Hanchu ama'n Simon hah Jisua kôm a tuonga."},{"book":"John","chapter":"1","verse":"43","text":"Anangtûka chu Jisua Galileea se rangin a masata, Philip a mua, “Ni jûi roh a tipea!”"},{"book":"John","chapter":"1","verse":"44","text":"(Philip ha Andrew le Peter omna khopui Bethsaida mi ani.)"},{"book":"John","chapter":"1","verse":"45","text":"Philip han Nathanael a mua a kôm, “A thurchi Moses'n Balam lekhabua a lei miziek le dêipungei khomin an miziek Joseph nâipasal Nazareth Jisua hah kin mu zoi,” tiin a rila."},{"book":"John","chapter":"1","verse":"46","text":"Nathanael'n a kôm, “Nazareth taka neinun sa asuok thei mini?” tiin a rekela."},{"book":"John","chapter":"1","verse":"47","text":"Jisua'n Nathanael a kôma hong a mua, a chungroi a misîra, “Ama hi Israel mi diktak; dikloina reng dôn loi ani!” a tia."},{"book":"John","chapter":"1","verse":"48","text":"Nathanael'n, “Kho angin mo mi ni riet?” tiin a rekela."},{"book":"John","chapter":"1","verse":"49","text":"Nathanael'n a kôm, “Minchupu,” “Pathien Nâipasal ni ni! Israelngei Rêngpa ni ni!” tiin a thuona."},{"book":"John","chapter":"1","verse":"50","text":"Jisua'n a tia, “Theichang kung nuoia no om lâia nang ku mu kêng ani zoi nang ki ti sikin ni iem mini? Hi nêka neinun roiinpui uol ok la mûng ni tih!” a tipea."},{"book":"John","chapter":"1","verse":"51","text":"Male Jisua'n an kôm, “Chongtak nangni ki ril: invân ajuon onga, Miriem Nâipasal chunga vântîrtonngei an juong chum le an kal, la mûng nin tih,” 1:51: Aph 28:12  a tia."}]}