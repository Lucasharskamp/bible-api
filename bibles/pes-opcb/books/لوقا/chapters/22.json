{"data":[{"book":"لوقا","chapter":"22","verse":"1","text":"عید فطیر که به پِسَح نیز معروف است نزدیک می‌شد."},{"book":"لوقا","chapter":"22","verse":"2","text":"در طی روزهای عید، کاهنان اعظم و سایر علمای دین در پی فرصت بودند تا عیسی را بی‌سر و صدا بگیرند و به قتل برسانند، اما از شورش مردم وحشت داشتند."},{"book":"لوقا","chapter":"22","verse":"3","text":"در همین زمان، شیطان وارد وجود یهودا اسخریوطی یکی از دوازده شاگرد عیسی شد."},{"book":"لوقا","chapter":"22","verse":"4","text":"پس او نزد کاهنان اعظم و فرماندهان محافظین معبد رفت تا با ایشان گفتگو کند که چگونه عیسی را به دستشان تسلیم نماید."},{"book":"لوقا","chapter":"22","verse":"5","text":"ایشان نیز از این امر بسیار شاد شدند و قول دادند که مبلغی به او بدهند."},{"book":"لوقا","chapter":"22","verse":"6","text":"بنابراین یهودا به دنبال فرصتی می‌گشت تا به دور از چشم مردم، عیسی را به آنان تسلیم کند."},{"book":"لوقا","chapter":"22","verse":"7","text":"روز عید فطیر که می‌بایست برۀ پسَح قربانی شود، فرا رسید."},{"book":"لوقا","chapter":"22","verse":"8","text":"پس عیسی، دو نفر از شاگردان، یعنی پطرس و یوحنا را به شهر فرستاده، گفت: «بروید و شام پسَح را تدارک ببینید تا بخوریم.»"},{"book":"لوقا","chapter":"22","verse":"9","text":"ایشان از عیسی پرسیدند: «کجا می‌خواهی تدارک ببینیم؟»"},{"book":"لوقا","chapter":"22","verse":"10","text":"فرمود: «وقتی داخل شهر شوید، مردی با کوزه‌ای آب در دست به شما بر می‌خورد. به دنبال او بروید. به هر خانه‌ای که داخل شد،"},{"book":"لوقا","chapter":"22","verse":"11","text":"به صاحب آن خانه بگویید، ”استادمان ما را فرستاده است تا اتاقی را که برای ما حاضر کرده‌ای تا امشب شام پِسَح را بخوریم، به ما نشان دهی“."},{"book":"لوقا","chapter":"22","verse":"12","text":"او شما را به بالاخانه، به یک اتاق بزرگ و مفروش خواهد برد. شام را همان جا تدارک ببینید.»"},{"book":"لوقا","chapter":"22","verse":"13","text":"آن دو شاگرد به شهر رفتند و همه چیز را همان‌طور که عیسی گفته بود یافتند و شام پسَح را در آنجا تدارک دیدند."},{"book":"لوقا","chapter":"22","verse":"14","text":"هنگامی که وقت مقرر فرا رسید، عیسی با دوازده رسول بر سر سفره نشست."},{"book":"لوقا","chapter":"22","verse":"15","text":"آنگاه به ایشان فرمود: «با اشتیاق زیاد، در انتظار چنین لحظه‌ای بودم، تا پیش از آغاز رنجها و زحماتم، این شام پِسَح را با شما بخورم."},{"book":"لوقا","chapter":"22","verse":"16","text":"زیرا به شما می‌گویم که دیگر از این شام نخواهم خورد تا آن زمان که مفهوم واقعی آن در ملکوت خدا جامۀ تحقق بپوشد.»"},{"book":"لوقا","chapter":"22","verse":"17","text":"آنگاه پیاله‌ای به دست گرفت و شکر کرد و آن را به شاگردان داد و فرمود: «بگیرید و میان خود تقسیم کنید،"},{"book":"لوقا","chapter":"22","verse":"18","text":"زیرا به شما می‌گویم که من تا زمان برقراری ملکوت خدا، دیگر از این محصول انگور نخواهم نوشید.»"},{"book":"لوقا","chapter":"22","verse":"19","text":"سپس نان را برداشت و خدا را شکر نمود و آن را پاره کرد و به ایشان داد و گفت: «این بدن من است که در راه شما فدا می‌شود. این را به یاد من به جا آورید.»"},{"book":"لوقا","chapter":"22","verse":"20","text":"به همین ترتیب، پس از شام، جامی دیگر برداشت و گفت: «این جام، نشانهٔ عهد جدید میان خدا و قومش است، عهدی که با خون خود آن را مهر می‌کنم. خون من در راه شما ریخته می‌شود."},{"book":"لوقا","chapter":"22","verse":"21","text":"اما اینجا، سر همین سفره، کسی نشسته است که خود را دوست ما می‌داند، ولی او همان کسی است که به من خیانت می‌کند."},{"book":"لوقا","chapter":"22","verse":"22","text":"پسر انسان باید مطابق نقشهٔ خدا کشته شود، اما وای به حال کسی که او را تسلیم دشمن می‌کند!»"},{"book":"لوقا","chapter":"22","verse":"23","text":"شاگردان شروع کردند به پرسیدن از یکدیگر که کدام یک از ایشان دست به چنین کاری خواهد زد!"},{"book":"لوقا","chapter":"22","verse":"24","text":"در ضمن بین شاگردان این بحث درگرفت که کدام یک از ایشان بزرگتر است."},{"book":"لوقا","chapter":"22","verse":"25","text":"عیسی به ایشان گفت: «در این دنیا، پادشاهان و بزرگان به زیر دستانشان دستور می‌دهند و آنها هم چاره‌ای جز اطاعت ندارند."},{"book":"لوقا","chapter":"22","verse":"26","text":"اما در میان شما کسی از همه بزرگتر است که خود را کوچکتر از همه بداند و به دیگران خدمت کند."},{"book":"لوقا","chapter":"22","verse":"27","text":"در این دنیا، ارباب بر سر سفره می‌نشیند و نوکرانش به او خدمت می‌کنند. اما اینجا بین ما اینطور نیست، چون من خدمتگزار شما هستم."},{"book":"لوقا","chapter":"22","verse":"28","text":"و شما کسانی هستید که در سختیهای من، نسبت به من وفادار بوده‌اید؛"},{"book":"لوقا","chapter":"22","verse":"29","text":"از این رو، همان‌گونه که پدرم به من اجازه داده است تا فرمانروایی کنم، من نیز به شما اجازه می‌دهم که در سلطنت من شریک شوید،"},{"book":"لوقا","chapter":"22","verse":"30","text":"و بر سر سفرهٔ من بنشینید و بخورید و بنوشید، و بر تختها نشسته، بر دوازده قبیلهٔ اسرائیل فرمانروایی کنید."},{"book":"لوقا","chapter":"22","verse":"31","text":"«ای شمعون، شمعون، شیطان می‌خواست همگی شما را بیازماید و همانند گندم، غربال کند؛"},{"book":"لوقا","chapter":"22","verse":"32","text":"اما من برای تو دعا کردم تا ایمانت از بین نرود. پس وقتی توبه کردی و به سوی من بازگشتی، ایمان برادرانت را تقویت و استوار کن!»"},{"book":"لوقا","chapter":"22","verse":"33","text":"شمعون گفت: «خداوندا، من حاضرم با تو به زندان بروم، حتی با تو بمیرم!»"},{"book":"لوقا","chapter":"22","verse":"34","text":"عیسی فرمود: «پطرس، بدان که همین امشب، پیش از بانگ خروس، سه بار مرا انکار کرده، خواهی گفت که مرا نمی‌شناسی!»"},{"book":"لوقا","chapter":"22","verse":"35","text":"سپس از شاگردان پرسید: «هنگامی که شما را فرستادم تا پیام انجیل را به مردم اعلام کنید، و پول و کوله‌بار و لباس اضافی با خود بر نداشته بودید، آیا به چیزی محتاج شدید؟»"},{"book":"لوقا","chapter":"22","verse":"36","text":"فرمود: «اما اکنون اگر کوله‌بار و پول دارید، با خود بردارید؛ و اگر شمشیر ندارید، جامۀ خود را بفروشید و شمشیری بخرید!"},{"book":"لوقا","chapter":"22","verse":"37","text":"چون زمان انجام این پیشگویی درباره من رسیده است که می‌گوید: او از خطاکاران محسوب شد. آری، هر چه درباره من پیشگویی شده است، عملی خواهد شد.»"},{"book":"لوقا","chapter":"22","verse":"38","text":"گفتند: «استاد، دو شمشیر داریم.»"},{"book":"لوقا","chapter":"22","verse":"39","text":"آنگاه عیسی همراه شاگردان خود، از آن بالاخانه بیرون آمد و طبق عادت به کوه زیتون رفت."},{"book":"لوقا","chapter":"22","verse":"40","text":"در آنجا به ایشان گفت: «دعا کنید تا وسوسه بر شما غلبه نکند!»"},{"book":"لوقا","chapter":"22","verse":"41","text":"سپس به اندازه پرتاب یک سنگ دورتر رفت و زانو زد و چنین دعا کرد:"},{"book":"لوقا","chapter":"22","verse":"42","text":"«ای پدر، اگر خواست توست، این جام رنج و عذاب را از مقابل من بردار، اما خواست تو را می‌خواهم، نه خواست خود را.»"},{"book":"لوقا","chapter":"22","verse":"43","text":"آنگاه از آسمان فرشته‌ای ظاهر شد و او را تقویت کرد."},{"book":"لوقا","chapter":"22","verse":"44","text":"پس او با شدت بیشتری به دعا ادامه داد، و از کشمکش روحی آنچنان در رنج و عذاب بود که عرق او همچون قطره‌های درشت خون بر زمین می‌چکید."},{"book":"لوقا","chapter":"22","verse":"45","text":"سرانجام، برخاست و نزد شاگردان برگشت و دید که از فرط غم و اندوه، به خواب رفته‌اند."},{"book":"لوقا","chapter":"22","verse":"46","text":"پس به ایشان گفت: «چرا خوابیده‌اید؟ برخیزید و دعا کنید تا وسوسه بر شما غلبه نکند!»"},{"book":"لوقا","chapter":"22","verse":"47","text":"این کلمات هنوز بر زبان او بود که ناگاه گروهی با هدایت یهودا، یکی از دوازده شاگرد عیسی، سر رسیدند. او جلو آمد و به رسم دوستی، صورت عیسی را بوسید."},{"book":"لوقا","chapter":"22","verse":"48","text":"عیسی به او گفت: «یهودا، آیا پسر انسان را با بوسه‌ای تسلیم می‌کنی؟»"},{"book":"لوقا","chapter":"22","verse":"49","text":"اما شاگردان، وقتی متوجه جریان شدند، فریاد زدند: «استاد، آیا اجازه می‌دهید بجنگیم؟ شمشیرهایمان حاضر است!»"},{"book":"لوقا","chapter":"22","verse":"50","text":"همان لحظه یکی از ایشان به روی خادم کاهن اعظم شمشیر کشید و گوش راست او را برید."},{"book":"لوقا","chapter":"22","verse":"51","text":"عیسی بلافاصله گفت: «دیگر بس است!» سپس گوش او را لمس کرد و شفا داد."},{"book":"لوقا","chapter":"22","verse":"52","text":"آنگاه عیسی به کاهنان اعظم، فرماندهان محافظین معبد و مشایخی که آن گروه را رهبری می‌کردند، گفت: «مگر دزد فراری هستم که با چوب و چماق و شمشیر به سراغم آمده‌اید؟"},{"book":"لوقا","chapter":"22","verse":"53","text":"من هر روز با شما در معبد بودم؛ چرا در آنجا مرا نگرفتید؟ اما اکنون زمان شماست، زمان فرمانروایی ظلمت!»"},{"book":"لوقا","chapter":"22","verse":"54","text":"به این ترتیب او را گرفته، به خانه کاهن اعظم بردند. پطرس نیز از دور ایشان را دنبال کرد."},{"book":"لوقا","chapter":"22","verse":"55","text":"سربازان در حیاط آتشی روشن کردند و دور آن نشستند. پطرس نیز در میان ایشان نشست."},{"book":"لوقا","chapter":"22","verse":"56","text":"در این هنگام، کنیزی، چهره پطرس را در نور آتش دید و او را شناخت و گفت: «این مرد هم با عیسی بود!»"},{"book":"لوقا","chapter":"22","verse":"57","text":"اما پطرس انکار کرد و گفت: «دختر، من اصلاً او را نمی‌شناسم!»"},{"book":"لوقا","chapter":"22","verse":"58","text":"کمی بعد، یک نفر دیگر متوجه او شد و گفت: «تو هم باید یکی از آنها باشی.»"},{"book":"لوقا","chapter":"22","verse":"59","text":"در حدود یک ساعت بعد، یک نفر دیگر با تأکید گفت: «من مطمئن هستم که این مرد یکی از شاگردان عیسی است، چون هر دو اهل جلیل هستند.»"},{"book":"لوقا","chapter":"22","verse":"60","text":"پطرس گفت: «ای مرد، از گفته‌هایت سر در نمی‌آورم!» و همین که این را گفت، خروس بانگ زد."},{"book":"لوقا","chapter":"22","verse":"61","text":"همان لحظه عیسی سرش را برگرداند و به پطرس نگاه کرد. آنگاه سخن عیسی را به یاد آورد که به او گفته بود: «تا فردا صبح، پیش از بانگ خروس، سه بار مرا انکار خواهی کرد!»"},{"book":"لوقا","chapter":"22","verse":"62","text":"پس پطرس از حیاط بیرون رفت و به تلخی گریست."},{"book":"لوقا","chapter":"22","verse":"63","text":"اما نگهبانانی که عیسی را تحت نظر داشتند، او را مسخره می‌کردند و به او سیلی می‌زدند،"},{"book":"لوقا","chapter":"22","verse":"64","text":"و چشمان او را بسته، می‌گفتند: «نبوّت کن! بگو ببینیم چه کسی تو را زد؟»"},{"book":"لوقا","chapter":"22","verse":"65","text":"و ناسزاهای بسیارِ دیگر به او می‌گفتند."},{"book":"لوقا","chapter":"22","verse":"66","text":"وقتی هوا روشن شد، شورای مشایخ، مرکب از کاهنان اعظم و علمای دین، تشکیل جلسه دادند. ایشان عیسی را احضار کرده،"},{"book":"لوقا","chapter":"22","verse":"67","text":"از او پرسیدند: «به ما بگو، آیا تو مسیح هستی یا نه؟»"},{"book":"لوقا","chapter":"22","verse":"68","text":"و اگر از شما بپرسم، جواب نخواهید داد."},{"book":"لوقا","chapter":"22","verse":"69","text":"اما از این پس پسر انسان به دست راست خدا خواهد نشست!»"},{"book":"لوقا","chapter":"22","verse":"70","text":"همه فریاد زده، گفتند: «پس تو ادعا می‌کنی که پسر خدا هستی؟»"},{"book":"لوقا","chapter":"22","verse":"71","text":"فریاد زدند: «دیگر چه نیاز به شاهد داریم؟ خودمان کفر را از زبانش شنیدیم!»"}]}