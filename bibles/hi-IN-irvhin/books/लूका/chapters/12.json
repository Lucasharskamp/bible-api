{"data":[{"book":"लूका","chapter":"12","verse":"1","text":"इतने में जब हजारों की भीड़ लग गई, यहाँ तक कि एक दूसरे पर गिरे पड़ते थे, तो वह सबसे पहले अपने चेलों से कहने लगा, “फरीसियों के कपटरूपी ख़मीर से सावधान रहना।"},{"book":"लूका","chapter":"12","verse":"2","text":"कुछ ढँपा नहीं, जो खोला न जाएगा; और न कुछ छिपा है, जो जाना न जाएगा।"},{"book":"लूका","chapter":"12","verse":"3","text":"इसलिए जो कुछ तुम ने अंधेरे में कहा है, वह उजाले में सुना जाएगा; और जो तुम ने भीतर के कमरों में कानों कान कहा है, वह छतों पर प्रचार किया जाएगा।"},{"book":"लूका","chapter":"12","verse":"4","text":"“परन्तु मैं तुम से जो मेरे मित्र हो कहता हूँ, कि जो शरीर को मार सकते हैं और उससे ज्यादा और कुछ नहीं कर सकते, उनसे मत डरो।"},{"book":"लूका","chapter":"12","verse":"5","text":"मैं तुम्हें चेतावनी देता हूँ कि तुम्हें किस से डरना चाहिए, मारने के बाद जिसको नरक में डालने का अधिकार है, उसी से डरो; वरन् मैं तुम से कहता हूँ उसी से डरो।"},{"book":"लूका","chapter":"12","verse":"6","text":"क्या दो पैसे की पाँच गौरैयाँ नहीं बिकती? फिर भी परमेश्वर उनमें से एक को भी नहीं भूलता।"},{"book":"लूका","chapter":"12","verse":"7","text":"वरन् तुम्हारे सिर के सब बाल भी गिने हुए हैं, अतः डरो नहीं, तुम बहुत गौरैयों से बढ़कर हो।"},{"book":"लूका","chapter":"12","verse":"8","text":"“मैं तुम से कहता हूँ जो कोई मनुष्यों के सामने मुझे मान लेगा उसे मनुष्य का पुत्र भी परमेश्वर के स्वर्गदूतों के सामने मान लेगा।"},{"book":"लूका","chapter":"12","verse":"9","text":"परन्तु जो मनुष्यों के सामने मुझे इन्कार करे उसका परमेश्वर के स्वर्गदूतों के सामने इन्कार किया जाएगा।"},{"book":"लूका","chapter":"12","verse":"10","text":"“जो कोई मनुष्य के पुत्र के विरोध में कोई बात कहे, उसका वह अपराध क्षमा किया जाएगा। परन्तु जो पवित्र आत्मा की निन्दा करें, उसका अपराध क्षमा नहीं किया जाएगा।"},{"book":"लूका","chapter":"12","verse":"11","text":"“जब लोग तुम्हें आराधनालयों और अधिपतियों और अधिकारियों के सामने ले जाएँ, तो चिन्ता न करना कि हम किस रीति से या क्या उत्तर दें, या क्या कहें।"},{"book":"लूका","chapter":"12","verse":"12","text":"क्योंकि पवित्र आत्मा उसी घड़ी तुम्हें सीखा देगा, कि क्या कहना चाहिए।”"},{"book":"लूका","chapter":"12","verse":"13","text":"फिर भीड़ में से एक ने उससे कहा, “हे गुरु, मेरे भाई से कह, कि पिता की सम्पत्ति मुझे बाँट दे12:13 सम्पत्ति मुझे बाँट दे: एक पिता के द्वारा अपने बच्चों के लिये छोड़ दिया गया एक भाग सम्पत्ति है।।”"},{"book":"लूका","chapter":"12","verse":"14","text":"उसने उससे कहा, “हे मनुष्य, किसने मुझे तुम्हारा न्यायी या बाँटनेवाला नियुक्त किया है?” (निर्ग. 2:14)"},{"book":"लूका","chapter":"12","verse":"15","text":"और उसने उनसे कहा, “सावधान रहो, और हर प्रकार के लोभ से अपने आपको बचाए रखो; क्योंकि किसी का जीवन उसकी सम्पत्ति की बहुतायत से नहीं होता।”"},{"book":"लूका","chapter":"12","verse":"16","text":"उसने उनसे एक दृष्टान्त कहा, “किसी धनवान की भूमि में बड़ी उपज हुई।"},{"book":"लूका","chapter":"12","verse":"17","text":"तब वह अपने मन में विचार करने लगा, कि मैं क्या करूँ, क्योंकि मेरे यहाँ जगह नहीं, जहाँ अपनी उपज इत्यादि रखूँ।"},{"book":"लूका","chapter":"12","verse":"18","text":"और उसने कहा, ‘मैं यह करूँगा: मैं अपनी बखारियाँ तोड़कर उनसे बड़ी बनाऊँगा; और वहाँ अपना सब अन्न और सम्पत्ति रखूँगा;"},{"book":"लूका","chapter":"12","verse":"19","text":"और अपने प्राण से कहूँगा, कि प्राण, तेरे पास बहुत वर्षों के लिये बहुत सम्पत्ति रखी है; चैन कर, खा, पी, सुख से रह।’"},{"book":"लूका","chapter":"12","verse":"20","text":"परन्तु परमेश्वर ने उससे कहा, ‘हे मूर्ख! इसी रात तेरा प्राण तुझ से ले लिया जाएगा; तब जो कुछ तूने इकट्ठा किया है, वह किसका होगा?’"},{"book":"लूका","chapter":"12","verse":"21","text":"ऐसा ही वह मनुष्य भी है जो अपने लिये धन बटोरता है, परन्तु परमेश्वर की दृष्टि में धनी नहीं।”"},{"book":"लूका","chapter":"12","verse":"22","text":"फिर उसने अपने चेलों से कहा, “इसलिए मैं तुम से कहता हूँ, अपने जीवन की चिन्ता न करो, कि हम क्या खाएँगे; न अपने शरीर की, कि क्या पहनेंगे।"},{"book":"लूका","chapter":"12","verse":"23","text":"क्योंकि भोजन से प्राण, और वस्त्र से शरीर बढ़कर है।"},{"book":"लूका","chapter":"12","verse":"24","text":"कौवों पर ध्यान दो; वे न बोते हैं, न काटते; न उनके भण्डार और न खत्ता होता है; फिर भी परमेश्वर उन्हें खिलाता है। तुम्हारा मूल्य पक्षियों से कहीं अधिक है (भज. 147:9)"},{"book":"लूका","chapter":"12","verse":"25","text":"तुम में से ऐसा कौन है, जो चिन्ता करने से अपने जीवनकाल में एक घड़ी भी बढ़ा सकता है?"},{"book":"लूका","chapter":"12","verse":"26","text":"इसलिए यदि तुम सबसे छोटा काम भी नहीं कर सकते, तो और बातों के लिये क्यों चिन्ता करते हो?"},{"book":"लूका","chapter":"12","verse":"27","text":"सोसनों पर ध्यान करो, कि वे कैसे बढ़ते हैं; वे न परिश्रम करते, न काटते हैं; फिर भी मैं तुम से कहता हूँ, कि सुलैमान भी अपने सारे वैभव में, उनमें से किसी एक के समान वस्त्र पहने हुए न था।"},{"book":"लूका","chapter":"12","verse":"28","text":"इसलिए यदि परमेश्वर मैदान की घास को जो आज है, और कल भट्ठी में झोंकी जाएगी, ऐसा पहनाता है; तो हे अल्पविश्वासियों, वह तुम्हें अधिक क्यों न पहनाएगा?"},{"book":"लूका","chapter":"12","verse":"29","text":"और तुम इस बात की खोज में न रहो, कि क्या खाएँगे और क्या पीएँगे, और न सन्देह करो।"},{"book":"लूका","chapter":"12","verse":"30","text":"क्योंकि संसार की जातियाँ इन सब वस्तुओं की खोज में रहती हैं और तुम्हारा पिता जानता है, कि तुम्हें इन वस्तुओं की आवश्यकता है।"},{"book":"लूका","chapter":"12","verse":"31","text":"परन्तु उसके राज्य की खोज में रहो, तो ये वस्तुएँ भी तुम्हें मिल जाएँगी।"},{"book":"लूका","chapter":"12","verse":"32","text":"“हे छोटे झुण्ड, मत डर; क्योंकि तुम्हारे पिता को यह भाया है, कि तुम्हें राज्य दे।"},{"book":"लूका","chapter":"12","verse":"33","text":"अपनी सम्पत्ति बेचकर12:33 अपनी सम्पत्ति बेचकर: अपनी सम्पत्ति बेचकर ऐसी वस्तु में बदल लें, जो दान वितरण में इस्तेमाल किया जा सके।  दान कर दो; और अपने लिये ऐसे बटुए बनाओ, जो पुराने नहीं होते, अर्थात् स्वर्ग पर ऐसा धन इकट्ठा करो जो घटता नहीं, जिसके निकट चोर नहीं जाता, और कीड़ा नाश नहीं करता।"},{"book":"लूका","chapter":"12","verse":"34","text":"क्योंकि जहाँ तुम्हारा धन है, वहाँ तुम्हारा मन भी लगा रहेगा।"},{"book":"लूका","chapter":"12","verse":"35","text":"“तुम्हारी कमर बंधी रहें, और तुम्हारे दीये जलते रहें। (निर्ग. 12:11, 2 राजा. 4:29, इफि. 6:14, मत्ती 5:16)"},{"book":"लूका","chapter":"12","verse":"36","text":"और तुम उन मनुष्यों के समान बनो, जो अपने स्वामी की प्रतीक्षा कर रहे हों, कि वह विवाह से कब लौटेगा; कि जब वह आकर द्वार खटखटाएँ तो तुरन्त उसके लिए खोल दें।"},{"book":"लूका","chapter":"12","verse":"37","text":"धन्य हैं वे दास, जिन्हें स्वामी आकर जागते पाए; मैं तुम से सच कहता हूँ, कि वह कमर बाँधकर उन्हें भोजन करने को बैठाएगा, और पास आकर उनकी सेवा करेगा।"},{"book":"लूका","chapter":"12","verse":"38","text":"यदि वह रात के दूसरे पहर या तीसरे पहर में आकर उन्हें जागते पाए, तो वे दास धन्य हैं।"},{"book":"लूका","chapter":"12","verse":"39","text":"परन्तु तुम यह जान रखो, कि यदि घर का स्वामी जानता, कि चोर किस घड़ी आएगा, तो जागता रहता, और अपने घर में सेंध लगने न देता।"},{"book":"लूका","chapter":"12","verse":"40","text":"तुम भी तैयार रहो; क्योंकि जिस घड़ी तुम सोचते भी नहीं, उस घड़ी मनुष्य का पुत्र आ जाएगा।”"},{"book":"लूका","chapter":"12","verse":"41","text":"तब पतरस ने कहा, “हे प्रभु, क्या यह दृष्टान्त तू हम ही से या सबसे कहता है।”"},{"book":"लूका","chapter":"12","verse":"42","text":"प्रभु ने कहा, “वह विश्वासयोग्य और बुद्धिमान भण्डारी कौन है, जिसका स्वामी उसे नौकर-चाकरों पर सरदार ठहराए कि उन्हें समय पर भोजन सामग्री दे।"},{"book":"लूका","chapter":"12","verse":"43","text":"धन्य है वह दास, जिसे उसका स्वामी आकर ऐसा ही करते पाए।"},{"book":"लूका","chapter":"12","verse":"44","text":"मैं तुम से सच कहता हूँ; वह उसे अपनी सब सम्पत्ति पर अधिकारी ठहराएगा।"},{"book":"लूका","chapter":"12","verse":"45","text":"परन्तु यदि वह दास सोचने लगे, कि मेरा स्वामी आने में देर कर रहा है, और दासों और दासियों को मारने-पीटने और खाने-पीने और पियक्कड़ होने लगे।"},{"book":"लूका","chapter":"12","verse":"46","text":"तो उस दास का स्वामी ऐसे दिन, जब वह उसकी प्रतीक्षा न कर रहा हो, और ऐसी घड़ी जिसे वह जानता न हो, आएगा और उसे भारी ताड़ना देकर उसका भाग विश्वासघाती के साथ ठहराएगा।"},{"book":"लूका","chapter":"12","verse":"47","text":"और वह दास जो अपने स्वामी की इच्छा जानता था12:47 वह दास जो अपने स्वामी की इच्छा जानता था: वह परमेश्वर की आज्ञाओं और आवश्यकताओं को जानता है कि क्या हैं, को संदर्भित करता है, और तैयार न रहा और न उसकी इच्छा के अनुसार चला, बहुत मार खाएगा।"},{"book":"लूका","chapter":"12","verse":"48","text":"परन्तु जो नहीं जानकर मार खाने के योग्य काम करे वह थोड़ी मार खाएगा, इसलिए जिसे बहुत दिया गया है, उससे बहुत माँगा जाएगा; और जिसे बहुत सौंपा गया है, उससे बहुत लिया जाएगा।"},{"book":"लूका","chapter":"12","verse":"49","text":"“मैं पृथ्वी पर आग12:49 आग: आग, परिणामतः यहाँ पर कलह और विवाद, और आपदाओं का प्रतीक है। लगाने आया हूँ; और क्या चाहता हूँ केवल यह कि अभी सुलग जाती!"},{"book":"लूका","chapter":"12","verse":"50","text":"मुझे तो एक बपतिस्मा लेना है; और जब तक वह न हो ले तब तक मैं कैसी व्यथा में रहूँगा!"},{"book":"लूका","chapter":"12","verse":"51","text":"क्या तुम समझते हो कि मैं पृथ्वी पर मिलाप कराने आया हूँ? मैं तुम से कहता हूँ; नहीं, वरन् अलग कराने आया हूँ।"},{"book":"लूका","chapter":"12","verse":"52","text":"क्योंकि अब से एक घर में पाँच जन आपस में विरोध रखेंगे, तीन दो से दो तीन से।"},{"book":"लूका","chapter":"12","verse":"53","text":"पिता पुत्र से, और पुत्र पिता से विरोध रखेगा; माँ बेटी से, और बेटी माँ से, सास बहू से, और बहू सास से विरोध रखेगी।” (मीका 7:6)"},{"book":"लूका","chapter":"12","verse":"54","text":"और उसने भीड़ से भी कहा, “जब बादल को पश्चिम से उठते देखते हो, तो तुरन्त कहते हो, कि वर्षा होगी; और ऐसा ही होता है।"},{"book":"लूका","chapter":"12","verse":"55","text":"और जब दक्षिणी हवा चलती देखते हो तो कहते हो, कि लूह चलेगी, और ऐसा ही होता है।"},{"book":"लूका","chapter":"12","verse":"56","text":"हे कपटियों, तुम धरती और आकाश के रूप में भेद कर सकते हो, परन्तु इस युग के विषय में क्यों भेद करना नहीं जानते?"},{"book":"लूका","chapter":"12","verse":"57","text":"“तुम आप ही निर्णय क्यों नहीं कर लेते, कि उचित क्या है?"},{"book":"लूका","chapter":"12","verse":"58","text":"जब तू अपने मुद्दई के साथ न्यायाधीश के पास जा रहा है, तो मार्ग ही में उससे छूटने का यत्न कर ले ऐसा न हो, कि वह तुझे न्यायी के पास खींच ले जाए, और न्यायी तुझे सिपाही को सौंपे और सिपाही तुझे बन्दीगृह में डाल दे।"},{"book":"लूका","chapter":"12","verse":"59","text":"मैं तुम से कहता हूँ, कि जब तक तू पाई-पाई न चुका देगा तब तक वहाँ से छूटने न पाएगा।”"}]}