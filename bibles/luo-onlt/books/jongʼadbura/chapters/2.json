{"data":[{"book":"Jongʼad Bura","chapter":"2","verse":"1","text":"Malaika mar Jehova Nyasaye nodhi koa Gilgal nyaka Bokim kendo nowacho niya, “Ne agolou e piny Misri mi aterou nyaka e piny mane asingo ni anami kwereu, ka awachonegi ni ok anaketh singruokna kodu,"},{"book":"Jongʼad Bura","chapter":"2","verse":"2","text":"kendo ok unulos winjruok moro gi jopinyni, to unumuk kendegi mag misango. Kata kamano, ok useluora. En angʼo momiyo usetimo ma?"},{"book":"Jongʼad Bura","chapter":"2","verse":"3","text":"Emomiyo koro anyisou ni ok anariembgi oko e nyimu; ginibed kuthe e ringreu kendo nyisechegi nobed tembe ne un.”"},{"book":"Jongʼad Bura","chapter":"2","verse":"4","text":"Kane malaika mar Jehova Nyasaye nosewacho wechegi ne jo-Israel duto, ji noywak matek,"},{"book":"Jongʼad Bura","chapter":"2","verse":"5","text":"kendo negiluongo kanyo ni Bokim. Kanyo ne gichiwoe misengini ne Jehova Nyasaye."},{"book":"Jongʼad Bura","chapter":"2","verse":"6","text":"Bangʼ ka Joshua nosegolo jo-Israel, negidhi mondo gikaw pinyno, ka ngʼato ka ngʼato yudo pokne."},{"book":"Jongʼad Bura","chapter":"2","verse":"7","text":"Ji notiyone Jehova Nyasaye e ndalo duto mag ngima Joshua kod jodongo mane osedak higni moloye kendo mane oseneno gigo madongo ma Jehova Nyasaye osetimo ni Israel."},{"book":"Jongʼad Bura","chapter":"2","verse":"8","text":"Joshua wuod Nun, jatich Jehova Nyasaye, notho ka en ja-higni mia achiel gapar."},{"book":"Jongʼad Bura","chapter":"2","verse":"9","text":"Kendo ne giike e lope mane opogne mantiere Timnath Sera e piny gode mag Efraim, mantiere yo nyandwat mar Got Gash."},{"book":"Jongʼad Bura","chapter":"2","verse":"10","text":"Bangʼ ka tiengʼno duto noseyweyo kod kweregi, tiengʼ machielo nochako dongo, mane ok ongʼeyo Jehova Nyasaye kata gima nosetimone jo-Israel."},{"book":"Jongʼad Bura","chapter":"2","verse":"11","text":"Eka jo-Israel notimo timbe mamono e nyim Jehova Nyasaye kendo gitiyone Baal."},{"book":"Jongʼad Bura","chapter":"2","verse":"12","text":"Negijwangʼo Jehova Nyasaye, ma Nyasach kweregi, mane ogologi e piny Misri. Negilamo nyiseche mopogore opogore mag ogendini mane odak e pinyno. Negimiyo Jehova Nyasaye mirima,"},{"book":"Jongʼad Bura","chapter":"2","verse":"13","text":"nikech ne gijwangʼe kendo gitiyone Baal kod jo-Ashtoreth."},{"book":"Jongʼad Bura","chapter":"2","verse":"14","text":"Jehova Nyasaye nobedo gi mirima gi jo-Israel mochiwogi e lwet wasikgi mondo omonjgi. Ne ochiwogi e lwet wasikgi kuonde duto mane ok ginyal tony."},{"book":"Jongʼad Bura","chapter":"2","verse":"15","text":"Kinde duto mane jo-Israel odhi kedo, lwet Jehova Nyasaye ne kelonegi chandruok, mana kaka ne osekwongʼorenigi, kendo ne gin e chandruok maduongʼ."},{"book":"Jongʼad Bura","chapter":"2","verse":"16","text":"Eka Jehova Nyasaye nowalo jongʼad bura, mane okonyogi e lwet joma sandogi."},{"book":"Jongʼad Bura","chapter":"2","verse":"17","text":"Kata kamano ne ok ginyal winjo jongʼad bura mag-gi, to negidhi nyime gitimo timbe dwanyruok kendo lamo nyiseche manono. Piyo piyo nono ne gibaro mi giweyo rito chike mane Jehova Nyasaye omiyo kweregi kendo ne ok gimiye luor."},{"book":"Jongʼad Bura","chapter":"2","verse":"18","text":"Kinde ka kinde ma Jehova Nyasaye nokelonegi jangʼad bura, nokonyo jangʼad burano kendo noresogi e lwet wasikgi ndalo duto mane jangʼad burano pod ngima; nimar Jehova Nyasaye ne kechogi nikech wasikgi ne thirogi kendo hinyogi malit."},{"book":"Jongʼad Bura","chapter":"2","verse":"19","text":"To ka jangʼad bura notho, ji noduogo e timbe mangʼeny mag anjawo moloyo kata mago mag kweregi, ka giluwo bangʼ nyiseche mamoko kendo tiyonegi kendo ka gilamogi. Negitamore weyo timbegi mamono kod timbegi mag wich teko."},{"book":"Jongʼad Bura","chapter":"2","verse":"20","text":"Kuom mano, mirima nomako Jehova Nyasaye gi jo-Israel kendo nowacho niya, “Nikech ogandani osejwangʼo singruok mane aketo gi kweregi kendo ok gisewinja,"},{"book":"Jongʼad Bura","chapter":"2","verse":"21","text":"ok anariemb oganda mane Joshua otho oweyo mondo oa e nyimgi."},{"book":"Jongʼad Bura","chapter":"2","verse":"22","text":"Anati kodgi kuom temo Israel mondo ane ka ginyalo rito yo Jehova Nyasaye kendo wuothoe yorno kaka kweregi notimo.”"},{"book":"Jongʼad Bura","chapter":"2","verse":"23","text":"Jehova Nyasaye noyiene ogandago mondo odongʼ, kendo ne ok oriembogi kata chiwogi e lwet Joshua."}]}