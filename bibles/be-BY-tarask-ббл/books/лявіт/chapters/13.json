{"data":[{"book":"ЛЯВІТ","chapter":"13","verse":"1","text":"І сказаў Гасподзь Майсею і Аарону, кажучы:"},{"book":"ЛЯВІТ","chapter":"13","verse":"2","text":"калі ў каго выхапіцца на скуры цела ягонага пухліна, альбо лішаі, альбо пляма, і на скуры цела ягонага зробіцца як бы струпля праказы, дык трэба прывесьці яго да Аарона сьвятара, альбо да аднаго з сыноў ягоных, сьвятароў;"},{"book":"ЛЯВІТ","chapter":"13","verse":"3","text":"сьвятар агледзіць струплю на скуры цела, і калі валасы на струплі зьмяніліся на белыя, і струпля паглыбленая ў скуру цела ягонага, дык гэта струпля праказы: сьвятар, агледзеўшы яго, абвесьціць яго нячыстым."},{"book":"ЛЯВІТ","chapter":"13","verse":"4","text":"А калі на скуры цела ягонага пляма белая, але яна не заглыбленая ў скуру, і валасы на ёй не зьмяніліся на белыя, дык сьвятар таго, хто мае струплю, павінен затачыць на сем дзён;"},{"book":"ЛЯВІТ","chapter":"13","verse":"5","text":"на сёмы дзень сьвятар агледзіць яго, і калі струпля застаецца ў сваім выглядзе і не пашыраецца струпля па скуры, дык сьвятар павінен затачыць яго яшчэ на сем дзён;"},{"book":"ЛЯВІТ","chapter":"13","verse":"6","text":"на сёмы дзень сьвятар зноў агледзіць яго, і калі струпля менш прыкметная і не пашырылася струпля па скуры, дык сьвятар павінен абвясьціць яго чыстым: гэта лішай, і няхай ён абмые вопратку сваю, і будзе чысты."},{"book":"ЛЯВІТ","chapter":"13","verse":"7","text":"А калі лішаі пачнуць пашырацца па скуры, пасьля таго як ён зьяўляўся да сьвятара дзеля ачышчэньня, дык ён другі раз павінен зьявіцца да сьвятара;"},{"book":"ЛЯВІТ","chapter":"13","verse":"8","text":"сьвятар, убачыўшы, што лішаі пашыраюцца па скуры, абвяшчае яго нячыстым: гэта праказа."},{"book":"ЛЯВІТ","chapter":"13","verse":"9","text":"Калі будзе на кім струпля праказы, дык трэба прывесьці яго да сьвятара;"},{"book":"ЛЯВІТ","chapter":"13","verse":"10","text":"сьвятар агледзіць, і калі пухліна на скуры белая, і валасы зьмяніліся на белыя, і на пухліне жывое мяса,"},{"book":"ЛЯВІТ","chapter":"13","verse":"11","text":"дык гэта застарэлая праказа на скуры цела ягонага; і сьвятар абвесьціць яго нячыстым і заточыць яго, бо ён нячысты."},{"book":"ЛЯВІТ","chapter":"13","verse":"12","text":"А калі праказа распусьціцца па скуры, і пакрые праказа ўсю скуру хворага ад галавы ягонай да ног, колькі могуць бачыць вочы сьвятаровыя,"},{"book":"ЛЯВІТ","chapter":"13","verse":"13","text":"і ўбачыць сьвятар, што праказа пакрыла ўсё цела ягонае, - дык ён абвесьціць хворага чыстым, бо ўсё ператварылася ў белае: ён чысты."},{"book":"ЛЯВІТ","chapter":"13","verse":"14","text":"А калі выявіцца на ім жывое мяса, дык ён нячысты;"},{"book":"ЛЯВІТ","chapter":"13","verse":"15","text":"сьвятар, убачыўшы жывое мяса, абвесьціць яго нячыстым; жывое мяса нячыстае: гэта праказа."},{"book":"ЛЯВІТ","chapter":"13","verse":"16","text":"А калі жывое мяса зьменіцца і ператворыцца ў белае, няхай ён прыйдзе да сьвятара;"},{"book":"ЛЯВІТ","chapter":"13","verse":"17","text":"сьвятар агледзіць яго, і калі струпля ператварылася ў белае, сьвятар абвесьціць хворага чыстым: ён чысты."},{"book":"ЛЯВІТ","chapter":"13","verse":"18","text":"Калі ў каго на скуры цела быў пухір і загоіўся,"},{"book":"ЛЯВІТ","chapter":"13","verse":"19","text":"і на месцы пухіра зьявілася белая пухліна, альбо пляма белая, альбо чырванаватая, дык ён павінен зьявіцца да сьвятара;"},{"book":"ЛЯВІТ","chapter":"13","verse":"20","text":"сьвятар агледзіць яго, і калі яна будзе ніжэй скуры, і валасы яго зьмяніліся на белыя, дык сьвятар абвесьціць яго нячыстым: гэта струпля праказы, яна распусьцілася на пухіры;"},{"book":"ЛЯВІТ","chapter":"13","verse":"21","text":"а калі сьвятар убачыць, што валасы на ёй белыя, і яна ня ніжэй скуры, і прытым мала прыкметная, дык сьвятар заточыць яго на сем дзён;"},{"book":"ЛЯВІТ","chapter":"13","verse":"22","text":"калі яна пачне вельмі пашырацца па скуры, дык сьвятар абвесьціць яго нячыстым: гэта струпля;"},{"book":"ЛЯВІТ","chapter":"13","verse":"23","text":"а калі пляма застаецца на сваім месцы і не пашыраецца, дык гэта запаленьне пухіра, і сьвятар абвесьціць яго чыстым."},{"book":"ЛЯВІТ","chapter":"13","verse":"24","text":"Альбо калі ў каго на скуры цела будзе абпаліна, і на месцы загоенай абпаліны будзе чырванаватая альбо белая пляма,"},{"book":"ЛЯВІТ","chapter":"13","verse":"25","text":"і сьвятар убачыць, што валасы на пляме зьмяніліся на белыя, і яна будзе заглыбленая ў скуры, дык гэта праказа, яна распусьцілася на абпаліне; і сьвятар абвесьціць яго нячыстым: гэта струпля праказы;"},{"book":"ЛЯВІТ","chapter":"13","verse":"26","text":"а калі сьвятар убачыць, што валасы на пляме ня белыя, і яна ня ніжэй скуры, і прытым мала прыкметная, дык сьвятар заточыць яго на сем дзён;"},{"book":"ЛЯВІТ","chapter":"13","verse":"27","text":"на сёмы дзень сьвятар агледзіць яго, і калі яна вельмі пашырыцца па скуры, дык сьвятар абвесьціць яго нячыстым: гэта струпля праказы;"},{"book":"ЛЯВІТ","chapter":"13","verse":"28","text":"а калі пляма застаецца на сваім месцы і не пашыраецца па скуры, і пры тым мала прыкметная, дык гэта пухліна ад апёку; сьвятар абвесьціць яго чыстым, бо гэта запаленьне ад апёку."},{"book":"ЛЯВІТ","chapter":"13","verse":"29","text":"Калі ў мужчыны, альбо ў жанчыны будзе струпля на галаве, альбо на барадзе,"},{"book":"ЛЯВІТ","chapter":"13","verse":"30","text":"і агледзіць сьвятар струплю, і яна будзе заглыбленая ў скуры і валасы на ёй жаўтлявыя і тонкія, дык сьвятар абвесьціць іх нячыстымі: гэта пархатасьць, гэта праказа на галаве, альбо на барадзе;"},{"book":"ЛЯВІТ","chapter":"13","verse":"31","text":"а калі сьвятар агледзіць струплю пархатасьці, і яна ня будзе заглыбленая ў скуры, і валасы на ёй ня чорныя, дык сьвятар таго, хто мае струплю пархатасьці заточыць на сем дзён;"},{"book":"ЛЯВІТ","chapter":"13","verse":"32","text":"на сёмы дзень сьвятар агледзіць струплю, і калі пархатасьць не пашыраецца, і няма на ёй жаўтлявых валасоў, і пархатасьць ня будзе заглыбленая ў скуры,"},{"book":"ЛЯВІТ","chapter":"13","verse":"33","text":"дык хворага трэба астрыгчы, але пархатага месца не абстрыгаць, і сьвятар павінен пархатага другі раз затачыць на сем дзён;"},{"book":"ЛЯВІТ","chapter":"13","verse":"34","text":"на сёмы дзень сьвятар агледзіць пархатасьць, і калі пархатасьць не пашыраецца па скуры і ня будзе заглыбленая ў скуры, дык сьвятар абвесьціць яго чыстым: няхай ён абмые вопратку сваю, і будзе чысты."},{"book":"ЛЯВІТ","chapter":"13","verse":"35","text":"А калі пасьля ачышчэньня ягонага будзе вельмі пашырацца пархатасьць па скуры,"},{"book":"ЛЯВІТ","chapter":"13","verse":"36","text":"і сьвятар убачыць, што пархатасьць пашыраецца па скуры, дык сьвятар няхай ня шукае жаўтлявых валасоў: ён нячысты;"},{"book":"ЛЯВІТ","chapter":"13","verse":"37","text":"а калі пархатасьць застаецца ў сваім выглядзе, і паказваецца на ёй чорны волас, дык пархатасьць прайшла, ён чысты: сьвятар абвесьціць яго чыстым."},{"book":"ЛЯВІТ","chapter":"13","verse":"38","text":"Калі ў мужчыны, альбо ў жанчыны на скуры цела іхняга будуць плямы, плямы белыя,"},{"book":"ЛЯВІТ","chapter":"13","verse":"39","text":"і сьвятар убачыць, што на скуры цела іхняга плямы бледна-белыя, дык гэта лішай, які распусьціўся на скуры: ён чысты."},{"book":"ЛЯВІТ","chapter":"13","verse":"40","text":"Калі ў каго на галаве вылезьлі валасы, дык гэта пляшывы, ён чысты:"},{"book":"ЛЯВІТ","chapter":"13","verse":"41","text":"а калі на пярэднім баку галавы вылезьлі валасы, дык гэта лысы: ён чысты."},{"book":"ЛЯВІТ","chapter":"13","verse":"42","text":"Калі ж на плешыне альбо на лысіне будзе белая альбо чырванаватая пляма, дык на плешыне ягонай альбо на лысіне ягонай распусьцілася праказа;"},{"book":"ЛЯВІТ","chapter":"13","verse":"43","text":"сьвятар агледзіць яго, і калі ўбачыць, што пухліна струплі ягонай белая альбо чырванаватая на плешыне ягонай альбо на лысіне ягонай, з выгляду падобная на праказу скуры цела,"},{"book":"ЛЯВІТ","chapter":"13","verse":"44","text":"дык ён пракажоны, нячысты ён: сьвятар павінен абвясьціць яго нячыстым, у яго на галаве струпля."},{"book":"ЛЯВІТ","chapter":"13","verse":"45","text":"У пракажонага, на якім гэтая струпля, павінна быць разадраная вопратка, і галава ягоная павінна быць не пакрытая, і па вусны ён павінен быць закрыты і крычаць: нячысты! нячысты!"},{"book":"ЛЯВІТ","chapter":"13","verse":"46","text":"Усе дні, пакуль на ім струпля, ён павінен быць нячысты, нячысты ён; ён павінен жыць асобна, па-за табарам жытло ягонае."},{"book":"ЛЯВІТ","chapter":"13","verse":"47","text":"Калі струпля праказы будзе на вопратцы, на вопратцы ваўнянай, альбо на вопратцы ільнянай,"},{"book":"ЛЯВІТ","chapter":"13","verse":"48","text":"альбо на аснове, альбо на ўтоку з ільну, альбо воўне, альбо на скуры, альбо на якім-небудзь вырабе скураным,"},{"book":"ЛЯВІТ","chapter":"13","verse":"49","text":"і пляма будзе зеленаватая альбо чырванаватая на вопратцы, альбо на скуры, альбо на аснове, альбо на ўтоку, альбо на якой-небудзь скураной рэчы, - дык гэта струпля праказы: трэба паказаць яе сьвятару;"},{"book":"ЛЯВІТ","chapter":"13","verse":"50","text":"сьвятар агледзіць струплю і заточыць заражанае струпляю на сем дзён;"},{"book":"ЛЯВІТ","chapter":"13","verse":"51","text":"на сёмы дзень агледзіць сьвятар заражанае, і калі струпля пашырылася па вопратцы, альбо па аснове, альбо па ўтоку, альбо па скуры, альбо па якім-небудзь вырабе, зробленым са скуры, дык гэта праказа ўедлівая, струпля нячыстая;"},{"book":"ЛЯВІТ","chapter":"13","verse":"52","text":"ён павінен спаліць вопратку, альбо аснову, альбо ўток ваўняны ці ільняны, альбо якую б то ні было скураную рэч, на якой будзе струпля, бо гэта праказа ўедлівая: трэба спаліць на агні."},{"book":"ЛЯВІТ","chapter":"13","verse":"53","text":"А калі сьвятар убачыць, што струпля не пашырылася па вопратцы, альбо па аснове, альбо па ўтоку, альбо па якой бы там ні было скураной рэчы,"},{"book":"ЛЯВІТ","chapter":"13","verse":"54","text":"дык сьвятар загадае абмыць тое, на чым струпля, і другі раз затачыць на сем дзён;"},{"book":"ЛЯВІТ","chapter":"13","verse":"55","text":"калі пасьля абмываньня заражанай рэчы сьвятар убачыць, што струпля не зьмяніла выгляду свайго, і не пашырылася струпля, дык яна нячыстая, спалі яе на агні; гэта выедзеная яміна на правым баку альбо на вывараце;"},{"book":"ЛЯВІТ","chapter":"13","verse":"56","text":"а калі сьвятар убачыць, што струпля пасьля абмываньня яе зрабілася менш прыкметная, дык сьвятар няхай адарве яе ад вопраткі, альбо ад скуры, альбо ад асновы, альбо ад утоку."},{"book":"ЛЯВІТ","chapter":"13","verse":"57","text":"Калі ж яна зноў зьявіцца на вопратцы, альбо на аснове, альбо на ўтоку, альбо на якой-небудзь скураной рэчы, дык гэта распускаецца струпля: спалі на агні тое, на чым струпля."},{"book":"ЛЯВІТ","chapter":"13","verse":"58","text":"А калі вопратку, альбо аснову, альбо ўток, альбо якую-небудзь скураную рэч вымыеш, і сыдзе зь іх струпля, дык трэба вымыць іх другі раз, і яны будуць чыстыя."},{"book":"ЛЯВІТ","chapter":"13","verse":"59","text":"Вось закон пра струплю праказы на вопратцы ваўнянай альбо ільнянай, альбо на аснове, альбо на ўтоку, альбо на якой-небудзь скураной рэчы, альбо абвяшчаць яе чыстаю альбо нячыстаю."}]}