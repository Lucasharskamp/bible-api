{"data":[{"book":"Yanisa Mishiracho","chapter":"18","verse":"1","text":"Hessa wursi yootidape guye Yesussay bena kaallizaytara Qeedirone geetetza shooba pinidi akakiltte gidoo gelidees."},{"book":"Yanisa Mishiracho","chapter":"18","verse":"2","text":"Yesussayne iza kaallizayti kasseka he gadeyin daroo wode isife shiqiza gish Yesussa aththi immida Y uday he gadeyo kasseka erress."},{"book":"Yanisa Mishiracho","chapter":"18","verse":"3","text":"Hessa gish Yuday wotadarata, qeessista halaqatane Farssawistape kitteti yida ashshikarata wursi kaalleththi ekkidi he istti shiqizaso yidees. Izara yida asay paanoose, xoomipenee mashsha toora oykkidi yidees."},{"book":"Yanisa Mishiracho","chapter":"18","verse":"4","text":"Yesussay ba bolla gakkanaysa wursi erridi yida asako bidi “Oonna koyeti? gides."},{"book":"Yanisa Mishiracho","chapter":"18","verse":"5","text":"Istti qasse “Nazireete yesussa koyoos” gida, Izika isttas “Tani izakoo” gidees. Isttas aththi immida yuday isttara isife eqqides."},{"book":"Yanisa Mishiracho","chapter":"18","verse":"6","text":"Yesussay “Ta izako” gida mala asati guye ganddigaridi biita bolla kunddida."},{"book":"Yanisa Mishiracho","chapter":"18","verse":"7","text":"Yesussay ha7ika “Oonna koyeeti?” gidi oychchin istti zaaridi “Nazireete Yesussa koyoos” gida."},{"book":"Yanisa Mishiracho","chapter":"18","verse":"8","text":"Izika zaaridi “Tani izako gadiiskkoo, histtkoo inte koyizay tana gidikoo hayti beto bochchofite” gides."},{"book":"Yanisa Mishiracho","chapter":"18","verse":"9","text":"Hesi haniday “Ta aawawu ne tas immidaytape issadeka ta dhaysabeykee” gida qaalay poleistana malako."},{"book":"Yanisa Mishiracho","chapter":"18","verse":"10","text":"Simmoona geetetza phixxirossay giththa mashsha oykkda gish mashsha shohope shodidi issi qeessista halaqa ashshikara dizaysa haythe mashshara padhi yegides. He ashshikaraza sunththi “malkosa” geetetes."},{"book":"Yanisa Mishiracho","chapter":"18","verse":"11","text":"Yesussay qasse phixxirossa “Ne mashsha gede shohon zara gelththa. Nees ta aaway tas immida metoo ushsha ta uyoontta milatizee?” gidees."},{"book":"Yanisa Mishiracho","chapter":"18","verse":"12","text":"Hessafe guye wootadarati, istta azazizaysinne Ayhudata ashshikarati Yesussa oykkidi qachchida."},{"book":"Yanisa Mishiracho","chapter":"18","verse":"13","text":"Koyro he laythas qessistas halaqa gidida qayafaa bollo Haannakko ehaaththaida."},{"book":"Yanisa Mishiracho","chapter":"18","verse":"14","text":"Qayafaay “Deere gish issadey hayqqiko lo7okko” gidi Ayhudata dulata kase zooridade."},{"book":"Yanisa Mishiracho","chapter":"18","verse":"15","text":"Simmona geetettiza phixxirossayne Yesussa kaallizaytape issadey yesussa kaallida. He uray qessista halaqa achchan kehi erretidade. Hessa gish Yesussara isife qessista halaqaza gibbe gelides."},{"book":"Yanisa Mishiracho","chapter":"18","verse":"16","text":"Phixxirossay gidikko penggefe kare baggara eqqdees. Qessista halaqa achchan kehi erretdi Yesussa kaallizaysi yidine penggen diza garadeya phixxirossa gibbe giddo gelththana mala yootdi Pixirosa ekki gelides."},{"book":"Yanisa Mishiracho","chapter":"18","verse":"17","text":"Pengge naggiza garadeya Phixxirossa “Neka hessa addeza kaalliza asatape issa gidikki?” gadus. Izi qasse “Tani iza kaallizade gidike” gides."},{"book":"Yanisa Mishiracho","chapter":"18","verse":"18","text":"Wodey meegiza wode gidida gish ooththanchatnne ashshikarati tama eththidi eqoon ho7etes. Pixxirossaykka isttara eqidii ho7es."},{"book":"Yanisa Mishiracho","chapter":"18","verse":"19","text":"He wode qeessista halaqay Yesussa iza kaallizayta gishane izi tammarisida tmmirtte gish oychchides."},{"book":"Yanisa Mishiracho","chapter":"18","verse":"20","text":"Yesussayka izas “Ta asa wursos qoonccen yootadas. Ayhudati shiqiza istta wossa keeththan gidinkka Xoossa keeththan tammarisadis; ta qootan haasa7idazii aykoyka deena."},{"book":"Yanisa Mishiracho","chapter":"18","verse":"21","text":"Histtin ne tana oychchizay aazee? ta yootshshin siydayta oychcha; ta yootdiysa istti erretes” gides."},{"book":"Yanisa Mishiracho","chapter":"18","verse":"22","text":"Yesussay hessa gida mala hen eqida ashshikaratape issay “Qeessista halaqas hayssaththo wosta zaaray” gishe Yesussa shagalan baqqa shayides."},{"book":"Yanisa Mishiracho","chapter":"18","verse":"23","text":"Yesussayka zaaridi “Ta iitta hasa7ida gidiko anne ta gooysa ne markkata; ta yootday likee gidiko tana aazas baqqaz?” gides."},{"book":"Yanisa Mishiracho","chapter":"18","verse":"24","text":"Hessafe guye Haanay qachchetida mala Yesussa Qeessista halaqa Qayafaakoo yedidees."},{"book":"Yanisa Mishiracho","chapter":"18","verse":"25","text":"He wode Simmoona geetetza Phixxrossay eqqidii tama ho7ishin hankko asay iza haysoo, ne Yesussa kaallizaytape issa gidikii?” gida. Izika zaaridi “Ta iza kaallizade gidike” giidi kadides."},{"book":"Yanisa Mishiracho","chapter":"18","verse":"26","text":"Kase Pixxrossay iza hayththe qanxxiidayssa dabooy qeessista halaqa ashshikaratape issay “wona ta nena akaakilitesoon isttara dishin beeyabeykkina? gidees."},{"book":"Yanisa Mishiracho","chapter":"18","verse":"27","text":"Pixxrossay qassekka kadides, heraka kutooy wasides."},{"book":"Yanisa Mishiracho","chapter":"18","verse":"28","text":"Hessafe guye Yesussa Qayahaaththaa keeththafe dere aysiza kawooza gibbe malladoo wonttara ekki bidda. Ayhuda asas pazziga ba77ele dorssa ashsho mizza wode gidida gish bena tunisontta mala giidi malladora dere aysizaysa gibbe gidoo gelibeytena."},{"book":"Yanisa Mishiracho","chapter":"18","verse":"29","text":"Hessa gish Philaxoossay gede isttako kezidi “Hayssa addeza inte aazas mootetii?” gidii oychchidees."},{"book":"Yanisa Mishiracho","chapter":"18","verse":"30","text":"Istti qasse “Haysi addeezi iita oosonttade gididako nu iza nes aththi immokoko shin” gida"},{"book":"Yanisa Mishiracho","chapter":"18","verse":"31","text":"Philaxossayka “Inte iza ekki bidi inte woga mala pirditee” gidees. Ayhudata aysizayti qasse zaaridi “Nu ass wodhana mala nuus fiqadey immetibeyna” gides"},{"book":"Yanisa Mishiracho","chapter":"18","verse":"32","text":"Hessika haniday Yesussay kase isttas izi waani hayqanakoone yoottida qaalay polistana gishshasko."},{"book":"Yanisa Mishiracho","chapter":"18","verse":"33","text":"Philaxoosay qasseka guye gibbe gido gelidi Yesussa xeeygisidi “Ne Ayhudata kawoo?” gidii oychchidees."},{"book":"Yanisa Mishiracho","chapter":"18","verse":"34","text":"Yesussaykka zaaridi “Ne hessa gizay nepeyee woykoo hara asatii ta gish nes yoottdoo?” gides."},{"book":"Yanisa Mishiracho","chapter":"18","verse":"35","text":"Philaxoossayka “Ta Ayhuda asee? Nena tas aththi immidayti ne baggatanne qeessista halaqattako; ne ayy ooththadii?” gides."},{"book":"Yanisa Mishiracho","chapter":"18","verse":"36","text":"Yesussaykka “Ta kawootethi hayssa ha biita bolla gideena, ta kawootethi hayssa ha biita bolla gididakoo Ayhudata dannata kushshen ta kunddoontta mala ta ashshikarati ta gish olistanakoshin. Ta kawootethi gidikoo ha biita bolla gideena” gides."},{"book":"Yanisa Mishiracho","chapter":"18","verse":"37","text":"Philaxoossayka “Histtin ne kawoo?” gides, Yesussay qasse “Tani ne gidaysa mala ee kawoo, ta yeleetidayne ha biitta yiday tuma gish markkatanasko. Tumape gididay wuri ta qaala siyees” gides."},{"book":"Yanisa Mishiracho","chapter":"18","verse":"38","text":"Philaxoossayka “Tumay azee?” gides. Hessafe guye Phiilaxossay namm7enththo Ayhudatako kezzidi “Ta iza bolla ayko bala beyabeyke."},{"book":"Yanisa Mishiracho","chapter":"18","verse":"39","text":"Gido attin kasseka ta intes paziga ba77ele gaalas issi qachcho ass birshiza mala hayssa Ayhudata kawoo intes birshana mala koyeetii?” gides."},{"book":"Yanisa Mishiracho","chapter":"18","verse":"40","text":"Istti gidiko “nus Barbbanne birsha attin hayssa gideena!” giidi wassida. Barbbanney ba hu7es pangga."}]}