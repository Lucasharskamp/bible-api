{"data":[{"book":"Ƙidaya","chapter":"21","verse":"1","text":"Sa’ad da sarkin Arad, mutumin Kan’ana, wanda yake zaune a Negeb, da ya ji cewa Isra’ila yana zuwa ta hanyar Atarim, sai ya fito, yă yaƙi Isra’ilawa, yă kuma kama waɗansunsu."},{"book":"Ƙidaya","chapter":"21","verse":"2","text":"Sai Isra’ila suka yi alkawari wa Ubangiji suka ce, “In ka ba da waɗannan mutane a hannunmu, za mu hallaka dukan garuruwansu ƙaf.”"},{"book":"Ƙidaya","chapter":"21","verse":"3","text":"Ubangiji kuwa ya saurari kukan Isra’ila, ya kuma ba da Kan’aniyawa a gare su. Suka hallaka su da biranensu ƙaf; saboda haka aka sa wa wurin suna Horma.21.3 Horma yana nufin hallaka."},{"book":"Ƙidaya","chapter":"21","verse":"4","text":"Suka kama hanya daga Dutsen Hor ta hanya zuwa Jan Teku, don su kauce wa Edom. Amma mutane suka rasa haƙuri a hanya;"},{"book":"Ƙidaya","chapter":"21","verse":"5","text":"suka yi wa Allah da Musa gunaguni, suka ce, “Me ya sa kuka fitar da mu daga Masar, kuka kawo mu mu mutu a wannan hamada? Babu abinci! Babu ruwa! Mu dai mun gaji da wannan abinci marar amfani!”"},{"book":"Ƙidaya","chapter":"21","verse":"6","text":"Sai Ubangiji ya aiko da macizai masu dafin a cikinsu, suka sassari mutane, Isra’ilawa masu yawa kuwa suka mutu."},{"book":"Ƙidaya","chapter":"21","verse":"7","text":"Mutanen suka zo wurin Musa, suka ce, “Mun yi zunubi, da muka yi wa Ubangiji da kai gunaguni. Ka yi addu’a don Ubangiji yă ɗauke mana macizan nan.” Saboda haka Musa ya yi addu’a domin mutane."},{"book":"Ƙidaya","chapter":"21","verse":"8","text":"Ubangiji ya ce wa Musa, “Ka ƙera siffar maciji ka rataye shi a bisa doguwar sanda; kowa da maciji ya sare shi, idan ya dubi macijin nan da ka rataye, zai rayu.”"},{"book":"Ƙidaya","chapter":"21","verse":"9","text":"Saboda haka Musa ya ƙera macijin tagulla, ya kuma rataye shi bisa doguwar sanda. Sa’an nan duk wanda maciji ya sare shi, ya kuma dubi macijin tagullar, zai warke."},{"book":"Ƙidaya","chapter":"21","verse":"10","text":"Isra’ilawa suka kama hanya, suka yi sansani a Obot."},{"book":"Ƙidaya","chapter":"21","verse":"11","text":"Sai suka tashi daga Obot, suka yi sansani a Iye Abarim a hamadar da take fuskantar Mowab, wajen fitowar rana."},{"book":"Ƙidaya","chapter":"21","verse":"12","text":"Daga nan kuma suka ci gaba, suka yi sansani a Kwarin Zered."},{"book":"Ƙidaya","chapter":"21","verse":"13","text":"Suka tashi daga nan, suka sauka kusa da Arnon wanda yake a hamadar da ta miƙe zuwa iyakar Amoriyawa. Arnon shi ne iyakar Mowab, wanda yake tsakanin Mowab da Amoriyawa."},{"book":"Ƙidaya","chapter":"21","verse":"14","text":"Shi ya sa Littafin Yaƙoƙin Ubangiji ya ce,"},{"book":"Ƙidaya","chapter":"21","verse":"15","text":"da gangaren kwaruruka,"},{"book":"Ƙidaya","chapter":"21","verse":"16","text":"Daga can, suka gangara zuwa Beyer, wato, rijiyar da Ubangiji ya ce wa Musa, “Ka tattara mutane duka, zan kuwa ba su ruwa.”"},{"book":"Ƙidaya","chapter":"21","verse":"17","text":"Sai Isra’ilawa suka rera wannan waƙa,"},{"book":"Ƙidaya","chapter":"21","verse":"18","text":"game da rijiyar da ’ya’yan sarki suka haƙa,"},{"book":"Ƙidaya","chapter":"21","verse":"19","text":"daga Mattana, suka tafi Nahaliyel, daga Nahaliyel, suka tafi Bamot,"},{"book":"Ƙidaya","chapter":"21","verse":"20","text":"daga Bamot kuma suka tafi kwarin da yake cikin Mowab inda ƙwanƙolin Fisga yake fuskantar hamada."},{"book":"Ƙidaya","chapter":"21","verse":"21","text":"Isra’ila suka aiki manzanni wurin Sihon sarkin Amoriyawa su ce,"},{"book":"Ƙidaya","chapter":"21","verse":"22","text":"“Ka bari mu ratsa ta ƙasarka. Ba za mu shiga wata gona ba, ba za mu kuma shiga gonar inabi, ko mu sha ruwa daga wata rijiya ba. Za mu bi ta babbar hanyar sarki, har mu fita ƙasarka.”"},{"book":"Ƙidaya","chapter":"21","verse":"23","text":"Amma Sihon bai bar Isra’ila su ratsa ta yankinsa ba. Sai ya tara dukan sojojinsa, suka fita zuwa cikin hamada, su yaƙi Isra’ila. Da ya kai Yahaz, sai ya yaƙi Isra’ila."},{"book":"Ƙidaya","chapter":"21","verse":"24","text":"Isra’ila fa suka kashe shi da takobi, suka ƙwace ƙasarsa, tun daga kogin Arnon har zuwa kogin Yabbok, zuwa kan iyakar Ammonawa kawai, gama sun yi wa iyakansu katanga."},{"book":"Ƙidaya","chapter":"21","verse":"25","text":"Isra’ila suka ci dukan biranen Amoriyawa, suka kuma zauna a cikinsu, haɗe da babban birnin Heshbon da dukan ƙauyukanta."},{"book":"Ƙidaya","chapter":"21","verse":"26","text":"Sihon sarkin Amoriyawa ya yi mulkin Heshbon, bayan ya ci sarkin Mowab na dā da yaƙi, ya kuma ƙwace dukan ƙasarsa har zuwa arewancin kogin Arnon."},{"book":"Ƙidaya","chapter":"21","verse":"27","text":"Shi ya sa Amoriyawa suka rubuta wannan waƙa game da Heshbon suka ce,"},{"book":"Ƙidaya","chapter":"21","verse":"28","text":"“Mayaƙansa sun fito kamar"},{"book":"Ƙidaya","chapter":"21","verse":"29","text":"Kaitonki, Mowab!"},{"book":"Ƙidaya","chapter":"21","verse":"30","text":"“Amma mun tumɓuke su,"},{"book":"Ƙidaya","chapter":"21","verse":"31","text":"Ta haka Isra’ila suka zauna a ƙasar Amoriyawa."},{"book":"Ƙidaya","chapter":"21","verse":"32","text":"Sai Musa ya aika ’yan leƙen asiri zuwa Yazer. Daga baya, sai Isra’ilawa suka ci ƙauyukan da suke kewaye, suka kuma kori Amoriyawa da suke zaune a can."},{"book":"Ƙidaya","chapter":"21","verse":"33","text":"Sai suka juya suka haura kan hanya ta zuwa Bashan, inda Og yake sarauta, ya kuwa fito tare da dukan sojojinsa suka yi yaƙi da Isra’ila a Edireyi."},{"book":"Ƙidaya","chapter":"21","verse":"34","text":"Ubangiji ya ce wa Musa, “Kada ka ji tsoronsa, gama na ba da shi a gare ka, da dukan sojojinsa da kuma ƙasarsa. Ka yi da shi yadda ka yi da Sihon sarkin Amoriyawa, wanda ya yi mulki a Heshbon.”"},{"book":"Ƙidaya","chapter":"21","verse":"35","text":"Ta haka suka kashe shi, tare da ’ya’yansa maza da kuma dukan sojojinsa, ba wanda ya ragu. Suka kuma mamaye ƙasarsa."}]}