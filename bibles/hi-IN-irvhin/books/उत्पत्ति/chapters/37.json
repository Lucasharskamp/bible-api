{"data":[{"book":"उत्पत्ति","chapter":"37","verse":"1","text":"याकूब तो कनान देश में रहता था, जहाँ उसका पिता परदेशी होकर रहा था।"},{"book":"उत्पत्ति","chapter":"37","verse":"2","text":"और याकूब के वंश का वृत्तान्त यह है: यूसुफ सत्रह वर्ष का होकर अपने भाइयों के संग भेड़-बकरियों को चराता था; और वह लड़का अपने पिता की पत्नी बिल्हा, और जिल्पा के पुत्रों के संग रहा करता था; और उनकी बुराइयों का समाचार अपने पिता के पास पहुँचाया करता था।"},{"book":"उत्पत्ति","chapter":"37","verse":"3","text":"और इस्राएल अपने सब पुत्रों से बढ़कर यूसुफ से प्रीति रखता था, क्योंकि वह उसके बुढ़ापे का पुत्र था: और उसने उसके लिये रंग-बिरंगा अंगरखा बनवाया।"},{"book":"उत्पत्ति","chapter":"37","verse":"4","text":"परन्तु जब उसके भाइयों ने देखा, कि हमारा पिता हम सब भाइयों से अधिक उसी से प्रीति रखता है, तब वे उससे बैर करने लगे और उसके साथ ठीक से बात भी नहीं करते थे।"},{"book":"उत्पत्ति","chapter":"37","verse":"5","text":"यूसुफ ने एक स्वप्न देखा37:5 यूसुफ ने एक स्वप्न देखा: यूसुफ के सपनों ने उसके भाइयों के मन में द्वेष को उत्पन्न कर दिया। अपने स्वप्नों के विषय में अपने भाइयों को स्पष्ट रूप से बताना, उसकी निष्छल आत्मा को दर्शाती है। , और अपने भाइयों से उसका वर्णन किया; तब वे उससे और भी द्वेष करने लगे।"},{"book":"उत्पत्ति","chapter":"37","verse":"6","text":"उसने उनसे कहा, “जो स्वप्न मैंने देखा है, उसे सुनो"},{"book":"उत्पत्ति","chapter":"37","verse":"7","text":"हम लोग खेत में पूले बाँध रहे हैं, और क्या देखता हूँ कि मेरा पूला उठकर सीधा खड़ा हो गया; तब तुम्हारे पूलों ने मेरे पूले को चारों तरफ से घेर लिया और उसे दण्डवत् किया।”"},{"book":"उत्पत्ति","chapter":"37","verse":"8","text":"तब उसके भाइयों ने उससे कहा, “क्या सचमुच तू हमारे ऊपर राज्य करेगा? या क्या सचमुच तू हम पर प्रभुता करेगा?” इसलिए वे उसके स्वप्नों और उसकी बातों के कारण उससे और भी अधिक बैर करने लगे।"},{"book":"उत्पत्ति","chapter":"37","verse":"9","text":"फिर उसने एक और स्वप्न देखा, और अपने भाइयों से उसका भी यह वर्णन किया, “सुनो, मैंने एक और स्वप्न देखा है, कि सूर्य और चन्द्रमा, और ग्यारह तारे मुझे दण्डवत् कर रहे हैं।”"},{"book":"उत्पत्ति","chapter":"37","verse":"10","text":"इस स्वप्न का उसने अपने पिता, और भाइयों से वर्णन किया; तब उसके पिता ने उसको डाँटकर कहा, “यह कैसा स्वप्न है जो तूने देखा है? क्या सचमुच मैं और तेरी माता और तेरे भाई सब जाकर तेरे आगे भूमि पर गिरकर दण्डवत् करेंगे?”"},{"book":"उत्पत्ति","chapter":"37","verse":"11","text":"उसके भाई तो उससे डाह करते थे; पर उसके पिता ने उसके उस वचन को स्मरण रखा।"},{"book":"उत्पत्ति","chapter":"37","verse":"12","text":"उसके भाई अपने पिता की भेड़-बकरियों को चराने के लिये शेकेम को गए।"},{"book":"उत्पत्ति","chapter":"37","verse":"13","text":"तब इस्राएल ने यूसुफ से कहा, “तेरे भाई तो शेकेम ही में भेड़-बकरी चरा रहे होंगे, इसलिए जा, मैं तुझे उनके पास भेजता हूँ।” उसने उससे कहा, “जो आज्ञा मैं हाजिर हूँ।”"},{"book":"उत्पत्ति","chapter":"37","verse":"14","text":"उसने उससे कहा, “जा, अपने भाइयों और भेड़-बकरियों का हाल देख आ कि वे कुशल से तो हैं, फिर मेरे पास समाचार ले आ।” अतः उसने उसको हेब्रोन की तराई में विदा कर दिया, और वह शेकेम में आया।"},{"book":"उत्पत्ति","chapter":"37","verse":"15","text":"और किसी मनुष्य ने उसको मैदान में इधर-उधर भटकते हुए पाकर उससे पूछा, “तू क्या ढूँढ़ता है?”"},{"book":"उत्पत्ति","chapter":"37","verse":"16","text":"उसने कहा, “मैं तो अपने भाइयों को ढूँढ़ता हूँ कृपा करके मुझे बता कि वे भेड़-बकरियों को कहाँ चरा रहे हैं?”"},{"book":"उत्पत्ति","chapter":"37","verse":"17","text":"उस मनुष्य ने कहा, “वे तो यहाँ से चले गए हैं; और मैंने उनको यह कहते सुना, ‘आओ, हम दोतान को चलें।’” इसलिए यूसुफ अपने भाइयों के पीछे चला, और उन्हें दोतान में पाया।"},{"book":"उत्पत्ति","chapter":"37","verse":"18","text":"जैसे ही उन्होंने उसे दूर से आते देखा, तो उसके निकट आने के पहले ही उसे मार डालने की युक्ति की।"},{"book":"उत्पत्ति","chapter":"37","verse":"19","text":"और वे आपस में कहने लगे, “देखो, वह स्वप्न देखनेवाला आ रहा है।"},{"book":"उत्पत्ति","chapter":"37","verse":"20","text":"इसलिए आओ, हम उसको घात करके किसी गड्ढे में डाल दें, और यह कह देंगे, कि कोई जंगली पशु उसको खा गया। फिर हम देखेंगे कि उसके स्वप्नों का क्या फल होगा।”"},{"book":"उत्पत्ति","chapter":"37","verse":"21","text":"यह सुनकर रूबेन ने उसको उनके हाथ से बचाने की मनसा से कहा, “हम उसको प्राण से तो न मारें।”"},{"book":"उत्पत्ति","chapter":"37","verse":"22","text":"फिर रूबेन ने उनसे कहा, “लहू मत बहाओ, उसको जंगल के इस गड्ढे में डाल दो, और उस पर हाथ मत उठाओ।” वह उसको उनके हाथ से छुड़ाकर पिता के पास फिर पहुँचाना चाहता था।"},{"book":"उत्पत्ति","chapter":"37","verse":"23","text":"इसलिए ऐसा हुआ कि जब यूसुफ अपने भाइयों के पास पहुँचा तब उन्होंने उसका रंग-बिरंगा अंगरखा, जिसे वह पहने हुए था, उतार लिया।"},{"book":"उत्पत्ति","chapter":"37","verse":"24","text":"और यूसुफ को उठाकर गड्ढे में डाल दिया। वह गड्ढा सूखा था और उसमें कुछ जल न था।"},{"book":"उत्पत्ति","chapter":"37","verse":"25","text":"तब वे रोटी खाने को बैठ गए; और आँखें उठाकर क्या देखा कि इश्माएलियों का एक दल ऊँटों पर सुगन्ध-द्रव्य, बलसान, और गन्धरस लादे हुए, गिलाद से मिस्र को चला जा रहा है।"},{"book":"उत्पत्ति","chapter":"37","verse":"26","text":"तब यहूदा ने अपने भाइयों से कहा, “अपने भाई को घात करने और उसका खून छिपाने से क्या लाभ होगा?"},{"book":"उत्पत्ति","chapter":"37","verse":"27","text":"आओ, हम उसे इश्माएलियों के हाथ बेच डालें, और अपना हाथ उस पर न उठाएँ, क्योंकि वह हमारा भाई और हमारी ही हड्डी और माँस है।” और उसके भाइयों ने उसकी बात मान ली।"},{"book":"उत्पत्ति","chapter":"37","verse":"28","text":"तब मिद्यानी व्यापारी उधर से होकर उनके पास पहुँचे। अतः यूसुफ के भाइयों ने उसको उस गड्ढे में से खींचकर बाहर निकाला, और इश्माएलियों के हाथ चाँदी के बीस टुकड़ों में बेच दिया; और वे यूसुफ को मिस्र में ले गए। (प्रेरि. 7:9)"},{"book":"उत्पत्ति","chapter":"37","verse":"29","text":"रूबेन ने गड्ढे पर लौटकर क्या देखा कि यूसुफ गड्ढे में नहीं है; इसलिए उसने अपने वस्त्र फाड़े,"},{"book":"उत्पत्ति","chapter":"37","verse":"30","text":"और अपने भाइयों के पास लौटकर कहने लगा, “लड़का तो नहीं है; अब मैं किधर जाऊँ?”"},{"book":"उत्पत्ति","chapter":"37","verse":"31","text":"तब उन्होंने यूसुफ का अंगरखा37:31 यूसुफ का अंगरखा: उसके भाई अपना अपराध छिपाने की युक्ति बनाने लगे; और यूसुफ को मिस्र में बेच दिया। “यूसुफ फाड़ डाला गया” उस खून से सने अंगरखे को देखकर याकूब को तुरन्त निश्चय हो गया कि यूसुफ को कोई जंगली जानवर खा गया है। लिया, और एक बकरे को मारकर उसके लहू में उसे डुबा दिया।"},{"book":"उत्पत्ति","chapter":"37","verse":"32","text":"और उन्होंने उस रंगबिरंगे अंगरखे को अपने पिता के पास भेजकर यह सन्देश दिया; “यह हमको मिला है, अतः देखकर पहचान ले कि यह तेरे पुत्र का अंगरखा है कि नहीं।”"},{"book":"उत्पत्ति","chapter":"37","verse":"33","text":"उसने उसको पहचान लिया, और कहा, “हाँ यह मेरे ही पुत्र का अंगरखा है; किसी दुष्ट पशु ने उसको खा लिया है; निःसन्देह यूसुफ फाड़ डाला गया है।”"},{"book":"उत्पत्ति","chapter":"37","verse":"34","text":"तब याकूब ने अपने वस्त्र फाड़े और कमर में टाट लपेटा, और अपने पुत्र के लिये बहुत दिनों तक विलाप करता रहा।"},{"book":"उत्पत्ति","chapter":"37","verse":"35","text":"और उसके सब बेटे-बेटियों ने उसको शान्ति देने का यत्न किया; पर उसको शान्ति न मिली; और वह यही कहता रहा, “मैं तो विलाप करता हुआ अपने पुत्र के पास अधोलोक में उतर जाऊँगा।” इस प्रकार उसका पिता उसके लिये रोता ही रहा।"},{"book":"उत्पत्ति","chapter":"37","verse":"36","text":"इस बीच मिद्यानियों ने यूसुफ को मिस्र में ले जाकर पोतीपर नामक, फ़िरौन के एक हाकिम, और अंगरक्षकों के प्रधान, के हाथ बेच डाला।"}]}