{"data":[{"book":"Ìṣe àwọn Aposteli","chapter":"9","verse":"1","text":"Ṣùgbọ́n síbẹ̀, Saulu sí ń tẹ̀síwájú nínú mímí èémí ìhalẹ̀ mọ́ni àti ìpani sí àwọn ọmọ-ẹ̀yìn Olúwa. Ó tọ olórí àlùfáà lọ,"},{"book":"Ìṣe àwọn Aposteli","chapter":"9","verse":"2","text":"ó béèrè ìwé lọ́wọ́ rẹ̀ sí Sinagọgu tí ń bẹ ní ìlú Damasku pé, bí òun bá rí ẹnikẹ́ni tí ń bẹ ni ọ̀nà yìí, ìbá à ṣe ọkùnrin, tàbí obìnrin, kí òun lè mú wọn ní dídè wá sí Jerusalẹmu."},{"book":"Ìṣe àwọn Aposteli","chapter":"9","verse":"3","text":"Ó sì ṣe, bí ó ti ń lọ, ó sì súnmọ́ Damasku; lójijì, ìmọ́lẹ̀ láti ọ̀run wá mọ́lẹ̀ yí i ká."},{"book":"Ìṣe àwọn Aposteli","chapter":"9","verse":"4","text":"Ó sì ṣubú lulẹ̀, ó gbọ́ ohùn tí ó ń fọ̀ sí i pé, “Saulu, Saulu, èéṣe ti ìwọ fi ń ṣe inúnibíni sí mi?”"},{"book":"Ìṣe àwọn Aposteli","chapter":"9","verse":"5","text":"Ó sì wí pé, “Ìwọ ta ni, Olúwa?”"},{"book":"Ìṣe àwọn Aposteli","chapter":"9","verse":"6","text":"Dìde, kí o sì lọ sí ìlú náà, a ó sì sọ fún ọ nípa ohun tí ìwọ yóò ṣe.”"},{"book":"Ìṣe àwọn Aposteli","chapter":"9","verse":"7","text":"Àwọn ọkùnrin tí wọ́n sì ń bá Saulu lọ àjò dúró, wọn kò sì le sọ ohun kan, wọn gbọ́ ohùn náà ṣùgbọ́n wọn kò rí ẹnìkan."},{"book":"Ìṣe àwọn Aposteli","chapter":"9","verse":"8","text":"Saulu sì dìde ní ilẹ̀; nígbà tí ojú rẹ̀ sì lá kò rí ohunkóhun; ṣùgbọ́n wọ́n fà á lọ́wọ́ wọ́n sì mú un wá sí Damasku."},{"book":"Ìṣe àwọn Aposteli","chapter":"9","verse":"9","text":"Ó sì gbé ọjọ́ mẹ́ta ni àìríran kò sì jẹ, bẹ́ẹ̀ ni kò sì mu."},{"book":"Ìṣe àwọn Aposteli","chapter":"9","verse":"10","text":"Ọmọ-ẹ̀yìn kan sì wà ní Damasku, tí a ń pè ni Anania! Olúwa sì wí fún un lójúran pé, “Anania!”"},{"book":"Ìṣe àwọn Aposteli","chapter":"9","verse":"11","text":"Olúwa sì wí fún un pé, “Dìde kí ó sì lọ sí ilé Judasi ní òpópónà Tààrà, kí ó sì béèrè ẹni tí a ń pè ni Saulu, ara Tarsu, sá wò ó, ó ń gbàdúrà."},{"book":"Ìṣe àwọn Aposteli","chapter":"9","verse":"12","text":"Òun sì tí ri ọkùnrin kan lójúran ti a ń pè ni Anania, ó wọlé, ó sì fi ọwọ́ lé e, kí ó lè ríran.”"},{"book":"Ìṣe àwọn Aposteli","chapter":"9","verse":"13","text":"Anania sì dáhùn wí pé, “Olúwa mo tí gbúròó ọkùnrin yìí lọ́dọ̀ ọ̀pọ̀ ènìyàn, gbogbo búburú ti ó ṣe sí àwọn ènìyàn mímọ́ rẹ ni Jerusalẹmu."},{"book":"Ìṣe àwọn Aposteli","chapter":"9","verse":"14","text":"Ó sì gba àṣẹ láti ọ̀dọ̀ àwọn olórí àlùfáà wá sí ìhín yìí, láti de gbogbo àwọn ti ń pe orúkọ rẹ.”"},{"book":"Ìṣe àwọn Aposteli","chapter":"9","verse":"15","text":"Ṣùgbọ́n Olúwa wí fún un pé, “Máa lọ; nítorí ohun èlò ààyò ni òun jẹ́ fún mi, láti gbé orúkọ mi lọ sí iwájú àwọn aláìkọlà, àti àwọn ọba, àti àwọn ọmọ Israẹli."},{"book":"Ìṣe àwọn Aposteli","chapter":"9","verse":"16","text":"Nítorí èmi o fi gbogbo ìyà ti kò le ṣàìjẹ nítorí orúkọ mi hàn án.”"},{"book":"Ìṣe àwọn Aposteli","chapter":"9","verse":"17","text":"Anania sì lọ, ó sì wọ ilé náà, nígbà tí ó fi ọwọ́ rẹ̀ lé Saulu, ó sì wí pé, “Arákùnrin Saulu, Olúwa ni ó rán mi, Jesu tí ó fi ara hàn ọ lọ́nà tí ìwọ bá wá, kí ìwọ ba à lè ríran, kí ó sì kún fún Ẹ̀mí Mímọ́.”"},{"book":"Ìṣe àwọn Aposteli","chapter":"9","verse":"18","text":"Lójúkan náà nǹkan kan ti ó dàbí ìpẹ́ sì bọ kúrò lójú rẹ̀, ó sì ríran; ó sì dìde, a sì bamitiisi rẹ̀."},{"book":"Ìṣe àwọn Aposteli","chapter":"9","verse":"19","text":"Nígbà tí ó sì jẹun, ara rẹ̀ mókun."},{"book":"Ìṣe àwọn Aposteli","chapter":"9","verse":"20","text":"Lójúkan náà ó sì ń wàásù Kristi nínú àwọn Sinagọgu pé, Jesu ni Ọmọ Ọlọ́run."},{"book":"Ìṣe àwọn Aposteli","chapter":"9","verse":"21","text":"Ẹnu sì yà gbogbo àwọn ti ó ń gbọ́, wọn sì wí pé, “Èyí ha kọ ẹni ti ó ti fóòro àwọn ti ń pe orúkọ yìí ni Jerusalẹmu? Nítorí èyí náà ni ó sa ṣe wá sí ìhín yìí, láti mú wọn ní dìde lọ sọ́dọ̀ àwọn olórí àlùfáà.”"},{"book":"Ìṣe àwọn Aposteli","chapter":"9","verse":"22","text":"Ṣùgbọ́n Saulu ń pọ̀ sí i ní agbára ó sì ń dààmú àwọn Júù tí ó ń gbé Damasku, ó fihàn pé, èyí ni Kristi náà."},{"book":"Ìṣe àwọn Aposteli","chapter":"9","verse":"23","text":"Lẹ́yìn ìgbà tí ọjọ́ púpọ̀ kọjá, àwọn Júù ń gbìmọ̀ láti pa á."},{"book":"Ìṣe àwọn Aposteli","chapter":"9","verse":"24","text":"Ṣùgbọ́n ìdìtẹ̀ wọn di mí mọ̀ fún Saulu. Wọ́n sì ń ṣọ́ ẹnu ibodè pẹ̀lú lọ́sàn àti lóru, wọ́n ń wá ọ̀nà láti pa á."},{"book":"Ìṣe àwọn Aposteli","chapter":"9","verse":"25","text":"Ṣùgbọ́n àwọn ọmọ-ẹ̀yìn rẹ̀ gbé ní òru, wọ́n sì sọ̀ ọ́ kalẹ̀ lára odi nínú agbọ̀n."},{"book":"Ìṣe àwọn Aposteli","chapter":"9","verse":"26","text":"Nígbà ti Saulu sì de Jerusalẹmu ó pète láti da ara rẹ̀ pọ̀ mọ́ àwọn ọmọ-ẹ̀yìn; gbogbo wọn sì bẹ̀rù rẹ̀, nítorí wọn kò gbàgbọ́ pé ọmọ-ẹ̀yìn kan ni."},{"book":"Ìṣe àwọn Aposteli","chapter":"9","verse":"27","text":"Ṣùgbọ́n Barnaba mú un, ó sì sìn ín lọ sọ́dọ̀ àwọn aposteli, ó sì sọ fún wọn bí ó ti rí Olúwa ní ọ̀nà, àti bí ó ti fi ìgboyà wàásù ní Damasku ní orúkọ Jesu."},{"book":"Ìṣe àwọn Aposteli","chapter":"9","verse":"28","text":"Saulu sì wà pẹ̀lú wọn, ó ń wọlé, ó sì ń jáde ní Jerusalẹmu. Ó sì ń fi ìgboyà wàásù ni orúkọ Olúwa."},{"book":"Ìṣe àwọn Aposteli","chapter":"9","verse":"29","text":"Ó ń sọ̀rọ̀ lòdì sí àwọn ará Helleni, ó sì ń jà wọ́n ní iyàn; ṣùgbọ́n wọn ń pète láti pa a."},{"book":"Ìṣe àwọn Aposteli","chapter":"9","verse":"30","text":"Nígbà tí àwọn arákùnrin sì mọ̀, wọ́n mú sọ̀kalẹ̀ lọ sí Kesarea, wọ́n sì rán an lọ sí Tarsu."},{"book":"Ìṣe àwọn Aposteli","chapter":"9","verse":"31","text":"Nígbà náà ni ìjọ wà ni àlàáfíà yíká gbogbo Judea àti ni Galili àti ni Samaria, wọn ń fẹsẹ̀múlẹ̀, wọn ń rìn ní ìbẹ̀rù Olúwa, àti ni ìtùnú Ẹ̀mí Mímọ́, wọn ń pọ̀ sí i."},{"book":"Ìṣe àwọn Aposteli","chapter":"9","verse":"32","text":"Ó sì ṣe, bí Peteru ti ń kọjá lọ káàkiri láàrín wọn, ó sọ̀kalẹ̀ lọ pẹ̀lú si ọ̀dọ̀ àwọn ènìyàn mímọ́ ti ń gbé ni Lida."},{"book":"Ìṣe àwọn Aposteli","chapter":"9","verse":"33","text":"Níbẹ̀ ni ó rí ọkùnrin kan ti a pè ní Aenea tí ó ti dùbúlẹ̀ lórí àkéte ni ọdún mẹ́jọ, ó ní ààrùn ẹ̀gbà."},{"book":"Ìṣe àwọn Aposteli","chapter":"9","verse":"34","text":"Peteru sì wí fún un pé, “Aenea, Jesu Kristi mú ọ láradá; dìde kí ó sì tún àkéte rẹ ṣe.” Ó sì dìde lójúkan náà."},{"book":"Ìṣe àwọn Aposteli","chapter":"9","verse":"35","text":"Gbogbo àwọn tí ń gbé Lida àti Ṣaroni sì rí i, wọn sì yípadà sí Olúwa."},{"book":"Ìṣe àwọn Aposteli","chapter":"9","verse":"36","text":"Ọmọ-ẹ̀yìn kan sí wà ní Joppa ti a ń pè ni Tabita (èyí tí ó túmọ̀ sí Dọkasi); obìnrin yìí pọ̀ ni iṣẹ́ oore, àti ìtọrẹ àánú ṣíṣe."},{"book":"Ìṣe àwọn Aposteli","chapter":"9","verse":"37","text":"Ní àkókò náà ni ó wà nínú àìsàn, ó sì kú, wọ́n sì wẹ òkú rẹ̀, wọ́n sì gbé òkú rẹ̀ sí iyàrá òkè."},{"book":"Ìṣe àwọn Aposteli","chapter":"9","verse":"38","text":"Bí Lida sì ti súnmọ́ Joppa, nígbà tí àwọn ọmọ-ẹ̀yìn gbọ́ pé Peteru wà níbẹ̀, wọ́n rán ọkùnrin méjì sí i láti bẹ̀ ẹ́ pé, “Má ṣe jáfara láti dé ọ̀dọ̀ wa.”"},{"book":"Ìṣe àwọn Aposteli","chapter":"9","verse":"39","text":"Peteru sí dìde, ó sì bá wọn lọ. Nígbà tí ó dé, wọ́n mú un lọ sí iyàrá òkè náà, gbogbo àwọn opó sí dúró tì í wọn sọkún, wọ́n sì ń fi ẹ̀wù àti aṣọ tí Dọkasi dá hàn án, nígbà tí ó wà pẹ̀lú wọn."},{"book":"Ìṣe àwọn Aposteli","chapter":"9","verse":"40","text":"Ṣùgbọ́n Peteru ti gbogbo wọn sóde, ó sì kúnlẹ̀, ó sí gbàdúrà; ó sì yípadà sí òkú, ó ní “Tabita, dìde.” Ó sì la ojú rẹ̀, nígbà tí ó sì rí Peteru, ó dìde jókòó."},{"book":"Ìṣe àwọn Aposteli","chapter":"9","verse":"41","text":"Ó sì na ọwọ́ rẹ̀ sí i, ó fà á dìde; nígbà tí ó sì pe àwọn ènìyàn mímọ́ àti àwọn opó, ó fi lé wọn lọ́wọ́ láààyè."},{"book":"Ìṣe àwọn Aposteli","chapter":"9","verse":"42","text":"Èyí sì di mí mọ̀ já gbogbo Joppa; ọ̀pọ̀lọpọ̀ sì gba Olúwa gbọ́."},{"book":"Ìṣe àwọn Aposteli","chapter":"9","verse":"43","text":"Ó gbé ọjọ́ púpọ̀ ni Joppa ní ọ̀dọ̀ ọkùnrin kan Simoni oníṣọ̀nà-awọ."}]}