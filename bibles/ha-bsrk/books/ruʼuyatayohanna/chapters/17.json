{"data":[{"book":"Ruʼuya ta Yohanna","chapter":"17","verse":"1","text":"Ɗaya daga cikin mala’iku bakwai masu ɗauke da kwanoni bakwai nan, ya zo ya ce mini, “Zo, zan nuna maka hukuncin babbar karuwan nan da take zaune a bisan ruwaye masu yawa."},{"book":"Ruʼuya ta Yohanna","chapter":"17","verse":"2","text":"Da ita ce sarakunan duniya suka yi zina mazaunan duniya kuma suka bugu da ruwan inabin zinace zinacenta.”"},{"book":"Ruʼuya ta Yohanna","chapter":"17","verse":"3","text":"Sa’an nan mala’ikan ya ɗauke ni cikin Ruhu zuwa hamada. A can na ga mace zaune a kan wata jan dabbar da aka rufe da sunayen saɓo tana kuma da kawuna bakwai da ƙahoni goma."},{"book":"Ruʼuya ta Yohanna","chapter":"17","verse":"4","text":"Macen tana saye da tufafi masu ruwan ja da shunayya, tana ƙyalli da zinariya, duwatsu masu daraja da kuma lu’ulu’ai. Tana riƙe da kwaf na zinariya a hannunta, cike da abubuwa masu banƙyama da kuma ƙazantar zinace zinacenta."},{"book":"Ruʼuya ta Yohanna","chapter":"17","verse":"5","text":"Sunan da aka rubuta a goshinta asiri ne,"},{"book":"Ruʼuya ta Yohanna","chapter":"17","verse":"6","text":"Na ga cewa macen ta bugu da jinin tsarkaka, jinin waɗanda suka shaida Yesu."},{"book":"Ruʼuya ta Yohanna","chapter":"17","verse":"7","text":"Sa’an nan mala’ikan ya ce mini, “Don me kake mamaki? Zan bayyana maka asirin macen nan da dabbar da take hawa, wadda take da kawuna bakwai da ƙahoni goma."},{"book":"Ruʼuya ta Yohanna","chapter":"17","verse":"8","text":"Dabbar da ka gani, a dā ta taɓa kasancewa, a yanzu, ba ta, za tă kuma fito daga Abis zuwa ga hallakarta. Mazaunan duniya waɗanda ba a rubuta sunayensu a littafin rai tun kafin halittar duniya ba za su yi mamaki sa’ad da suka ga dabbar, domin a dā ta taɓa kasancewa, yanzu kuwa ba ta, duk da haka za tă dawo."},{"book":"Ruʼuya ta Yohanna","chapter":"17","verse":"9","text":"“Wannan yana bukata hankali da kuma hikima. Kawuna bakwai nan tuddai bakwai ne da macen take zama a kai."},{"book":"Ruʼuya ta Yohanna","chapter":"17","verse":"10","text":"Sarakuna bakwai ne kuma. Biyar sun fāɗi, ɗaya yana nan, ɗayan kuma bai zo ba tukuna; amma sa’ad da ya zo, zai kasance na ɗan lokaci."},{"book":"Ruʼuya ta Yohanna","chapter":"17","verse":"11","text":"Dabbar da a dā ta taɓa kasancewa, amma yanzu ba ta, ita ce sarki na takwas. Ita ɗaya ce cikin bakwai ɗin, kuma tana tafiya zuwa ga hallakarta."},{"book":"Ruʼuya ta Yohanna","chapter":"17","verse":"12","text":"“Ƙahonin nan goma da ka gani sarakuna goma ne da ba su riga sun karɓi mulki ba, amma waɗanda na sa’a guda za su karɓi iko a matsayin sarakuna tare da dabbar."},{"book":"Ruʼuya ta Yohanna","chapter":"17","verse":"13","text":"Suna da manufa guda za su kuma ba wa dabbar ikonsu da kuma sarautarsu."},{"book":"Ruʼuya ta Yohanna","chapter":"17","verse":"14","text":"Za su yi yaƙi da Ɗan Ragon, sai dai Ɗan Ragon zai ci nasara a bisansu domin shi ne Ubangijin iyayengiji, Sarkin sarakuna, tare da shi kuwa kirayayunsa, zaɓaɓɓunsa da kuma amintattu masu binsa za su kasance.”"},{"book":"Ruʼuya ta Yohanna","chapter":"17","verse":"15","text":"Sa’an nan mala’ikan ya ce mini, “Ruwayen da ka gani, inda karuwan take zama, jama’a ce, taro masu yawa, al’ummai da kuma harsuna."},{"book":"Ruʼuya ta Yohanna","chapter":"17","verse":"16","text":"Dabbar da kuma ƙahoni goma da ka gani za su ƙi jinin karuwar. Za su kai ta ga hallaka su kuma bar ta tsirara; za su ci namanta su kuma ƙone ta da wuta."},{"book":"Ruʼuya ta Yohanna","chapter":"17","verse":"17","text":"Gama Allah ya sa a zukatansu su cika nufinsa ta wurin yarda su ba wa dabbar ikonsu tă yi mulki, sai lokacin da kalmomin Allah sun cika."},{"book":"Ruʼuya ta Yohanna","chapter":"17","verse":"18","text":"Macen da ka gani ita ce babban birnin da yake mulki a bisan sarakunan duniya.”"}]}