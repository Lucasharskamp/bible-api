{"data":[{"book":"Sakarja","chapter":"2","verse":"1","text":"Och jag lyfte upp mina ögon och såg. Och se, där var en man med ett mätsnöre i sin hand. [Sak 1:8; Hes 40:3]"},{"book":"Sakarja","chapter":"2","verse":"2","text":"Då frågade jag: ”Vart går du?”"},{"book":"Sakarja","chapter":"2","verse":"3","text":"Och se, ängeln (budbäraren) som talade med mig gick framåt och en annan ängel (budbärare) gick ut för att möta honom,"},{"book":"Sakarja","chapter":"2","verse":"4","text":"och sade till honom: ”Spring [det är ett brådskande ärende] och tala till denna unga man och säg: Jerusalem ska bli bebott utan murar för skarorna av män och boskap därinne (är så stora att de inte ryms inom murarna),"},{"book":"Sakarja","chapter":"2","verse":"5","text":"för Jag,” förkunnar (säger, proklamerar) Herren (Jahve), ”ska bli för henne som en mur av eld runtomkring och Jag ska vara härligheten i hennes mitt.” [Jes 60:19; Upp 21:23]"},{"book":"Sakarja","chapter":"2","verse":"6","text":"Ve! Ve! Fly från landet i norr [Babylon, men även symboliskt för allt vad det står för], säger Herren (Jahve), för jag har strött ut dig över gränserna som himlens fyra vindar, förkunnar (säger, proklamerar) Herren (Jahve)."},{"book":"Sakarja","chapter":"2","verse":"7","text":"Ve! Fly Sion, du som bor med Babels döttrar."},{"book":"Sakarja","chapter":"2","verse":"8","text":"För så säger Härskarornas Herre (Jahve Sebaot) som har sänt mig, efter sin härlighet (tyngd), till länderna som plundrat dig: ”Den som rör vid dig, rör vid min ögonsten (bokstavligt ”petar i min pupill”, sticker sitt finger mitt i mitt öga).”"},{"book":"Sakarja","chapter":"2","verse":"9","text":"För se, Jag ska skaka min hand över dem och de ska bli ett byte för dem som (tidigare) tjänade dem, och ni ska veta att Härskarornas Herre (Jahve Sebaot) har sänt mig."},{"book":"Sakarja","chapter":"2","verse":"10","text":"Sjung och fröjda dig dotter Sion [tempelberget i Jerusalem], för jag kommer och jag ska bo i din mitt, förkunnar (säger, proklamerar) Herren (Jahve)."},{"book":"Sakarja","chapter":"2","verse":"11","text":"Och många länder ska ansluta sig till Herren (Jahve), och ska bli mitt folk, och jag ska bo i din mitt, och du ska veta att Härskarornas Herre (Jahve Sebaot) har sänt mig till dig."},{"book":"Sakarja","chapter":"2","verse":"12","text":"Och Herren (Jahve) ska ärva Juda som sin del i det heliga landet och utvälja Jerusalem ännu en gång."},{"book":"Sakarja","chapter":"2","verse":"13","text":"Var tyst (stilla) allt kött [Hab 2:20] inför Herrens (Jahves) ansikte, för Han har rest sig från sin heliga boning [himlarna, se 5 Mos 26:15; 2 Krön 30:27; Jes 63:15]"}]}