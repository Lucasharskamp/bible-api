{"data":[{"book":"Kapłańska","chapter":"18","verse":"1","text":"PAN powiedział jeszcze do Mojżesza:"},{"book":"Kapłańska","chapter":"18","verse":"2","text":"Przemów do synów Izraela i powiedz im: Ja jestem PAN, wasz Bóg."},{"book":"Kapłańska","chapter":"18","verse":"3","text":"Nie czyńcie według zwyczajów ziemi Egiptu, w której mieszkaliście, ani według zwyczajów ziemi Kanaan, do której was prowadzę, też nie czyńcie, a według ich ustaw nie postępujcie."},{"book":"Kapłańska","chapter":"18","verse":"4","text":"Wypełniajcie moje prawa i przestrzegajcie moich ustaw, abyście postępowali według nich. Ja jestem PAN, wasz Bóg."},{"book":"Kapłańska","chapter":"18","verse":"5","text":"Przestrzegajcie więc moich ustaw i moich praw, bo jeśli człowiek je wypełnia, będzie przez nie żył. Ja jestem PAN."},{"book":"Kapłańska","chapter":"18","verse":"6","text":"Nikt z was nie będzie zbliżał się do swojego krewnego, by odsłonić jego nagość. Ja jestem PAN."},{"book":"Kapłańska","chapter":"18","verse":"7","text":"Nie będziesz odsłaniał nagości swego ojca lub matki; ona jest twoją matką, nie odkryjesz jej nagości."},{"book":"Kapłańska","chapter":"18","verse":"8","text":"Nie będziesz odsłaniał nagości żony twego ojca; to jest nagość twego ojca."},{"book":"Kapłańska","chapter":"18","verse":"9","text":"Nie będziesz odsłaniał nagości córki twego ojca lub córki twojej matki, czy urodziła się w domu, czy poza domem – nie odkryjesz ich nagości."},{"book":"Kapłańska","chapter":"18","verse":"10","text":"Nie będziesz odsłaniał nagości córki twego syna lub nagości córki twojej córki, bo są one twoją nagością."},{"book":"Kapłańska","chapter":"18","verse":"11","text":"Nie będziesz odsłaniał nagości córki żony twego ojca, która się narodziła z twego ojca, bo ona jest twoją siostrą, nie odkryjesz jej nagości."},{"book":"Kapłańska","chapter":"18","verse":"12","text":"Nie będziesz odsłaniał nagości siostry twego ojca, bo jest ona bliską krewną twego ojca."},{"book":"Kapłańska","chapter":"18","verse":"13","text":"Nie będziesz odsłaniał nagości siostry twojej matki, bo ona jest bliską krewną twojej matki."},{"book":"Kapłańska","chapter":"18","verse":"14","text":"Nie będziesz odsłaniał nagości brata twego ojca, nie zbliżysz się do jego żony; ona jest twoją ciocią."},{"book":"Kapłańska","chapter":"18","verse":"15","text":"Nie będziesz odsłaniał nagości twojej synowej; ona jest żoną twego syna, nie odkryjesz jej nagości."},{"book":"Kapłańska","chapter":"18","verse":"16","text":"Nie będziesz odsłaniał nagości żony twego brata, bo to jest nagość twego brata."},{"book":"Kapłańska","chapter":"18","verse":"17","text":"Nie będziesz odsłaniał nagości kobiety i jej córki; nie weźmiesz córki jej syna ani córki jej córki, aby odkryć jej nagość, bo są one jej bliskimi krewnymi. Jest to niegodziwość."},{"book":"Kapłańska","chapter":"18","verse":"18","text":"Nie weźmiesz siostry twej żony, abyś jej nie trapił, odsłaniając jej nagość za jej życia."},{"book":"Kapłańska","chapter":"18","verse":"19","text":"Nie zbliżaj się do kobiety, aby odsłaniać jej nagość w czasie jej odłączenia z powodu nieczystości."},{"book":"Kapłańska","chapter":"18","verse":"20","text":"Nie będziesz obcował z żoną twego bliźniego, bo stałbyś się nią nieczysty."},{"book":"Kapłańska","chapter":"18","verse":"21","text":"Nie pozwalaj żadnemu z twoich potomków przejść przez ogień dla Molocha, abyś nie bezcześcił imienia twego Boga. Ja jestem PAN."},{"book":"Kapłańska","chapter":"18","verse":"22","text":"Nie będziesz obcował z mężczyzną jak z kobietą. Jest"},{"book":"Kapłańska","chapter":"18","verse":"23","text":"Nie będziesz też obcował z żadnym zwierzęciem, bo stałbyś się tym nieczysty. Kobieta nie będzie stawać przed zwierzęciem w celu obcowania z nim. Jest to zboczenie."},{"book":"Kapłańska","chapter":"18","verse":"24","text":"Nie kalajcie się tym wszystkim, gdyż tym wszystkim kalały się narody, które wypędzam przed wami."},{"book":"Kapłańska","chapter":"18","verse":"25","text":"Także i ziemia stała się skalana. Nawiedziłem więc jej nieprawość w niej i ziemia zwymiotowała swoich mieszkańców."},{"book":"Kapłańska","chapter":"18","verse":"26","text":"Przestrzegajcie więc moich ustaw i moich praw i nie dopuszczajcie się żadnych z tych obrzydliwości, ani rodowity mieszkaniec, ani przybysz, który gości wśród was;"},{"book":"Kapłańska","chapter":"18","verse":"27","text":"(Wszystkich bowiem tych obrzydliwości dopuszczali się ludzie tej ziemi, którzy"},{"book":"Kapłańska","chapter":"18","verse":"28","text":"Aby was ziemia nie zwymiotowała, gdy ją zanieczyścicie, jak zwymiotowała narody, które były przed wami."},{"book":"Kapłańska","chapter":"18","verse":"29","text":"Bo ktokolwiek dopuści się jakiejś z tych wszystkich obrzydliwości, wszyscy, którzy tak czynią, zostaną wykluczeni spośród swego ludu."},{"book":"Kapłańska","chapter":"18","verse":"30","text":"Przestrzegajcie więc moich ustaw, aby nie czynić żadnego z obrzydliwych zwyczajów, które były czynione przed wami, abyście nie skalali się nimi. Ja jestem PAN, wasz Bóg."}]}