{"data":[{"book":"1 Timotewu","chapter":"1","verse":"1","text":"Nenga Pauli, ndundami wa Yesu Kilistu, kwa nayishilu ya Chapanga Mlowola wa yufwi na Yesu Kilistu shuvililu yetu,"},{"book":"1 Timotewu","chapter":"1","verse":"2","text":"Timotewu, mwana wangu nakaka muujumilwa."},{"book":"1 Timotewu","chapter":"1","verse":"3","text":"Ngudayila wikali Ifesu kucha wungudedikili pandiveyi nguyenda Makedoniya, kuvaveli vandu vamu vakuwula ng'ulilu ya udesi, uvabeshi vandu ava."},{"book":"1 Timotewu","chapter":"1","verse":"4","text":"Vawombeli vasileki himusi sha udesi na kutambula lulalanda lutali lungajila mbelu lwa matawa va vambuyi na afi, fikuyegha malimbu hela fikuvadindasha ha vandu mumilandu ya ulowolu yimanyikili muujumilwa wa Chapanga."},{"book":"1 Timotewu","chapter":"1","verse":"5","text":"Nongwa ya kugola findu finofu awu fya wafu ya lilawu ali kukuvilisha utami ndamilu yiifuma mundima ying'alili natilu ya kushawula figoli finofu na ujumilwa wa nakaka."},{"book":"1 Timotewu","chapter":"1","verse":"6","text":"Vandu vamonga vavifya na vakola maywangu va upufi."},{"book":"1 Timotewu","chapter":"1","verse":"7","text":"Vakudayila kuva yivawula Malawu va Chapanga vamupili Musa, lakini vamanya ha filongu fyawu awu milandu yivakuvilisha."},{"book":"1 Timotewu","chapter":"1","verse":"8","text":"Tumanya kucha Malawu va Chapanga vamupili Musa manofu, leki patuvagolela ngimu wuyidayiliwa."},{"book":"1 Timotewu","chapter":"1","verse":"9","text":"Lakini tukudayiliwa kuva na ngumbungumbu kucha Malawu va Chapanga vamupili Musa vava kwanongwa ya vandu vanofu ha, ila kwa vandu vangajila kupikana Malawu na vawafu na vangajila kumtila Chapanga na yivelili na sambi na vangajila kuva vang'alili na vandu yivangajila kumanya deha ya Chapanga, vala yivavawulaya vatati vawu na vamavawu, awu vovonda yivawulagha,"},{"book":"1 Timotewu","chapter":"1","verse":"10","text":"na upeji na valulumi yivayigola kumbeli na vefi na yivahemesha vandu na vadesi na yivayilapa kwa udesi na chochonda chingajila kulinganila na mawuli va nakaka."},{"book":"1 Timotewu","chapter":"1","verse":"11","text":"Ng'ulilu ayi yiva Muchilongu cha Nyanyi cha Chapanga muna nemusi na nenga nayishiwa na Chapanga ndichilanduli."},{"book":"1 Timotewu","chapter":"1","verse":"12","text":"Ngumulumba Bambu wetu Yesu Kilistu, yanyimbili liwovi, kwanongwa kang'ona nenga jumiliwa na kashawula ndimukimbanikili,"},{"book":"1 Timotewu","chapter":"1","verse":"13","text":"hata leki pakwandi nenga ndamujowulili na ndaveli mgobola na chandewu. Lakini Chapanga ang'onilili lusungu, kwanongwa ndagolili nahawu kwa upufi na ngajila kuva na ujumilwa."},{"book":"1 Timotewu","chapter":"1","verse":"14","text":"Bambu wetu asangilili nenga usangi waki wutangalili na kanyimba ujumilwa na utami kwa kwilumba na Yesu Kilistu."},{"book":"1 Timotewu","chapter":"1","verse":"15","text":"Detelu ayi ndi ya nakaka na yikudayiliwa kujumiliwa nakamu, Yesu Kilistu ayisili mumlima kuvalowola yivavelili na sambi. Na nenga ndi mvifyi munu pitu vosi,"},{"book":"1 Timotewu","chapter":"1","verse":"16","text":"lakini kwanongwa ayi Chapanga kang'onela lusungu nenga yimelili na sambi pitu vonda, ili Yesu Kilistu alangushi uwunilifu waki wosi kwa nenga, ndivi chilangushilu kwa vala vonda davamjumili na kupokela unofu wa jola."},{"book":"1 Timotewu","chapter":"1","verse":"17","text":"Kwa mweni yaveli Mutwa wa jola, yangajila kusova na yangajila kuwoneka na yaveli Chapanga weka yaki na fivi ndundamilu na ukomi kwa Chapanga jola! Yina."},{"book":"1 Timotewu","chapter":"1","verse":"18","text":"Mwana wangu Timotewu, ngukuhadisha Malawu ava kwa filongu fya vambuyi va Chapanga yifidetiwili dahili kwa yuwi vavi kucha chidumu chaku, ili kwa filongu afi uweshi kulevanila milandu ya Chilongu cha Nyanyi,"},{"book":"1 Timotewu","chapter":"1","verse":"19","text":"na ukamuli ujumilwa na wuvi mundu wa kushawula na kugola findu finofu. Vandu vamonga vafileka afi topi vawuyananga ujumilwa wawu."},{"book":"1 Timotewu","chapter":"1","verse":"20","text":"Gati ya ava ndi Huminayu na Alekisanda yindivahadishili kwa Lijangavandu, ili vamanyi kumujowola Chapanga ndi wafu."}]}