{"data":[{"book":"2 Samweli","chapter":"11","verse":"1","text":"Mwaluko wa mwaka unyale, mhela uwele wandewa nawalutaga kuli ngondo, Daudi nakamlajiza Yoabu na vilongozi wa heye hamwe na wamizi weng'ha wa Isilaeli kitowa. Nawawasumya Waamoni na kuuzunguluta muji wa Laba. Ila Daudi nakapona Yelusalemu."},{"book":"2 Samweli","chapter":"11","verse":"2","text":"Zuwa limwe mhela wa kuzinga kwa isanya Daudi nakenuka mchinhanda, nakaluta kuli chinduwiko cha ng'handa ya mndewa. Loyawele yojendajenda ako kuchanya, nakamona mdala yumwe yalingoga, mdala ayo nayali yanojile lukami."},{"book":"2 Samweli","chapter":"11","verse":"3","text":"Daudi nakalajiza munhu kumuuza mdala ayo ndo whaani. Munhu ayo nakamlonjela Daudi “Mdala ayo ndo Batisheba, mhinza wa Eliabu na ndo mche wa Uliya Mhiti.”"},{"book":"2 Samweli","chapter":"11","verse":"4","text":"Lelo Daudi nakalajiza wasenga wamigale. Batisheba nakoya kwa Daudi, naye Daudi nakawasa na heye, mina mdala ayo nayali yelizwe kulawa kuli kukokomoka kwa heye kwa chila mwezi. Hamba nakahiluka haluga hake."},{"book":"2 Samweli","chapter":"11","verse":"5","text":"Mdala ayo nakawa na himila na nakalajiza usenga kwa Daudi kota kana himila ya heye."},{"book":"2 Samweli","chapter":"11","verse":"6","text":"Aho ndo Daudi nakalajiza usenga kwa Yoabu, “Mlajize Uliya, Mhiti, yoye kwa heni.” Naye Yoabu nakamlajiza kwa Daudi."},{"book":"2 Samweli","chapter":"11","verse":"7","text":"Loyafichile kwa heye, Daudi nakamuuza mbuli za Yoabu na wanhu weng'ha na ngondo vyoiwele ako."},{"book":"2 Samweli","chapter":"11","verse":"8","text":"Hamba Daudi nakamlonjela Uliya, “Uhiluche haluga kahovuje magulu11:8 kahovuje magulu Kwa Chiebulaniya ulonzi awu una mana ya kwesela ama kuwasa na munhu. ga hegwe.” Uliya nakalawa haluga kwa mndewa na mndewa nakamhilichila ndolendole."},{"book":"2 Samweli","chapter":"11","verse":"9","text":"Ila Uliya hahiluche haluga hake, nakawasa kuli lwizi lwa ng'handa ya mndewa hamwe na vitumagwa weng'ha wa mndewa."},{"book":"2 Samweli","chapter":"11","verse":"10","text":"Daudi loyalonjelwe kota Uliya halutile haluga hake, nakamuuza Uliya, “Hegwe nakulawa kuli majendo, lekachoni haulutile haluga ha hegwe?”"},{"book":"2 Samweli","chapter":"11","verse":"11","text":"Uliya nakamwidichila Daudi, “Isanduku lya ilagano hamwe na vilundo vya wamizi wa Isilaeli na Yuda vyangikala kuli mihema. Mkulu wa heni Yoabu na vitumagwa weng'ha nawawika kambi kuli chiwala. Ndaze iwa goya heni ndute kulya na kunwa na kuwasa na mche wangu haluga? Kota vyoulingikala, ndangilaha hambe ndite chinhu kota acho.”"},{"book":"2 Samweli","chapter":"11","verse":"12","text":"Hamba, Daudi nakamlonjela Uliya, “Lelo wikale hano kahi na lehano, mitondo ndokuleka uhiluche.” Ahyo, Uliya nayali bahala mujini Yelusalemu zuwa lila. Zuwa lya keli,"},{"book":"2 Samweli","chapter":"11","verse":"13","text":"Daudi nakamchema Uliya yoye kulya na kunwa, Daudi nakamdita Uliya yanwe na yagale. Ila matinazo Uliya halutile haluga hake, nakawasa kuli lutemvu lwa heye hamwe na vitumagwa wa mndewa."},{"book":"2 Samweli","chapter":"11","verse":"14","text":"Loifichile mitondo, Daudi nakamwandichila Yoabu baluwa na kumlajiza Uliya yaihiliche kwa Yoabu."},{"book":"2 Samweli","chapter":"11","verse":"15","text":"Kuli baluwa ayo Daudi nakandika hino, “Muwiche Uliya kuli msitali wa kumwando, honhu hawele na kitowa kukulu, hamba mleche kuko nagwe uhiluche kumbele leka wamtowe, yabagame.”"},{"book":"2 Samweli","chapter":"11","verse":"16","text":"Lelo Yoabu loyawele yozunguluta muji wula nakamuwika Uliya honhu hali kitowa kung'hang'hale."},{"book":"2 Samweli","chapter":"11","verse":"17","text":"Wenyeng'haye wa muji awo nawalawa kitowa na Yoabu. Vitumagwa wanji wa Daudi nawakopoligwa. Uliya Mhiti naye nakakopoligwa."},{"book":"2 Samweli","chapter":"11","verse":"18","text":"Hamba Yoabu nakahilika mbuli zeng'ha kwa Daudi, ndaze ngondo vyoiwele."},{"book":"2 Samweli","chapter":"11","verse":"19","text":"Yoabu nakamlonjela hino yula msenga yoyamlajize, “Loumlonjela mndewa mbuli zeng'ha za kuwala ngondo,"},{"book":"2 Samweli","chapter":"11","verse":"20","text":"wone kozudila na kukuuza, ‘Lekachoni namluta habehi na muji lomuwele ngitowa? Hamvizelele kota wowatowa hemwe kwa misale kulawa kuli lukanzi lwa muji wa hewo?"},{"book":"2 Samweli","chapter":"11","verse":"21","text":"Whaani nakamkopola Abimeleki, mwana wa Yelubesheti? Hawele mdala yumwe wa muji wa Tebesi yawele nakatoza iganga kulawa kuli lukanzi, nalyo nalimkopola Abimeleki? Lekachoni lelo namluta habehi na lukanzi?’ Lelo hegwe komlonjela hino, ‘Chitumagwa wa hegwe Uliya Mhiti, naye nakabagama.’ ”"},{"book":"2 Samweli","chapter":"11","verse":"22","text":"Yula msenga nakaluta kwa Daudi na kumlonjela geng'ha goyalajizwe na Yoabu."},{"book":"2 Samweli","chapter":"11","verse":"23","text":"Yula msenga nakamlonjela Daudi, “Wang'honyo wa hetwe nawali na mong'ho kusinda hetwe, nawalawa kumwando mwa muji na kututowa hetwe kuli chiwala. Ila hetwe natuwahilusa mbaka kuli lwizi lwa muji."},{"book":"2 Samweli","chapter":"11","verse":"24","text":"Hamba nawatutowa kwa misale hetwe vitumagwa wa hegwe kulawa kuli lukanzi. Vitumagwa wa hegwe wanji nawabagama. Chitumagwa wa hegwe Uliya, Mhiti, naye nakabagama.”"},{"book":"2 Samweli","chapter":"11","verse":"25","text":"Daudi nakamlonjela yula msenga, “Komlonjela hino Yoabu, ‘Mbuli ileche kukutunya kwa vila ipanga lyahela meho, ngondo yangukopolaga yoneche yula. Muutowe kahi kwa mong'ho ng'hatu muji awo na kuudumya.’ Mlonjele ahyo leka kumkangaza nhumbula Yoabu.”"},{"book":"2 Samweli","chapter":"11","verse":"26","text":"Batisheba mche wa Uliya loyahuliche kota mlume wa heye nakabagama, nakamlombochezela mlume wa heye."},{"book":"2 Samweli","chapter":"11","verse":"27","text":"Mhela wa kuwasiliza matanga loumalile, Daudi nakalajiza Batisheba yaholigwe na kuhilikwa haluga hake Daudi. Batisheba nakawa mche wa Daudi, naye nakampondela Daudi mwana msongolo. Ila chila choyaditile Daudi nachali wihe hali meho ga Mkulu Nguluwi."}]}