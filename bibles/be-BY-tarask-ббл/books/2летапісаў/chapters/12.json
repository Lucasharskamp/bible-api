{"data":[{"book":"2 ЛЕТАПІСАЎ","chapter":"12","verse":"1","text":"Калі царства Раваама ўцьвердзілася, і ён зрабіўся моцны, тады ён пакінуў закон Гасподні, і ўвесь Ізраіль зь ім."},{"book":"2 ЛЕТАПІСАЎ","chapter":"12","verse":"2","text":"На пятым годзе валадараньня Раваама, Сусакім, цар Егіпецкі, пайшоў на Ерусалім, - бо яны адступіліся ад Госпада, -"},{"book":"2 ЛЕТАПІСАЎ","chapter":"12","verse":"3","text":"з тысячаю і дзьвюмастамі калясьніц і шасьцюдзесяцьцю тысячамі коньнікаў; і ня было ліку народу, які прыйшоў зь ім зь Егіпта, Лівійцаў, Сукхітаў і Эфіопаў;"},{"book":"2 ЛЕТАПІСАЎ","chapter":"12","verse":"4","text":"і ўзяў умацаваныя гарады ў Юдэі і прыйшоў да Ерусаліма."},{"book":"2 ЛЕТАПІСАЎ","chapter":"12","verse":"5","text":"Тады Самэй прарок прыйшоў да Раваама і князёў Юдэі, якія сабраліся ў Ерусалім, ратуючыся ад Сусакіма, і сказаў ім: так кажа Гасподзь: вы пакінулі Мяне, затое і Я пакіну вас у рукі Сусакіму."},{"book":"2 ЛЕТАПІСАЎ","chapter":"12","verse":"6","text":"І ўпакорыліся князі Ізраілевыя і цар і сказалі: справядлівы Гасподзь."},{"book":"2 ЛЕТАПІСАЎ","chapter":"12","verse":"7","text":"Калі ўбачыў Гасподзь, што яны ўпакорыліся, тады было слова Гасподняе Самэю, і сказана: яны ўпакорыліся; ня зьнішчу іх і неўзабаве дам і ўратаваньне, і не пральецца гнеў Мой на Ерусалім рукою Сусакіма;"},{"book":"2 ЛЕТАПІСАЎ","chapter":"12","verse":"8","text":"аднак яны будуць слугамі ягонымі, каб ведалі, як служыць Мне і служыць царствам зямным."},{"book":"2 ЛЕТАПІСАЎ","chapter":"12","verse":"9","text":"І прыйшоў Сусакім, цар Егіпецкі, ў Ерусалім і ўзяў скарбы дома Гасподняга і скарбы дома царскага; усё ўзяў ён, узяў і шчыты залатыя, якія зрабіў Саламон."},{"book":"2 ЛЕТАПІСАЎ","chapter":"12","verse":"10","text":"І зрабіў цар Раваам замест іх шчыты медныя, і аддаў іх на рукі начальнікам целаахоўцаў, якія ахоўвалі ўваход дома царскага."},{"book":"2 ЛЕТАПІСАЎ","chapter":"12","verse":"11","text":"Калі выходзіў цар у дом Гасподні, прыходзілі целаахоўцы і несьлі іх, і потым зноў выносілі іх у палату целаахоўцаў."},{"book":"2 ЛЕТАПІСАЎ","chapter":"12","verse":"12","text":"І калі ён упакорыўся, тады адхіліўся ад яго гнеў Госпада, і не загубіў яго да канца; прытым і ў Юдэі было нешта добрае."},{"book":"2 ЛЕТАПІСАЎ","chapter":"12","verse":"13","text":"І ўмацаваўся цар Раваам у Ерусаліме і валадарыў. Сорак адзін год было Равааму, калі ён зацараваў, і сямнаццаць гадоў валадарыў у Ерусаліме, у горадзе, які з усіх плямёнаў Ізраілевых выбраў Гасподзь, каб там было імя Ягонае. Імя маці яго Наама, Аманіцянка."},{"book":"2 ЛЕТАПІСАЎ","chapter":"12","verse":"14","text":"І рабіў ён ліхое, бо ня схіліў сэрца свайго да таго, каб уісьціць Госпада."},{"book":"2 ЛЕТАПІСАЎ","chapter":"12","verse":"15","text":"Дзеі Раваамавыя, першыя і апошнія, апісаны ў запісах Самэя прарока і Ады празорліўца пры радаводах. І былі войны ў Раваама зь Ераваамам ва ўсе дні."},{"book":"2 ЛЕТАПІСАЎ","chapter":"12","verse":"16","text":"І спачыў Раваам з бацькамі сваімі і пахаваны ў горадзе Давідавым. І зацараваў Авія, сын ягоны, замест яго."}]}