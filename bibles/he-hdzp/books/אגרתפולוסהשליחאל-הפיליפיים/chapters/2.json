{"data":[{"book":"אגרת פולוס השליח אל-הפיליפיים","chapter":"2","verse":"1","text":"אם קיים עידוד הדדי כלשהו בין המאמינים, אם אתם אוהבים אותי עד כדי לרצות לעזור לי, אם יש בלבכם רחמים ואהדה, אם יש בעיניכם משמעות כלשהי לעובדה שאנו אחים באמונה וששוכן בנו אותו רוח הקודש,"},{"book":"אגרת פולוס השליח אל-הפיליפיים","chapter":"2","verse":"2","text":"אזי דעו לכם שתגרמו לי שמחה אמיתית אם תאהבו איש את רעהו, אם לא תריבו זה עם זה, ואם תעבדו יחד בלב ובדעה אחת למען מטרה אחת."},{"book":"אגרת פולוס השליח אל-הפיליפיים","chapter":"2","verse":"3","text":"אל תהיו אנוכיים, ואל תנסו לעשות רושם על אחרים. היו ענווים, התחשבו באחרים והעריכו אותם יותר מאשר את עצמכם."},{"book":"אגרת פולוס השליח אל-הפיליפיים","chapter":"2","verse":"4","text":"אל תעסקו כל הזמן רק בעניינים שלכם, אלא התעניינו גם באנשים אחרים ובמעשיהם."},{"book":"אגרת פולוס השליח אל-הפיליפיים","chapter":"2","verse":"5","text":"התנהגו עם הזולת כמו שישוע התנהג איתנו:"},{"book":"אגרת פולוס השליח אל-הפיליפיים","chapter":"2","verse":"6","text":"למרות שהיה בדמות אלוהים הוא לא דרש את זכויותיו כאלוהים,"},{"book":"אגרת פולוס השליח אל-הפיליפיים","chapter":"2","verse":"7","text":"אלא הפשיט מעצמו את כוחו הרב, את ההוד והתהילה, ולבש דמות עבד הדומה לבן־אדם."},{"book":"אגרת פולוס השליח אל-הפיליפיים","chapter":"2","verse":"8","text":"הוא אף השפיל את עצמו כל־כך עד שבחר למות מוות בזוי על הצלב."},{"book":"אגרת פולוס השליח אל-הפיליפיים","chapter":"2","verse":"9","text":"על כן העלהו אלוהים למרומי השמים ונתן לו שם העולה בכבודו על כל שם אחר,"},{"book":"אגרת פולוס השליח אל-הפיליפיים","chapter":"2","verse":"10","text":"כדי שבשם ישוע יכרעו כולם ברך וישתחוו לו בשמים, בארץ ומתחת לארץ,"},{"book":"אגרת פולוס השליח אל-הפיליפיים","chapter":"2","verse":"11","text":"וכל אדם יודה שישוע הוא האדון, לכבודו של אלוהים האב."},{"book":"אגרת פולוס השליח אל-הפיליפיים","chapter":"2","verse":"12","text":"ידידי היקרים, כשהייתי אצלכם שמעתם בקולי תמיד. עתה כשאני רחוק מכם, אני מבקש שתמשיכו לעשות מעשים טובים שנובעים מישועתכם. שמעו בקול אלוהים ביראה עמוקה, והתרחקו מכל דבר העלול לא למצוא־חן בעיניו."},{"book":"אגרת פולוס השליח אל-הפיליפיים","chapter":"2","verse":"13","text":"כי אלוהים הוא פועל בכם לרצות להישמע לו, והוא גם עוזר לכם למלא את רצונו."},{"book":"אגרת פולוס השליח אל-הפיליפיים","chapter":"2","verse":"14","text":"עשו כל דבר ללא ויכוחים וללא תלונות,"},{"book":"אגרת פולוס השליח אל-הפיליפיים","chapter":"2","verse":"15","text":"כדי שאיש לא יוכל לדבר נגדכם. עליכם לחיות חיים פשוטים, טהורים ותמימים, כמו בני אלוהים בתוך עולם של נוכלים ורמאים. עליכם להאיר ולזרוח ביניהם כקרני אור בחשכה,"},{"book":"אגרת פולוס השליח אל-הפיליפיים","chapter":"2","verse":"16","text":"ולספר להם על דבר אלוהים – על דבר החיים! אם כך תנהגו, אתגאה בכם בשובו של המשיח אלינו, שכן עבודתי ביניכם לא הייתה לשווא."},{"book":"אגרת פולוס השליח אל-הפיליפיים","chapter":"2","verse":"17","text":"גם אם עלי לשפוך את דמי כנסך על קורבן אמונתכם, כלומר, אם יהיה עלי להקריב את חיי למענכם, אגיל ואשמח עם כל אחד מכם."},{"book":"אגרת פולוס השליח אל-הפיליפיים","chapter":"2","verse":"18","text":"גם אתם צריכים לשמוח איתי על כך."},{"book":"אגרת פולוס השליח אל-הפיליפיים","chapter":"2","verse":"19","text":"אם ירצה השם אשלח אליכם בקרוב את טימותיוס, וכשישוב מביקורו אשמח לשמוע מפיו מה נשמע אצלכם."},{"book":"אגרת פולוס השליח אל-הפיליפיים","chapter":"2","verse":"20","text":"הידעתם שטימותיוס מתעניין בכם יותר מכל אדם אחר?"},{"book":"אגרת פולוס השליח אל-הפיליפיים","chapter":"2","verse":"21","text":"נראה שכל אחד אחר דואג רק לעצמו ולתוכניותיו, ולא לתוכניותיו של ישוע המשיח."},{"book":"אגרת פולוס השליח אל-הפיליפיים","chapter":"2","verse":"22","text":"אך מכירים אתם את טימותיוס. בכל הנוגע להפצת הבשורה על המשיח הוא כבן לי."},{"book":"אגרת פולוס השליח אל-הפיליפיים","chapter":"2","verse":"23","text":"אני מקווה לשלחו אליכם ברגע שאדע מה עומד לקרות לי כאן."},{"book":"אגרת פולוס השליח אל-הפיליפיים","chapter":"2","verse":"24","text":"אני בטוח שהאדון יאפשר לי לבקר אתכם בקרוב."},{"book":"אגרת פולוס השליח אל-הפיליפיים","chapter":"2","verse":"25","text":"חושבני כי בינתיים מוטב שאשלח אליכם חזרה את אפפרודיטוס. שלחתם אותו כדי שיעזור לי בענייני, והוא אמנם עזר לי. שנינו היינו ממש כאחים; עבדנו יחד ואף סבלנו יחד למען המשיח."},{"book":"אגרת פולוס השליח אל-הפיליפיים","chapter":"2","verse":"26","text":"עתה אני מחזירו הביתה, שכן הוא מתגעגע אליכם מאוד ומודאג מהעובדה ששמעתם כי היה חולה."},{"book":"אגרת פולוס השליח אל-הפיליפיים","chapter":"2","verse":"27","text":"הוא באמת היה חולה, ואפילו עמד למות! אולם אלוהים ריחם עליו וגם עלי – בחסכו ממני את הצער הזה שלא יתווסף לסבלי."},{"book":"אגרת פולוס השליח אל-הפיליפיים","chapter":"2","verse":"28","text":"אני רוצה מאוד להחזיר אליכם את אפפרודיטוס, שכן אני יודע עד כמה תשמחו לראותו, וגם אני אשמח ויוקל לי מאוד."},{"book":"אגרת פולוס השליח אל-הפיליפיים","chapter":"2","verse":"29","text":"קבלוהו באדון בשמחה רבה, והביעו את הוקרתכם והערכתכם, כי הוא סיכן את חייו למען עבודת המשיח,"},{"book":"אגרת פולוס השליח אל-הפיליפיים","chapter":"2","verse":"30","text":"ואף עמד למות בעודו משתדל לעשות מה שאתם לא יכולתם לעשות, בגלל היותכם רחוקים ממני."}]}