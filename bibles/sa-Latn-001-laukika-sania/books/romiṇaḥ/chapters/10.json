{"data":[{"book":"romiṇaḥ","chapter":"10","verse":"1","text":"he bhrātara isrāyelīyalokā yat paritrāṇaṁ prāpnuvanti tadahaṁ manasābhilaṣan īśvarasya samīpe prārthaye|"},{"book":"romiṇaḥ","chapter":"10","verse":"2","text":"yata īśvare teṣāṁ ceṣṭā vidyata ityatrāhaṁ sākṣyasmi; kintu teṣāṁ sā ceṣṭā sajñānā nahi,"},{"book":"romiṇaḥ","chapter":"10","verse":"3","text":"yatasta īśvaradattaṁ puṇyam avijñāya svakṛtapuṇyaṁ sthāpayitum ceṣṭamānā īśvaradattasya puṇyasya nighnatvaṁ na svīkurvvanti|"},{"book":"romiṇaḥ","chapter":"10","verse":"4","text":"khrīṣṭa ekaikaviśvāsijanāya puṇyaṁ dātuṁ vyavasthāyāḥ phalasvarūpo bhavati|"},{"book":"romiṇaḥ","chapter":"10","verse":"5","text":"vyavasthāpālanena yat puṇyaṁ tat mūsā varṇayāmāsa, yathā, yo janastāṁ pālayiṣyati sa taddvārā jīviṣyati|"},{"book":"romiṇaḥ","chapter":"10","verse":"6","text":"kintu pratyayena yat puṇyaṁ tad etādṛśaṁ vākyaṁ vadati, kaḥ svargam āruhya khrīṣṭam avarohayiṣyati?"},{"book":"romiṇaḥ","chapter":"10","verse":"7","text":"ko vā pretalokam avaruhya khrīṣṭaṁ mṛtagaṇamadhyād āneṣyatīti vāk manasi tvayā na gaditavyā|"},{"book":"romiṇaḥ","chapter":"10","verse":"8","text":"tarhi kiṁ bravīti? tad vākyaṁ tava samīpastham arthāt tava vadane manasi cāste, tacca vākyam asmābhiḥ pracāryyamāṇaṁ viśvāsasya vākyameva|"},{"book":"romiṇaḥ","chapter":"10","verse":"9","text":"vastutaḥ prabhuṁ yīśuṁ yadi vadanena svīkaroṣi, tatheśvarastaṁ śmaśānād udasthāpayad iti yadyantaḥkaraṇena viśvasiṣi tarhi paritrāṇaṁ lapsyase|"},{"book":"romiṇaḥ","chapter":"10","verse":"10","text":"yasmāt puṇyaprāptyartham antaḥkaraṇena viśvasitavyaṁ paritrāṇārthañca vadanena svīkarttavyaṁ|"},{"book":"romiṇaḥ","chapter":"10","verse":"11","text":"śāstre yādṛśaṁ likhati viśvasiṣyati yastatra sa jano na trapiṣyate|"},{"book":"romiṇaḥ","chapter":"10","verse":"12","text":"ityatra yihūdini tadanyaloke ca kopi viśeṣo nāsti yasmād yaḥ sarvveṣām advitīyaḥ prabhuḥ sa nijayācakāna sarvvān prati vadānyo bhavati|"},{"book":"romiṇaḥ","chapter":"10","verse":"13","text":"yataḥ, yaḥ kaścit parameśasya nāmnā hi prārthayiṣyate| sa eva manujo nūnaṁ paritrāto bhaviṣyati|"},{"book":"romiṇaḥ","chapter":"10","verse":"14","text":"yaṁ ye janā na pratyāyan te tamuddiśya kathaṁ prārthayiṣyante? ye vā yasyākhyānaṁ kadāpi na śrutavantaste taṁ kathaṁ pratyeṣyanti? aparaṁ yadi pracārayitāro na tiṣṭhanti tadā kathaṁ te śroṣyanti?"},{"book":"romiṇaḥ","chapter":"10","verse":"15","text":"yadi vā preritā na bhavanti tadā kathaṁ pracārayiṣyanti? yādṛśaṁ likhitam āste, yathā, māṅgalikaṁ susaṁvādaṁ dadatyānīya ye narāḥ| pracārayanti śānteśca susaṁvādaṁ janāstu ye| teṣāṁ caraṇapadmāni kīdṛk śobhānvitāni hi|"},{"book":"romiṇaḥ","chapter":"10","verse":"16","text":"kintu te sarvve taṁ susaṁvādaṁ na gṛhītavantaḥ| yiśāyiyo yathā likhitavān| asmatpracārite vākye viśvāsamakaroddhi kaḥ|"},{"book":"romiṇaḥ","chapter":"10","verse":"17","text":"ataeva śravaṇād viśvāsa aiśvaravākyapracārāt śravaṇañca bhavati|"},{"book":"romiṇaḥ","chapter":"10","verse":"18","text":"tarhyahaṁ bravīmi taiḥ kiṁ nāśrāvi? avaśyam aśrāvi, yasmāt teṣāṁ śabdo mahīṁ vyāpnod vākyañca nikhilaṁ jagat|"},{"book":"romiṇaḥ","chapter":"10","verse":"19","text":"aparamapi vadāmi, isrāyelīyalokāḥ kim etāṁ kathāṁ na budhyante? prathamato mūsā idaṁ vākyaṁ provāca, ahamuttāpayiṣye tān agaṇyamānavairapi| klekṣyāmi jātim etāñca pronmattabhinnajātibhiḥ|"},{"book":"romiṇaḥ","chapter":"10","verse":"20","text":"aparañca yiśāyiyo'tiśayākṣobheṇa kathayāmāsa, yathā, adhi māṁ yaistu nāceṣṭi samprāptastai rjanairahaṁ| adhi māṁ yai rna sampṛṣṭaṁ vijñātastai rjanairahaṁ||"},{"book":"romiṇaḥ","chapter":"10","verse":"21","text":"kintvisrāyelīyalokān adhi kathayāñcakāra, yairājñālaṅghibhi rlokai rviruddhaṁ vākyamucyate| tān pratyeva dinaṁ kṛtsnaṁ hastau vistārayāmyahaṁ||"}]}