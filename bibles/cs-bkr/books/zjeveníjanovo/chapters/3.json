{"data":[{"book":"Zjevení Janovo","chapter":"3","verse":"1","text":"Andělu pak církve Sardinské piš: Toto praví ten, jenž má sedm duchů Božích a sedm hvězd: Vím skutky tvé: máš jméno, že jsi živ, ale jsi mrtvý."},{"book":"Zjevení Janovo","chapter":"3","verse":"2","text":"Budiž bedlivý, a potvrdiž toho, což mělo umříti. Neboť jsem nenalezl skutků tvých plných před Bohem."},{"book":"Zjevení Janovo","chapter":"3","verse":"3","text":"Pomniž tedy, co jsi přijal a slyšel, a ostříhej toho, a čiň pokání. Pakli bdíti nebudeš, přijduť na tě jako zloděj, a nezvíš, v kterou hodinu na tě přijdu."},{"book":"Zjevení Janovo","chapter":"3","verse":"4","text":"Ale máš některé osoby i v Sardis, kteréž neposkvrnily roucha svého, protož budouť se procházeti se mnou v bílém rouše; nebo jsou hodni."},{"book":"Zjevení Janovo","chapter":"3","verse":"5","text":"Kdo zvítězí, tenť bude odín rouchem bílým; a nevymažiť jména jeho z knih života, ale vyznámť jméno jeho před obličejem Otce svého i před anděly jeho."},{"book":"Zjevení Janovo","chapter":"3","verse":"6","text":"Kdo má uši, slyš, co Duch praví církvím."},{"book":"Zjevení Janovo","chapter":"3","verse":"7","text":"Andělu pak Filadelfitské církve piš: Totoť praví ten svatý a pravý, jenž má klíč Davidův, kterýžto otvírá, a žádný nezavírá, a zavírá, žádný pak neotvírá:"},{"book":"Zjevení Janovo","chapter":"3","verse":"8","text":"Vím skutky tvé. Aj, postavil jsem před tebou dveře otevřené, a žádnýť jich nemůže zavříti. Nebo máš ač nevelikou moc, a ostříhal jsi slova mého, a nezapřels jména mého."},{"book":"Zjevení Janovo","chapter":"3","verse":"9","text":"Aj, dávámť některé z sběři satanovy, kteříž se praví býti Židé, a nejsou, ale klamají. Aj, pravím, způsobím to, žeť přijdou a budou se klaněti před nohama tvýma, a poznajíť, že jsem já tě miloval."},{"book":"Zjevení Janovo","chapter":"3","verse":"10","text":"Nebo jsi ostříhal slova trpělivosti mé, i jáť tebe ostříhati budu od hodiny pokušení, kteréž přijíti má na všecken svět, aby zkušeni byli obyvatelé země."},{"book":"Zjevení Janovo","chapter":"3","verse":"11","text":"Aj, přijduť brzy. Držiž se toho, co máš, aby žádný nevzal koruny tvé."},{"book":"Zjevení Janovo","chapter":"3","verse":"12","text":"Kdo zvítězí, učiním jej sloupem v chrámě Boha svého, a nevyjdeť již více ven; a napíšiť na něm jméno Boha svého a jméno města Boha mého, nového Jeruzaléma sstupujícího s nebe od Boha mého, i jméno své nové."},{"book":"Zjevení Janovo","chapter":"3","verse":"13","text":"Kdo má uši, slyš, co Duch praví církvím."},{"book":"Zjevení Janovo","chapter":"3","verse":"14","text":"Andělu pak církve Laodicenské piš: Toto praví Amen, svědek ten věrný a pravý, počátek stvoření Božího:"},{"book":"Zjevení Janovo","chapter":"3","verse":"15","text":"Vímť skutky tvé, že ani jsi studený, ani horký. Ó bys chutně studený byl anebo horký."},{"book":"Zjevení Janovo","chapter":"3","verse":"16","text":"A tak, že jsi vlažný, a ani studený, ani horký, vyvrhu tě z úst svých."},{"book":"Zjevení Janovo","chapter":"3","verse":"17","text":"Nebo pravíš: Bohatý jsem, a zbohatl jsem, a žádného nepotřebuji, a nevíš, že jsi bídný, mizerný, a chudý, a slepý, i nahý."},{"book":"Zjevení Janovo","chapter":"3","verse":"18","text":"Radím tobě, abys sobě koupil ode mne zlata ohněm zprubovaného, abys byl bohatý, a v roucho bílé abys oblečen byl, a neokazovala se hanba nahoty tvé. A očí svých pomaž kollyrium, abys viděl."},{"book":"Zjevení Janovo","chapter":"3","verse":"19","text":"Já kteréžkoli miluji, kárám a tresci; rozhorliž se tedy, a čiň pokání."},{"book":"Zjevení Janovo","chapter":"3","verse":"20","text":"Aj, stojímť u dveří, a tluku. Jestližeť by kdo uslyšel hlas můj a otevřel dveře, vejduť k němu, a budu s ním večeřeti, a on se mnou."},{"book":"Zjevení Janovo","chapter":"3","verse":"21","text":"Kdož zvítězí, dám jemu seděti s sebou na trůnu svém, jako i já zvítězil jsem, a sedím s Otcem svým na trůnu jeho."},{"book":"Zjevení Janovo","chapter":"3","verse":"22","text":"Kdo má uši, slyš, co Duch praví církvím."}]}