{"data":[{"book":"یاقوب","chapter":"1","verse":"1","text":"لە یاقوبی بەندەی خودا و عیسای مەسیحی خاوەن شکۆوە،"},{"book":"یاقوب","chapter":"1","verse":"2","text":"خوشکان و برایانم، بەوپەڕی خۆشیی دابنێن، کاتێک دەکەونە نێو جۆرەها تاقیکردنەوە و ناخۆشییەوە،"},{"book":"یاقوب","chapter":"1","verse":"3","text":"چونکە دەزانن تاقیکردنەوەی باوەڕتان دانبەخۆداگرتن دروستدەکات."},{"book":"یاقوب","chapter":"1","verse":"4","text":"با دانبەخۆداگرتن کاری خۆی تەواو بکات، بۆ ئەوەی تەواو و پێگەیشتوو بن و کەموکوڕیتان لە هیچ شتێکدا نەبێت."},{"book":"یاقوب","chapter":"1","verse":"5","text":"ئەگەر یەکێکتان لە دانایی کەموکوڕی هەیە، با داوا لە خودا بکات، کە بە دڵفراوانی بە هەمووان دەبەخشێت و گلەییش ناکات، پێشی دەبەخشرێت."},{"book":"یاقوب","chapter":"1","verse":"6","text":"بەڵام با بە باوەڕەوە داوا بکات و گومان نەکات، چونکە ئەوەی گومان دەکات وەک شەپۆلی دەریا وایە، با دەیهێنێت و دەیبات."},{"book":"یاقوب","chapter":"1","verse":"7","text":"ئەو مرۆڤە با بیرنەکاتەوە کە شتێک لە مەسیحی باڵادەستەوە وەردەگرێت،"},{"book":"یاقوب","chapter":"1","verse":"8","text":"چونکە مرۆڤی ڕاڕا، لە هیچ یەک لە ڕێگاکانی چەسپاو نییە."},{"book":"یاقوب","chapter":"1","verse":"9","text":"با برای پایەنزم شانازی بە بەرزییەکەیەوە بکات،"},{"book":"یاقوب","chapter":"1","verse":"10","text":"دەوڵەمەندیش بە نزمییەکەی، چونکە وەک گوڵی گژوگیا لەناودەچێت."},{"book":"یاقوب","chapter":"1","verse":"11","text":"لەبەر ئەوەی ڕۆژ بە گەرمییە سووتێنەرەکەی هەڵدێت، گژوگیا وشک دەبێت و گوڵەکەی هەڵدەوەرێت و دیمەنی جوانی نامێنێت. بە هەمان شێوە، دەوڵەمەندیش کاتێک سەرقاڵە بە کارەکانییەوە لەناودەچێت."},{"book":"یاقوب","chapter":"1","verse":"12","text":"خۆزگە دەخوازرێت بەوەی بەرگەی تاقیکردنەوە دەگرێت، چونکە کە سەلمێنرا تاجی ژیان وەردەگرێت، ئەوەی خودا بەڵێنی داوە بیدات بەوانەی خۆشیان دەوێت."},{"book":"یاقوب","chapter":"1","verse":"13","text":"کاتێک کەسێک تاقی دەکرێتەوە، با نەڵێت: «لەلایەن خوداوە تاقی دەکرێمەوە،» چونکە خودا لە کاری خراپەدا تاقی ناکرێتەوە، ئەویش کەس بەو شێوەیە تاقی ناکاتەوە."},{"book":"یاقوب","chapter":"1","verse":"14","text":"بەڵام هەرکەسێک بەو ئارەزووە خراپەی کە هەیەتی تاقی دەکرێتەوە، ئەگەر پێی ڕاکێشرا و هەڵخەڵەتا."},{"book":"یاقوب","chapter":"1","verse":"15","text":"کە ئارەزووی خراپ سک بکات گوناهی لێ دەبێت، گوناهیش کە گەشەی کرد مردن بەرهەم دێنێت."},{"book":"یاقوب","chapter":"1","verse":"16","text":"خوشک و برایانی خۆشەویستم، هەڵمەخەڵەتێن."},{"book":"یاقوب","chapter":"1","verse":"17","text":"هەموو بەخشینێکی چاک و بەهرەیەکی تەواو لەلایەن سەرەوەیە، لەلای باوکی ڕووناکییەکانەوە دێتە خوارەوە، ئەوەی ناگۆڕێت و سێبەری خولانەوەی نییە."},{"book":"یاقوب","chapter":"1","verse":"18","text":"خواستی لەسەر بوو کە بە وشەی ڕاستی لەدایک ببین1‏:18 بڕوانە یۆحەنا 1‏:12‏-13.‏‏، تاکو ببینە نۆبەرەی بەدیهێنراوانی."},{"book":"یاقوب","chapter":"1","verse":"19","text":"خوشک و برا خۆشەویستەکانم، ئەمەتان بیر نەچێت: با هەر مرۆڤێک لە گوێگرتندا خێرا بێت، لە قسەکردندا لەسەرخۆ بێت، لە تووڕەبووندا خاو بێت،"},{"book":"یاقوب","chapter":"1","verse":"20","text":"چونکە تووڕەیی مرۆڤ ڕاستودروستی خودا ناهێنێتە کایەوە."},{"book":"یاقوب","chapter":"1","verse":"21","text":"کەواتە هەموو گڵاوی و گەشەکردنێکی بەدکاری دابکەنن، ئەو وشەیەی کە لە ئێوەدا چانراوە بە دڵنەرمییەوە وەریبگرن، ئەوەی دەتوانێت گیانتان ڕزگار بکات."},{"book":"یاقوب","chapter":"1","verse":"22","text":"تەنها گوێگری وشەی خودا مەبن، بەڵکو کاری پێ بکەن، ئەگینا خۆتان هەڵدەخەڵەتێنن،"},{"book":"یاقوب","chapter":"1","verse":"23","text":"چونکە ئەگەر یەکێک گوێگری وشەی خودا بێت و کاری پێ نەکات، وەک یەکێک وایە لە ئاوێنەدا سەیری ڕوخساری خۆی بکات،"},{"book":"یاقوب","chapter":"1","verse":"24","text":"ئینجا دوای ئەوەی سەیری خۆی دەکات و دەڕوات، یەکسەر لەبیری دەچێت چۆن بووە."},{"book":"یاقوب","chapter":"1","verse":"25","text":"بەڵام هەرکەسێک بە وردی سەرنجی ئەو شەریعەتە تەواوە بدات کە ئازادی دەبەخشێت، هەروەها بەردەوام کاری پێ بکات و ئەوەی دەبیستێت لەیادی نەکات بەڵکو کاری پێ بکات، ئەوا ئەمە لە کرداریدا بەرەکەتدارە."},{"book":"یاقوب","chapter":"1","verse":"26","text":"ئەوەی خۆی بە دیندار دابنێت و زمانی خۆی نەپارێزێت، ئەوا خۆی هەڵدەخەڵەتێنێت و دیندارییەکەی پووچە."},{"book":"یاقوب","chapter":"1","verse":"27","text":"ئایینی پاک و بێگەرد1‏:27 ئەم ڕێبازەی خودا دایناوە تاکو مرۆڤ لەڕێیەوە پەیوەندی پێوە بکات.‏ لەلای خودای باوک ئەمەیە: بەسەرکردنەوەی هەتیوان و بێوەژنان لە تەنگانەیاندا، هەروەها خۆی لە گڵاویی جیهان بپارێزێت."}]}