{"data":[{"book":"मार्कः","chapter":"6","verse":"1","text":"अनन्तरं स तत्स्थानात् प्रस्थाय स्वप्रदेशमागतः शिष्याश्च तत्पश्चाद् गताः।"},{"book":"मार्कः","chapter":"6","verse":"2","text":"अथ विश्रामवारे सति स भजनगृहे उपदेष्टुमारब्धवान् ततोऽनेके लोकास्तत्कथां श्रुत्वा विस्मित्य जगदुः, अस्य मनुजस्य ईदृशी आश्चर्य्यक्रिया कस्माज् जाता? तथा स्वकराभ्याम् इत्थमद्भुतं कर्म्म कर्त्ताुम् एतस्मै कथं ज्ञानं दत्तम्?"},{"book":"मार्कः","chapter":"6","verse":"3","text":"किमयं मरियमः पुत्रस्तज्ञा नो? किमयं याकूब्-योसि-यिहुदा-शिमोनां भ्राता नो? अस्य भगिन्यः किमिहास्माभिः सह नो? इत्थं ते तदर्थे प्रत्यूहं गताः।"},{"book":"मार्कः","chapter":"6","verse":"4","text":"तदा यीशुस्तेभ्योऽकथयत् स्वदेशं स्वकुटुम्बान् स्वपरिजनांश्च विना कुत्रापि भविष्यद्वादी असत्कृतो न भवति।"},{"book":"मार्कः","chapter":"6","verse":"5","text":"अपरञ्च तेषामप्रत्ययात् स विस्मितः कियतां रोगिणां वपुःषु हस्तम् अर्पयित्वा केवलं तेषामारोग्यकरणाद् अन्यत् किमपि चित्रकार्य्यं कर्त्तां न शक्तः।"},{"book":"मार्कः","chapter":"6","verse":"6","text":"अथ स चतुर्दिक्स्थ ग्रामान् भ्रमित्वा उपदिष्टवान्"},{"book":"मार्कः","chapter":"6","verse":"7","text":"द्वादशशिष्यान् आहूय अमेध्यभूतान् वशीकर्त्तां शक्तिं दत्त्वा तेषां द्वौ द्वौ जनो प्रेषितवान्।"},{"book":"मार्कः","chapter":"6","verse":"8","text":"पुनरित्यादिशद् यूयम् एकैकां यष्टिं विना वस्त्रसंपुटः पूपः कटिबन्धे ताम्रखण्डञ्च एषां किमपि मा ग्रह्लीत,"},{"book":"मार्कः","chapter":"6","verse":"9","text":"मार्गयात्रायै पादेषूपानहौ दत्त्वा द्वे उत्तरीये मा परिधद्व्वं।"},{"book":"मार्कः","chapter":"6","verse":"10","text":"अपरमप्युक्तं तेन यूयं यस्यां पुर्य्यां यस्य निवेशनं प्रवेक्ष्यथ तां पुरीं यावन्न त्यक्ष्यथ तावत् तन्निवेशने स्थास्यथ।"},{"book":"मार्कः","chapter":"6","verse":"11","text":"तत्र यदि केपि युष्माकमातिथ्यं न विदधति युष्माकं कथाश्च न शृण्वन्ति तर्हि तत्स्थानात् प्रस्थानसमये तेषां विरुद्धं साक्ष्यं दातुं स्वपादानास्फाल्य रजः सम्पातयत; अहं युष्मान् यथार्थं वच्मि विचारदिने तन्नगरस्यावस्थातः सिदोमामोरयो र्नगरयोरवस्था सह्यतरा भविष्यति।"},{"book":"मार्कः","chapter":"6","verse":"12","text":"अथ ते गत्वा लोकानां मनःपरावर्त्तनीः कथा प्रचारितवन्तः।"},{"book":"मार्कः","chapter":"6","verse":"13","text":"एवमनेकान् भूतांश्च त्याजितवन्तस्तथा तैलेन मर्द्दयित्वा बहून् जनानरोगानकार्षुः।"},{"book":"मार्कः","chapter":"6","verse":"14","text":"इत्थं तस्य सुख्यातिश्चतुर्दिशो व्याप्ता तदा हेरोद् राजा तन्निशम्य कथितवान्, योहन् मज्जकः श्मशानाद् उत्थित अतोहेतोस्तेन सर्व्वा एता अद्भुतक्रियाः प्रकाशन्ते।"},{"book":"मार्कः","chapter":"6","verse":"15","text":"अन्येऽकथयन् अयम् एलियः, केपि कथितवन्त एष भविष्यद्वादी यद्वा भविष्यद्वादिनां सदृश एकोयम्।"},{"book":"मार्कः","chapter":"6","verse":"16","text":"किन्तु हेरोद् इत्याकर्ण्य भाषितवान् यस्याहं शिरश्छिन्नवान् स एव योहनयं स श्मशानादुदतिष्ठत्।"},{"book":"मार्कः","chapter":"6","verse":"17","text":"पूर्व्वं स्वभ्रातुः फिलिपस्य पत्न्या उद्वाहं कृतवन्तं हेरोदं योहनवादीत् स्वभातृवधू र्न विवाह्या।"},{"book":"मार्कः","chapter":"6","verse":"18","text":"अतः कारणात् हेरोद् लोकं प्रहित्य योहनं धृत्वा बन्धनालये बद्धवान्।"},{"book":"मार्कः","chapter":"6","verse":"19","text":"हेरोदिया तस्मै योहने प्रकुप्य तं हन्तुम् ऐच्छत् किन्तु न शक्ता,"},{"book":"मार्कः","chapter":"6","verse":"20","text":"यस्माद् हेरोद् तं धार्म्मिकं सत्पुरुषञ्च ज्ञात्वा सम्मन्य रक्षितवान्; तत्कथां श्रुत्वा तदनुसारेण बहूनि कर्म्माणि कृतवान् हृष्टमनास्तदुपदेशं श्रुतवांश्च।"},{"book":"मार्कः","chapter":"6","verse":"21","text":"किन्तु हेरोद् यदा स्वजन्मदिने प्रधानलोकेभ्यः सेनानीभ्यश्च गालील्प्रदेशीयश्रेष्ठलोकेभ्यश्च रात्रौ भोज्यमेकं कृतवान्"},{"book":"मार्कः","chapter":"6","verse":"22","text":"तस्मिन् शुभदिने हेरोदियायाः कन्या समेत्य तेषां समक्षं संनृत्य हेरोदस्तेन सहोपविष्टानाञ्च तोषमजीजनत् तता नृपः कन्यामाह स्म मत्तो यद् याचसे तदेव तुभ्यं दास्ये।"},{"book":"मार्कः","chapter":"6","verse":"23","text":"शपथं कृत्वाकथयत् चेद् राज्यार्द्धमपि याचसे तदपि तुभ्यं दास्ये।"},{"book":"मार्कः","chapter":"6","verse":"24","text":"ततः सा बहि र्गत्वा स्वमातरं पप्रच्छ किमहं याचिष्ये? तदा साकथयत् योहनो मज्जकस्य शिरः।"},{"book":"मार्कः","chapter":"6","verse":"25","text":"अथ तूर्णं भूपसमीपम् एत्य याचमानावदत् क्षणेस्मिन् योहनो मज्जकस्य शिरः पात्रे निधाय देहि, एतद् याचेऽहं।"},{"book":"मार्कः","chapter":"6","verse":"26","text":"तस्मात् भूपोऽतिदुःखितः, तथापि स्वशपथस्य सहभोजिनाञ्चानुरोधात् तदनङ्गीकर्त्तुं न शक्तः।"},{"book":"मार्कः","chapter":"6","verse":"27","text":"तत्क्षणं राजा घातकं प्रेष्य तस्य शिर आनेतुमादिष्टवान्।"},{"book":"मार्कः","chapter":"6","verse":"28","text":"ततः स कारागारं गत्वा तच्छिरश्छित्वा पात्रे निधायानीय तस्यै कन्यायै दत्तवान् कन्या च स्वमात्रे ददौ।"},{"book":"मार्कः","chapter":"6","verse":"29","text":"अननतरं योहनः शिष्यास्तद्वार्त्तां प्राप्यागत्य तस्य कुणपं श्मशानेऽस्थापयन्।"},{"book":"मार्कः","chapter":"6","verse":"30","text":"अथ प्रेषिता यीशोः सन्निधौ मिलिता यद् यच् चक्रुः शिक्षयामासुश्च तत्सर्व्ववार्त्तास्तस्मै कथितवन्तः।"},{"book":"मार्कः","chapter":"6","verse":"31","text":"स तानुवाच यूयं विजनस्थानं गत्वा विश्राम्यत यतस्तत्सन्निधौ बहुलोकानां समागमात् ते भोक्तुं नावकाशं प्राप्ताः।"},{"book":"मार्कः","chapter":"6","verse":"32","text":"ततस्ते नावा विजनस्थानं गुप्तं गग्मुः।"},{"book":"मार्कः","chapter":"6","verse":"33","text":"ततो लोकनिवहस्तेषां स्थानान्तरयानं ददर्श, अनेके तं परिचित्य नानापुरेभ्यः पदैर्व्रजित्वा जवेन तैषामग्रे यीशोः समीप उपतस्थुः।"},{"book":"मार्कः","chapter":"6","verse":"34","text":"तदा यीशु र्नावो बहिर्गत्य लोकारण्यानीं दृष्ट्वा तेषु करुणां कृतवान् यतस्तेऽरक्षकमेषा इवासन् तदा स तान नानाप्रसङ्गान् उपदिष्टवान्।"},{"book":"मार्कः","chapter":"6","verse":"35","text":"अथ दिवान्ते सति शिष्या एत्य यीशुमूचिरे, इदं विजनस्थानं दिनञ्चावसन्नं।"},{"book":"मार्कः","chapter":"6","verse":"36","text":"लोकानां किमपि खाद्यं नास्ति, अतश्चतुर्दिक्षु ग्रामान् गन्तुं भोज्यद्रव्याणि क्रेतुञ्च भवान् तान् विसृजतु।"},{"book":"मार्कः","chapter":"6","verse":"37","text":"तदा स तानुवाच यूयमेव तान् भोजयत; ततस्ते जगदु र्वयं गत्वा द्विशतसंख्यकै र्मुद्रापादैः पूपान् क्रीत्वा किं तान् भोजयिष्यामः?"},{"book":"मार्कः","chapter":"6","verse":"38","text":"तदा स तान् पृष्ठवान् युष्माकं सन्निधौ कति पूपा आसते? गत्वा पश्यत; ततस्ते दृष्ट्वा तमवदन् पञ्च पूपा द्वौ मत्स्यौ च सन्ति।"},{"book":"मार्कः","chapter":"6","verse":"39","text":"तदा स लोकान् शस्पोपरि पंक्तिभिरुपवेशयितुम् आदिष्टवान्,"},{"book":"मार्कः","chapter":"6","verse":"40","text":"ततस्ते शतं शतं जनाः पञ्चाशत् पञ्चाशज्जनाश्च पंक्तिभि र्भुवि समुपविविशुः।"},{"book":"मार्कः","chapter":"6","verse":"41","text":"अथ स तान् पञ्चपूपान् मत्स्यद्वयञ्च धृत्वा स्वर्गं पश्यन् ईश्वरगुणान् अन्वकीर्त्तयत् तान् पूपान् भंक्त्वा लोकेभ्यः परिवेषयितुं शिष्येभ्यो दत्तवान् द्वा मत्स्यौ च विभज्य सर्व्वेभ्यो दत्तवान्।"},{"book":"मार्कः","chapter":"6","verse":"42","text":"ततः सर्व्वे भुक्त्वातृप्यन्।"},{"book":"मार्कः","chapter":"6","verse":"43","text":"अनन्तरं शिष्या अवशिष्टैः पूपै र्मत्स्यैश्च पूर्णान् द्वदश डल्लकान् जगृहुः।"},{"book":"मार्कः","chapter":"6","verse":"44","text":"ते भोक्तारः प्रायः पञ्च सहस्राणि पुरुषा आसन्।"},{"book":"मार्कः","chapter":"6","verse":"45","text":"अथ स लोकान् विसृजन्नेव नावमारोढुं स्वस्मादग्रे पारे बैत्सैदापुरं यातुञ्च श्ष्यिान् वाढमादिष्टवान्।"},{"book":"मार्कः","chapter":"6","verse":"46","text":"तदा स सर्व्वान् विसृज्य प्रार्थयितुं पर्व्वतं गतः।"},{"book":"मार्कः","chapter":"6","verse":"47","text":"ततः सन्ध्यायां सत्यां नौः सिन्धुमध्य उपस्थिता किन्तु स एकाकी स्थले स्थितः।"},{"book":"मार्कः","chapter":"6","verse":"48","text":"अथ सम्मुखवातवहनात् शिष्या नावं वाहयित्वा परिश्रान्ता इति ज्ञात्वा स निशाचतुर्थयामे सिन्धूपरि पद्भ्यां व्रजन् तेषां समीपमेत्य तेषामग्रे यातुम् उद्यतः।"},{"book":"मार्कः","chapter":"6","verse":"49","text":"किन्तु शिष्याः सिन्धूपरि तं व्रजन्तं दृष्ट्वा भूतमनुमाय रुरुवुः,"},{"book":"मार्कः","chapter":"6","verse":"50","text":"यतः सर्व्वे तं दृष्ट्वा व्याकुलिताः। अतएव यीशुस्तत्क्षणं तैः सहालप्य कथितवान्, सुस्थिरा भूत, अयमहं मा भैष्ट।"},{"book":"मार्कः","chapter":"6","verse":"51","text":"अथ नौकामारुह्य तस्मिन् तेषां सन्निधिं गते वातो निवृत्तः; तस्मात्ते मनःसु विस्मिता आश्चर्य्यं मेनिरे।"},{"book":"मार्कः","chapter":"6","verse":"52","text":"यतस्ते मनसां काठिन्यात् तत् पूपीयम् आश्चर्य्यं कर्म्म न विविक्तवन्तः।"},{"book":"मार्कः","chapter":"6","verse":"53","text":"अथ ते पारं गत्वा गिनेषरत्प्रदेशमेत्य तट उपस्थिताः।"},{"book":"मार्कः","chapter":"6","verse":"54","text":"तेषु नौकातो बहिर्गतेषु तत्प्रदेशीया लोकास्तं परिचित्य"},{"book":"मार्कः","chapter":"6","verse":"55","text":"चतुर्दिक्षु धावन्तो यत्र यत्र रोगिणो नरा आसन् तान् सर्व्वान खट्वोपरि निधाय यत्र कुत्रचित् तद्वार्त्तां प्रापुः तत् स्थानम् आनेतुम् आरेभिरे।"},{"book":"मार्कः","chapter":"6","verse":"56","text":"तथा यत्र यत्र ग्रामे यत्र यत्र पुरे यत्र यत्र पल्ल्याञ्च तेन प्रवेशः कृतस्तद्वर्त्ममध्ये लोकाः पीडितान् स्थापयित्वा तस्य चेलग्रन्थिमात्रं स्प्रष्टुम् तेषामर्थे तदनुज्ञां प्रार्थयन्तः यावन्तो लोकाः पस्पृशुस्तावन्त एव गदान्मुक्ताः।"}]}