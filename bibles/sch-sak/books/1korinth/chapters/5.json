{"data":[{"book":"1 Korinth","chapter":"5","verse":"1","text":"Atûn, nin lâia inditnasaloi aom ti mîn an hong misîr baka, ma-angdôra inditnasaloi ha chu sonongngei lâia luo om ngâi mak. Mi inkhatin a puingâk a jâlpui ngâi ti khom min lei ril ani!5:1: Bal 22:30"},{"book":"1 Korinth","chapter":"5","verse":"2","text":"Hanchu, kho angin mo nin lân song bang theia? Ânsong nêkin, Ma anga saloi thopu ha chu nin inzomkhômna renga nin rujûlpai theina rangin kângdoinân nin sip uol rang ani."},{"book":"1 Korinth","chapter":"5","verse":"3-4","text":"Nin lâia taksan inchel thei no khom ronga ratha'n chu kên chel ani; nan lâia om anghan ei Pumapa Jisua rimingin ma angtaka saloi ichi om thopu chunga han roi ke jêkmasat zoi. Nangni le keima ratha Pumapa Jisua sinthotheinân intûpin,"},{"book":"1 Korinth","chapter":"5","verse":"5","text":"ha miriem hah Pumapa Nikhuoa han a ratha sanminring ani theina rangin Soitan kuta a takpum minmang rangin nin pêk rang ani."},{"book":"1 Korinth","chapter":"5","verse":"6","text":"Nin inpâk rang hi dik mak! “Chol tômtên vâipôl bil pumpui amin thoizit ngâi,”5:6: Gal 5:9 ti nin riet nimak mo?"},{"book":"1 Korinth","chapter":"5","verse":"7","text":"5:7: Jôk 12:5 Chol koploi vâipôl bil nin nia, vâipôl tang atharzek nin ni theina rangin sietna chol muruo hah khâipai roi. Atûn, ei Kalkân Kût Khohoi thona rang Khrista, ei Kalkân Kût belrite hah, inbôlnân pêkin aom zoi sikin."},{"book":"1 Korinth","chapter":"5","verse":"8","text":"5:8: Jôk 13:7; Bal 16:3 Masikin ei Kalkân khohoi mang ei ti u, Chol muruo puoloina le sietna kop vâipôl niloiin cholboi inthiengna le chongtak vâipôl leh mang ei ti u."},{"book":"1 Korinth","chapter":"5","verse":"9","text":"Ke lekhamuthuon han inditnasaloi song mingei leh inlop loi rangin nangni ki tia."},{"book":"1 Korinth","chapter":"5","verse":"10","text":"Sonongngei inditnasaloi song ngei mini, tamrâival ngei mini, inrungei mini le mirmil biekngei mini inloppui tet no roi ki ti nimaka, ma anghan nisenla chu rammuol hih nin mâkving rang anâng rang ani."},{"book":"1 Korinth","chapter":"5","verse":"11","text":"Ki ti tak chu tutu khom iempu intia, inditnasaloi song mini, tamrâival mini, mirmil biek mini, inngo song mini, ju inrûi mini, inru mini ala thopu chu inloppui no roi ti hih ani. Ma anga mingei lehan chu insungin nêk le sâk khom thopui no roi."},{"book":"1 Korinth","chapter":"5","verse":"12-13","text":"Keiman pêntienga mingei roi ke jêk rang nâng mak. Pathien'n jêk ngei atih. Hannirese nin lôm kâra mi chu nin jêk rang nimak mo? Pathien lekhabu'n, “Mi saloi hah nin pâl renga khâipai roi,” ati anghan."}]}