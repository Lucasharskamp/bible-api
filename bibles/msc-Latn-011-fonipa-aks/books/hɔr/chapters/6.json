{"data":[{"book":"HƆR","chapter":"6","verse":"1","text":"Allabatala ka a fɔ Musa yɛ ko: «N kɛtɔ mɛn kɛla Ferawuna la, i jɛrɛ ri wo yen i ɲa la sisen. N di a diyagboya n na sebaya a la fɔɔ a ri Isirayɛlika bila. Ɔɔn, n di a diyagboya n na sebaya a la fɔɔ a ri ii gbɛn ka ii labɔ a la jamana kɔndɔ.»"},{"book":"HƆR","chapter":"6","verse":"2","text":"Alla ka a fɔ Musa yɛ fanan ko: «Nde le Allabatala ri."},{"book":"HƆR","chapter":"6","verse":"3","text":"N ka n jɛrɛ yiraka Iburahima ni Isiyaka ni Yakuba la, ka a fɔ ii yɛ ko n ye Alla Sebɛɛtii le ri, kɔni n tɔɔ mɛn ye Allabatala ri, ii ma n lɔn tɔɔ wo la."},{"book":"HƆR","chapter":"6","verse":"4","text":"N ka teriya sidi ii yɛ ko n di Kanaan jamana di ii ma, ii siini tɛrɛ londanya la jamana mɛn dɔ."},{"book":"HƆR","chapter":"6","verse":"5","text":"Nba, sisen n da Isirayɛlika kurun kan mɛn, baa ii bilani jɔnya rɔ Misirankailu bolo. N ka teriya mɛn sidi, n hankili ye wo rɔ."},{"book":"HƆR","chapter":"6","verse":"6","text":"«Wo le rɔ, i ye wa a fɔ Isirayɛlika yɛ ko: ‹Nde le Allabatala ri. Misirankailu ra diyagboya baara mɛn la ai kan, ko n kɛtɔ ai bɔla wo rɔ. Ko n di ai labɔ Misirankailu bolo, sa ai kana to woilu la jɔnya wo rɔ butun. Ko n di ai kunka n na sebaya ba la, ka Misirankailu la kɛwaliilu hakɛ bɔ ii rɔ."},{"book":"HƆR","chapter":"6","verse":"7","text":"Ko n di Isirayɛlika kɛ n na mɔɔilu ri. Ko n di kɛ ai Maari Alla ri. Ko ai ri a lɔn ko n ye ai Maari Allabatala de ri, mɛn ye ai labɔla diyagboya baara rɔ Misirankailu bolo."},{"book":"HƆR","chapter":"6","verse":"8","text":"Ko n ka n kali Iburahima ni Isiyaka ni Yakuba yɛ n bolo layɛlɛnin, ko n di jamana mɛn di ii ma, ko n di ai ladon jamana wo kɔndɔ. Ko n di jamana wo kɛ ai ta ri. Nde le Allabatala ri.›»"},{"book":"HƆR","chapter":"6","verse":"9","text":"Nba, Musa wara kuma wo fɔ Isirayɛlika yɛ, kɔni woilu jiitɛɛni tɛrɛ kojuuya ii la jɔnya gbɛlɛnya bolo ma. Wo rɔ, ii ma sɔn lala a la kumakan na."},{"book":"HƆR","chapter":"6","verse":"10","text":"Awa, Allabatala ka a fɔ Musa yɛ ikɔ tuun ko:"},{"book":"HƆR","chapter":"6","verse":"11","text":"«I ye wa a fɔ Misiran mansa Ferawuna yɛ ko a ye Isirayɛlika bila sa ii ri bɔ a la jamana rɔ.»"},{"book":"HƆR","chapter":"6","verse":"12","text":"Musa ka Allabatala jabi: «Ni Isirayɛlika ma sɔn n na kuma ma. Ferawuna ri sɔn n na kuma ma wo rɔ wa? Wo kuma tɛ, baa nde ma kusan kumala.»"},{"book":"HƆR","chapter":"6","verse":"13","text":"Allabatala kɔnin kumara Musa ni Haruna yɛ Isirayɛlika ni Misiran mansa Ferawuna la ko rɔ. A ka a fɔ ko ii ye Isirayɛlika labɔ Misiran."},{"book":"HƆR","chapter":"6","verse":"14","text":"Isirayɛlika denbaya la kuntiilu tɔɔ le ɲin di."},{"book":"HƆR","chapter":"6","verse":"15","text":"Simeyɔn dencɛilu tɔɔ le ten: Jɛmuwɛli, Jamin, Owadi, Jakin, Sohari, a ni Sawuli. Sawuli na tɛrɛ ye Kanaanka le ri. Nba, Simeyɔn bɔnsɔn de ɲin di."},{"book":"HƆR","chapter":"6","verse":"16","text":"Isirayɛli dencɛ Lebi ka san kɛmɛ ni san bisawa ni san wɔrɔnwula le sɔrɔn. Wo dencɛilu tɔɔ le ko Kerisɔn ni Kohati ni Merari."},{"book":"HƆR","chapter":"6","verse":"17","text":"Kerisɔn dencɛilu tɛrɛ ye Libini ni Simeyi ri, wo bɛɛ ni a denbayala."},{"book":"HƆR","chapter":"6","verse":"18","text":"Kohati dencɛilu tɔɔ le ɲin di: Amuramu, Isehari, Heburɔn, a ni Usiyɛli. Kohati ka san kɛmɛ ni san bisawa a ni san sawa le sɔrɔn."},{"book":"HƆR","chapter":"6","verse":"19","text":"Merari dencɛilu tɛrɛ ye Mahili ni Musi ri. Nba, woilu bɛɛ tɛrɛ ye Lebi bɔnsɔn mɔɔ le ri."},{"book":"HƆR","chapter":"6","verse":"20","text":"Amuramu ka a tɛnɛnmuso Jokebɛdi furu. Wo ka dencɛ fila sɔrɔn a yɛ, mɛnilu ye Haruna ni Musa ri. Amuramu ka san kɛmɛ ni san bisawa ni san wɔrɔnwula le sɔrɔn."},{"book":"HƆR","chapter":"6","verse":"21","text":"Isehari dencɛilu tɛrɛ ye Kora ni Nɛfɛki ni Sikiri ri."},{"book":"HƆR","chapter":"6","verse":"22","text":"Usiyɛli dencɛilu tɛrɛ ye Misayɛli ni Elisafan ni Sitiri ri."},{"book":"HƆR","chapter":"6","verse":"23","text":"Haruna ka Aminadabu denmuso Eliseba le furu, mɛn ye Nasɔn dɔɔmuso ri. Eliseba ka dencɛ naanin sɔrɔn Haruna yɛ. Woilu tɔɔ ko Nadabu ni Abihu ni Elasari a ni Itamari."},{"book":"HƆR","chapter":"6","verse":"24","text":"Kora dencɛilu tɛrɛ ye Asiri ni Elakana ni Abiyasafu ri. Kora la bɔnsɔn le ɲin di."},{"book":"HƆR","chapter":"6","verse":"25","text":"Haruna dencɛ Elasari ka Putiyɛli denmuso do furu. Wo ka dencɛ sɔrɔn a yɛ, mɛn tɔɔ ko Finehasi."},{"book":"HƆR","chapter":"6","verse":"26","text":"Allabatala kumara Haruna ni Musa woilu le yɛ, ka a fɔ ii yɛ ko ii ye Isirayɛlika labɔ Misiran ikomin kɛlɛden dɛkuru."},{"book":"HƆR","chapter":"6","verse":"27","text":"Musa ni Haruna le wara ka a fɔ Misiran mansa Ferawuna yɛ ko a ye Isirayɛlika bila sa ii ri bɔ a la jamana rɔ."},{"book":"HƆR","chapter":"6","verse":"28","text":"Nba, Allabatala kumara Musa yɛ Misiran tuma mɛn na,"},{"book":"HƆR","chapter":"6","verse":"29","text":"a ka a fɔ a yɛ ko: «Nde le Allabatala ri. N kɛtɔ fen fen fɔla i yɛ, i ye wa wo fɔ Misiran mansa Ferawuna yɛ.»"},{"book":"HƆR","chapter":"6","verse":"30","text":"Wo tuma, Musa ka Allabatala jabi: «Nde ma kusan kumala. Nfenna Ferawuna ri a tolo malɔ nde la wa?»"}]}