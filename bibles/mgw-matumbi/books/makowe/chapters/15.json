{"data":[{"book":"Makowe","chapter":"15","verse":"1","text":"Bai, bandu bi'ngi' pabaaikite Antiokia bu'ka ku Yudea, ngabatumbwa kwayi'gana balu' babau'bi'lile kababaya, “Manaitei mwaba mwangainilwa kati mwaibayilwe musalya ya Musa, mwakosopolelwali.”"},{"book":"Makowe","chapter":"15","verse":"2","text":"Bai, Pauli na Balanaba ngabataukana nabo mulikowe li', kwa nyo api'ndo ngabaasawa Pauli, Balanaba, na aumini nsi'si' ba kanisa li'lu' lya Antiokia bayende ku Yelusalemu bonagana na balu' atumilwe na api'ndo kwa likowe lyo."},{"book":"Makowe","chapter":"15","verse":"3","text":"Bai, aumini baatikwayabuya, nabembe ngabatyangilya Foinike na Samalia. Ku'lu', baawanikie bandu bangali Ayahudi mwabanng'alambuki Nnu'ngu', na makowe go gaatikwapulaisa muno boti babau'bi'lile."},{"book":"Makowe","chapter":"15","verse":"4","text":"Pabaaikite ku Yelusalemu, baakemilwe na aumini atumilwe na api'ndo. Nabembe ngabapeya abali ya goti Nnu'ngu' gaapangite pamope nabo."},{"book":"Makowe","chapter":"15","verse":"5","text":"Lakini aumini bi'ngi' babaabile ba kipi'nga sa Mafalisayo baatiyi'ma kababaya, “Ipalikwa bandu bangali Ayahudi bainilwe no yi'ganilwa kwikoleya salya ya Musa.”"},{"book":"Makowe","chapter":"15","verse":"6","text":"Bai, atumilwe na api'ndo ba kanisa baatami kitamo so pekeseni likowe lyo."},{"book":"Makowe","chapter":"15","verse":"7","text":"Ntau pauyendelyage, Petili ngayi'ma kabaya, “Mwalongo aumini ayangu' mwenga mutangite panga kwai'mbu' Nnu'ngu' aanisawi nenga nkati yinu nibaye abali inannoga kwa bandu bangali Ayahudi, li'nga bapate yu'wa no u'bi'lya."},{"book":"Makowe","chapter":"15","verse":"8","text":"Na Nnu'ngu', ywatangite myoyo ya bandu, aalayite mwaayi'ki'tile kwa kwapeya bembe Loo Mpeleteu kati mwatupei twenga."},{"book":"Makowe","chapter":"15","verse":"9","text":"Nnu'ngu' aabawili pakati yitu na bembe, aaipeletiye myoyo yabe kwa mwanjaa baatikumwu'bi'lya."},{"book":"Makowe","chapter":"15","verse":"10","text":"Bai, kwa ki'li' kumpaya Nnu'ngu' kwa kwatwi'ka aumini kigombo kitopau, au'ku' bitu wala twenga twakombwili kukipu'twa?"},{"book":"Makowe","chapter":"15","verse":"11","text":"Kaneibe nyo, ila tuu'bi'lya panga twenga kati bembe tukosopolelwa kwa ndi'la ya ngu'ngu' ya Bwana Yesu.”"},{"book":"Makowe","chapter":"15","verse":"12","text":"Kitamo soti satami liki, kabaapi'kania Balanaba na Pauli kabaawanikia mangelongelo goti Nnu'ngu' gaapangite kwo pi'tya bembe kwa bandu bangali Ayahudi."},{"book":"Makowe","chapter":"15","verse":"13","text":"Pabaayomwi longela Yakobi ngabaya, “Mwalongo bangu', munipi'kani!"},{"book":"Makowe","chapter":"15","verse":"14","text":"Simoni aawanikiye apo patumbu Nnu'ngu' mwaapangile bandu bangali Ayahudi, ngaasawa bi'ngi' babe bandu bake."},{"book":"Makowe","chapter":"15","verse":"15","text":"Likowe li'no ngaliyi'ki'tyana na mayi'gi'yo ga alondoli ba Nnu'ngu' kati Maandiko Mapeleteu mwagalongela."},{"book":"Makowe","chapter":"15","verse":"16","text":"‘Bu'ka pa makowe ga nalu'a ki'li'bu'ka"},{"book":"Makowe","chapter":"15","verse":"17","text":"Li'nga bandu bi'ngi' boti,"},{"book":"Makowe","chapter":"15","verse":"18","text":"Amo nga mwalongela Bwana,"},{"book":"Makowe","chapter":"15","verse":"19","text":"“Kwa nyo pala kwangu' kanetwaauye bandu bangali Ayahudi babanng'alambukya Nnu'ngu'."},{"book":"Makowe","chapter":"15","verse":"20","text":"Ila twapeleki balua ya kwabakia panga kanebapange upege, kanebalye ilyo yaibi'ki'lilwe kwa inyago, kanebalye kinyama sosoti sakipopotolilwe wala nywa myai."},{"book":"Makowe","chapter":"15","verse":"21","text":"Kwa mwanjaa bu'ka kwai'mbu' salya ya Musa yabile kaialilwa muilambo yoti no somelwa mumayumba ga kunnu'ba Nnu'ngu' kila Sabato.”"},{"book":"Makowe","chapter":"15","verse":"22","text":"Atumilwe, api'ndo, na aumini boti baamwile kwasawa bandu nkati yabe na kwatuma Antiokia pamope na Pauli na Balanaba. Bai, ngabaasawa Yuda Balsaba na Sila babaabile alongosi ba au'bi'lya."},{"book":"Makowe","chapter":"15","verse":"23","text":"Nabembe ngabaatuma na balua yaiandikilwe nyinya."},{"book":"Makowe","chapter":"15","verse":"24","text":"Tuyu'wine panga bandu bi'ngi' bu'ka ku'no kwitu baatikunsuluya mwenga kwa mayi'gi'yo gabe, baipangite myoyo yinu ibe na kyukala. Lakini baapangite nyo wangali yi'ki'ti'lwa na ywoywoti bu'ka kwitu."},{"book":"Makowe","chapter":"15","verse":"25","text":"Kwa nyo tuyi'ki'tyaniye kwa pamope kwasawa bandu nsi'si' na kwatuma kwinu pamope na batwapendile Balanaba na Pauli,"},{"book":"Makowe","chapter":"15","verse":"26","text":"babaayi'ki'ti ata waa kwa mwanjaa ya lina lya Bwana witu Yesu Kilisitu."},{"book":"Makowe","chapter":"15","verse":"27","text":"Kwa nyo twatuma Yuda na Sila kwinu babalu'a kummakia bene aga gatumwandikyanga."},{"book":"Makowe","chapter":"15","verse":"28","text":"Bai, Loo Mpeleteu na twenga tuyi'ki'tyaniye kanetwatwi'ke kigombo pi'ti'li'ki'ya pa makowe aga gangama."},{"book":"Makowe","chapter":"15","verse":"29","text":"Kanemupange upege, kanemulye ilyo yaibi'ki'lilwe kwa inyago, kanemulye kinyama sosoti sakipopotolilwe wala nywa myai. Mwapanga kinannoga mana mwakotoka panga go. Muyumukage!”"},{"book":"Makowe","chapter":"15","verse":"30","text":"Bu'ka pa kwalaga, abo bandu baayi'i Antiokia akwo baakemite kitamo sa aumini, ngabaapeya yo balua."},{"book":"Makowe","chapter":"15","verse":"31","text":"Pabaaisomike ayo balua, mayi'gi'yo gake gaatikwasenga ngabapulaika muno."},{"book":"Makowe","chapter":"15","verse":"32","text":"Yuda na Sila, babaai alondoli ba Nnu'ngu', baatilongela na abo alongo aumini kwa mayi'gi'yo maingi, kabaasenga na kwakangamaya."},{"book":"Makowe","chapter":"15","verse":"33","text":"Bu'ka po tama kwo kwa masu'ba nsi'si', alongo ba Antiokia baatikwalaga kababaya, “Yendage, mwakimambwiga bitu.” Bu'kapo baaki'li'bu'ki kwa balu' babaatumike."},{"book":"Makowe","chapter":"15","verse":"35","text":"Lakini Pauli na Balanaba baaigali kwo Antiokia kwa masu'ba, ngabayi'gana no ala liyi'gi'yo lya Bwana, pamope na bandu bi'ngi' baingi."},{"book":"Makowe","chapter":"15","verse":"36","text":"Bu'ka pa masu'ba maingi Pauli aammakie Balanaba, “Tuki'li'bu'ke tukaakabwe balu' alongo mu kila kilambo satualite liyi'gi'yo lya Bwana, tukaalole mwabayendelya.”"},{"book":"Makowe","chapter":"15","verse":"37","text":"Balanaba apalage bampu'twe na Yoani Maluko."},{"book":"Makowe","chapter":"15","verse":"38","text":"Lakini Pauli aapendili kumpu'twa Yoani Maluko kwa mwanjaa patumbu aatikwaleka ku'lu' Pamfilia no kana kwayangatiya lyengo lyabe."},{"book":"Makowe","chapter":"15","verse":"39","text":"Bai, kwapitike na ntau kati yabe, ngabalekangana. Balanaba ngantola Yoani Maluko, ngabau'bu'ka meli yenda Kuplo."},{"book":"Makowe","chapter":"15","verse":"40","text":"Naywembe Pauli ngaansawa Sila. Bu'kapo, alongo ba pandu palu' ngabaalu'bya uli'nda wa ngu'ngu' ya Bwana, ngababu'ka."},{"book":"Makowe","chapter":"15","verse":"41","text":"Mumwanja wo aapi'ti Silia na Kilikia, kaikangamaya imani ya bandu mumakanisa."}]}