{"data":[{"book":"۱-تیمُتھیُس","chapter":"3","verse":"1","text":"یہ بات یقینی ہے کہ جو جماعت کا نگران بننا چاہتا ہے وہ ایک اچھی ذمہ داری کی آرزو رکھتا ہے۔"},{"book":"۱-تیمُتھیُس","chapter":"3","verse":"2","text":"لازم ہے کہ نگران بےالزام ہو۔ اُس کی ایک ہی بیوی ہو۔ وہ ہوش مند، سمجھ دار،3‏:2 سمجھ دار: یونانی لفظ میں ضبطِ نفس کا عنصر بھی پایا جاتا ہے۔  شریف، مہمان نواز اور تعلیم دینے کے قابل ہو۔"},{"book":"۱-تیمُتھیُس","chapter":"3","verse":"3","text":"وہ شرابی نہ ہو، نہ لڑاکا بلکہ نرم دل اور امن پسند۔ وہ پیسوں کا لالچ کرنے والا نہ ہو۔"},{"book":"۱-تیمُتھیُس","chapter":"3","verse":"4","text":"لازم ہے کہ وہ اپنے خاندان کو اچھی طرح سنبھال سکے اور کہ اُس کے بچے شرافت کے ساتھ اُس کی بات مانیں۔"},{"book":"۱-تیمُتھیُس","chapter":"3","verse":"5","text":"کیونکہ اگر وہ اپنا خاندان نہ سنبھال سکے تو وہ کس طرح اللہ کی جماعت کی دیکھ بھال کر سکے گا؟"},{"book":"۱-تیمُتھیُس","chapter":"3","verse":"6","text":"وہ نومرید نہ ہو ورنہ خطرہ ہے کہ وہ پھول کر ابلیس کے جال میں اُلجھ جائے اور یوں اُس کی عدالت کی جائے۔"},{"book":"۱-تیمُتھیُس","chapter":"3","verse":"7","text":"لازم ہے کہ جماعت سے باہر کے لوگ اُس کی اچھی گواہی دے سکیں، ایسا نہ ہو کہ وہ بدنام ہو کر ابلیس کے پھندے میں پھنس جائے۔"},{"book":"۱-تیمُتھیُس","chapter":"3","verse":"8","text":"اِسی طرح جماعت کے مددگار بھی شریف ہوں۔ وہ ریاکار نہ ہوں، نہ حد سے زیادہ مَے پئیں۔ وہ لالچی بھی نہ ہوں۔"},{"book":"۱-تیمُتھیُس","chapter":"3","verse":"9","text":"لازم ہے کہ وہ صاف ضمیر رکھ کر ایمان کی پُراسرار سچائیاں محفوظ رکھیں۔"},{"book":"۱-تیمُتھیُس","chapter":"3","verse":"10","text":"یہ بھی ضروری ہے کہ اُنہیں پہلے پرکھا جائے۔ اگر وہ اِس کے بعد بےالزام نکلیں تو پھر وہ خدمت کریں۔"},{"book":"۱-تیمُتھیُس","chapter":"3","verse":"11","text":"اُن کی بیویاں بھی شریف ہوں۔ وہ بہتان لگانے والی نہ ہوں بلکہ ہوش مند اور ہر بات میں وفادار۔"},{"book":"۱-تیمُتھیُس","chapter":"3","verse":"12","text":"مددگار کی ایک ہی بیوی ہو۔ لازم ہے کہ وہ اپنے بچوں اور خاندان کو اچھی طرح سنبھال سکے۔"},{"book":"۱-تیمُتھیُس","chapter":"3","verse":"13","text":"جو مددگار اچھی طرح اپنی خدمت سنبھالتے ہیں اُن کی حیثیت بڑھ جائے گی اور مسیح عیسیٰ پر اُن کا ایمان اِتنا پختہ ہو جائے گا کہ وہ بڑے اعتماد کے ساتھ زندگی گزار سکیں گے۔"},{"book":"۱-تیمُتھیُس","chapter":"3","verse":"14","text":"اگرچہ مَیں جلد آپ کے پاس آنے کی اُمید رکھتا ہوں توبھی آپ کو یہ خط لکھ رہا ہوں۔"},{"book":"۱-تیمُتھیُس","chapter":"3","verse":"15","text":"لیکن اگر دیر بھی لگے تو یہ پڑھ کر آپ کو معلوم ہو گا کہ اللہ کے گھرانے میں ہمارا برتاؤ کیسا ہونا چاہئے۔ اللہ کا گھرانا کیا ہے؟ زندہ خدا کی جماعت، جو سچائی کا ستون اور بنیاد ہے۔"},{"book":"۱-تیمُتھیُس","chapter":"3","verse":"16","text":"یقیناً ہمارے ایمان کا بھید عظیم ہے۔"}]}