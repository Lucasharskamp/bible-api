{"data":[{"book":"1 Timothy","chapter":"5","verse":"1","text":"Goe hudee helekai daamaha gi nia daane mmaadua, leelee haga balabala be do helehelekai gi do damana donu. Duguina nia dama daane be nia duaahina ni oou."},{"book":"1 Timothy","chapter":"5","verse":"2","text":"Duguina nia ahina mmaadua be nia dinana ni oou, ge nia dama ahina be nia duaahina ahina ni oou gi nia hangaahai madammaa."},{"book":"1 Timothy","chapter":"5","verse":"3","text":"Hagalabagau ina nia ahina guu mmade nadau lodo ala e noho nadau dina."},{"book":"1 Timothy","chapter":"5","verse":"4","text":"Maa di ahina guu made dono lodo, ana dama be nia dama o ana dama i golo, digaula gi kabee ina i mua di nadau hai e hagagila aga nadau duhongo hegau daumaha ang gi nadau beneinei, ma gaa hai beenei, digaula ne hui gi muli gi nadau maadua mo nadau maadua mmaadua, idimaa deenei di mee a God e manawa tene ginai."},{"book":"1 Timothy","chapter":"5","verse":"5","text":"Di ahina guu made dono lodo, e noho dono dina, deai dana dama belee hagamaamaa ia ai, gei ia gu hagadagadagagee hua gi God, gei e hai dalodalo ang gi God i di hagamaamaa i di boo mo di aa."},{"book":"1 Timothy","chapter":"5","verse":"6","text":"Gei di ahina guu made dono lodo gaa hai hua go dono tenetene huaidu, ma e aha mee mouli, gei mee guu lawa di made."},{"book":"1 Timothy","chapter":"5","verse":"7","text":"Hagi anga ina nia agoago aanei gi digaula, gi de hagahuaidu hua ginaadou go tangada."},{"book":"1 Timothy","chapter":"5","verse":"8","text":"Maa tangada ga hagalee madamada humalia i ono gau, gei e donu go digau o dono hale donu, mee ne haga deiloo di hagadonu, gu koia ne huaidu laa hongo digau ala e de hagadonu."},{"book":"1 Timothy","chapter":"5","verse":"9","text":"Hudee hihia di ingoo o di ahina dela guu made dono lodo gi lodo di beebaa o nia ahina guu mmade nadau lodo, maa mee digi modoono ono ngadau. Mee e mee hua di hihi dono ingoo, maa mee ne hai hua dono lodo hagadahi,"},{"book":"1 Timothy","chapter":"5","verse":"10","text":"be guu dele humalia dono ingoo i ana hegau humalia beenei: mee ne aago humalia ana dama, ge e benebene digau mai i daha gi lodo dono hale, ge e tono nia wae nia dama a God, mo di hagamaamaa digau ala e haingadaa, gei ana hegau ala e hai la go nia mee huogodoo ala e humalia."},{"book":"1 Timothy","chapter":"5","verse":"11","text":"Hudee hihia nia ingoo nia dama ahina ne mmade nadau lodo; idimaa maa digaula ga hiihai bolo ginaadou e hai lodo, digaula gaa huli gi daha mo Christ,"},{"book":"1 Timothy","chapter":"5","verse":"12","text":"gaa hai ginaadou gii hala, gaa oho nadau hagababa ala guu lawa di hai gi Mee i mua."},{"book":"1 Timothy","chapter":"5","verse":"13","text":"Digaula guu kabe di hagauwwou di madagoaa i nadau hagadau i nia hale, di mee mada huaidu, digaula guu kabe di hai tamu, haga deaadee mee, ge hagabooboo i nia mee hagalee humalia belee helehelekai ai."},{"book":"1 Timothy","chapter":"5","verse":"14","text":"Deelaa laa, gei au e hiihai gi nia dama ahina ala guu mmade nadau lodo, bolo digaula gii hai nadau lodo, gii hai nadau dama, benebene nadau hale, gi dee dugu anga hua di madagoaa humalia gi tadau hagadaumee e helekai huaidu i gidaadou."},{"book":"1 Timothy","chapter":"5","verse":"15","text":"Idimaa, hunu ahina beelaa guu kili nadau hagadonu gi daha, gu daudali a Setan."},{"book":"1 Timothy","chapter":"5","verse":"16","text":"Maa di ahina hagadonu ga iai ana ahina guu mmade nadau lodo i dono baahi, gei ia gi benabena ina digaula, gi de haga daadaamee hua di nohongo dabu, e madamada humalia nia ahina ala e noho nadau dina."},{"book":"1 Timothy","chapter":"5","verse":"17","text":"Digau mmaadua daumaha ala e hai nadau hegau humalia di dagi di nohongo dabu, e hai loo gii kumi nia hui koia e llauehe, gei e donu la go digau ala e ngalua hagamahi di nadau helehelekai ge e agoago."},{"book":"1 Timothy","chapter":"5","verse":"18","text":"Idimaa, di Beebaa Dabu e helekai boloo,"},{"book":"1 Timothy","chapter":"5","verse":"19","text":"Goe hudee hagalongo gi nia hagahuaidu ala e hai i di gili tangada madua daumaha, be go di maa hua ne hagamodongoohia go nia daangada hagadootonu dogolua be dogodolu.5.19 Deuteronomy 17.6; 19.15"},{"book":"1 Timothy","chapter":"5","verse":"20","text":"Wou hua haga mmaa gi digau ala e hai nia huaidu, gi mmaadagu digau ala i golo."},{"book":"1 Timothy","chapter":"5","verse":"21","text":"Au e hagamahi e haga modongoohia adu gi di goe i mua nnadumada o God mo Jesus Christ, mo digau di langi haga madagu, bolo goe gi hagalongo gi nia agoago aanei, gei goe hudee hilihili dangada i au hegau ala e hai."},{"book":"1 Timothy","chapter":"5","verse":"22","text":"Goe hudee haga lellele di hagadabu dau dangada gi nia hegau o Tagi, hudee heia nia huaidu nia daangada ala e hai. Gei goe gii bida mouli madammaa."},{"book":"1 Timothy","chapter":"5","verse":"23","text":"Hudee inu hua nia wai, inu dulii nia waini labelaa, e hagahumalia do huaidina, i di goe dela e magimagi."},{"book":"1 Timothy","chapter":"5","verse":"24","text":"Nia huaidu hunu gau e kila mai, nadau huaidu e hula i nadau mua, e hagi aga ginaadou. Nia huaidu hunu gau e kila aga maalia."},{"book":"1 Timothy","chapter":"5","verse":"25","text":"E hai gadoo be nia hegau humalia ala koia e kila mai haga mmaa, ge nia hegau humalia ala hagalee loo e modongoohia, la deemee di nngala."}]}