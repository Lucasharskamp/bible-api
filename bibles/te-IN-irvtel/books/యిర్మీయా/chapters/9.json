{"data":[{"book":"యిర్మీయా","chapter":"9","verse":"1","text":"నా తల జలమయంగా నా కళ్ళు కన్నీటి ఊటగా ఉండు గాక."},{"book":"యిర్మీయా","chapter":"9","verse":"2","text":"నా ప్రజలంతా వ్యభిచారులు, ద్రోహుల గుంపులాగా ఉన్నారు."},{"book":"యిర్మీయా","chapter":"9","verse":"3","text":"విల్లును వంచినట్టుగా వారు తమ నాలుకను అబద్ధమాడడానికి వంచుతారు. ఈ భూమిపై వారు నమ్మదగిన వారు కాదు. వారు ఒకటి తరవాత మరొకటి చెడుకార్యాలు జరిగిస్తున్నారు. “నేను ఎవరో వారు ఎరుగరు” అని యెహోవా చెబుతున్నాడు."},{"book":"యిర్మీయా","chapter":"9","verse":"4","text":"మీలో ప్రతివాడూ తన పొరుగువాడి విషయంలో జాగ్రత్తగా ఉండాలి."},{"book":"యిర్మీయా","chapter":"9","verse":"5","text":"ప్రతివాడూ సత్యం చెప్పకుండా తన పొరుగువాడిని మోసం చేస్తాడు. అక్రమం జరిగించడం వారికి అలవాటై పోయింది. ఎంతసేపూ ఎదుటి వారిలో తప్పులు పట్టాలని చూస్తారు."},{"book":"యిర్మీయా","chapter":"9","verse":"6","text":"కపటం మధ్యలో నువ్వు నివసిస్తున్నావు. వారి కపటంలో వారు నన్ను తెలుసుకోలేక పోతున్నారు. ఇదే యెహోవా వాక్కు."},{"book":"యిర్మీయా","chapter":"9","verse":"7","text":"కాబట్టి సేనల ప్రభువు యెహోవా చెప్పేదేమంటే, చూడూ, నేను వారిని లోహం లాగా కరిగించి పరీక్షించబోతున్నాను. వారికి ఇంతకంటే మరేమి చెయ్యను?"},{"book":"యిర్మీయా","chapter":"9","verse":"8","text":"వారి నాలుక పదును పెట్టిన బాణం, అది కపటమే పలుకుతుంది."},{"book":"యిర్మీయా","chapter":"9","verse":"9","text":"ఈ సంగతులు తెలిసీ నేను వారిని శిక్షించకూడదా?"},{"book":"యిర్మీయా","chapter":"9","verse":"10","text":"పర్వతాల గురించి ఏడుస్తాను, విలాప గీతం ఆలపిస్తాను. వాటి మేతస్థలాల గురించి రోదిస్తాను."},{"book":"యిర్మీయా","chapter":"9","verse":"11","text":"యెరూషలేమును పాడుదిబ్బగా నక్కల నివాసంగా చేస్తాను."},{"book":"యిర్మీయా","chapter":"9","verse":"12","text":"ఈ సంగతిని అర్థం చేసుకోగల జ్ఞానం ఎవరికుంది? దాన్ని వివరించడానికి యెహోవా ఎవరికి తన నోటి మాట ఇచ్చాడు?"},{"book":"యిర్మీయా","chapter":"9","verse":"13","text":"యెహోవా చెప్పేదేమంటే, “దానికి కారణం, వారు నా మాట వినలేదు, నా ధర్మశాస్త్రాన్ని అనుసరించకుండా తోసిపుచ్చారు."},{"book":"యిర్మీయా","chapter":"9","verse":"14","text":"తమ హృదయంలోని మూర్ఖత్వం ప్రకారం చేశారు. తమ పూర్వికుల దగ్గర నేర్చుకున్నట్టు బయలు దేవుళ్ళను పూజించారు. అందుకే వారి దేశం పాడైపోయింది.”"},{"book":"యిర్మీయా","chapter":"9","verse":"15","text":"సైన్యాల ప్రభువు, ఇశ్రాయేలు దేవుడు అయిన యెహోవా చెప్పేదేమంటే, “నేను ఈ ప్రజలు చేదుకూరలు తినేలా చేస్తాను. విషజలం తాగిస్తాను."},{"book":"యిర్మీయా","chapter":"9","verse":"16","text":"వారు గానీ, వారి పూర్వికులు గానీ ఎరగని జాతి ప్రజల్లోకి వారిని చెదరగొడతాను. వారు పూర్తిగా నాశనం అయ్యేవరకూ వారి పైకి ఖడ్గం పంపుతాను.”"},{"book":"యిర్మీయా","chapter":"9","verse":"17","text":"సేనల ప్రభువైన యెహోవా చెప్పేదేమంటే “ఆలోచించండి. రోదనం చేసే స్త్రీలను వెతికి వారిని పిలిపించండి."},{"book":"యిర్మీయా","chapter":"9","verse":"18","text":"మనం కన్నీళ్లు విడిచేలా, మన కనురెప్పల నుండి నీళ్లు కారిపోయేలా వారు త్వరగా వచ్చి రోదన ధ్వని చేయమని చెప్పండి.”"},{"book":"యిర్మీయా","chapter":"9","verse":"19","text":"“మనం నాశనమయ్యాం, చాలా అవమానానికి గురయ్యాం. వారు మన ఇళ్ళను కూలదోశారు."},{"book":"యిర్మీయా","chapter":"9","verse":"20","text":"స్త్రీలారా, యెహోవా మాట వినండి. ఆయన నోటి నుండి వచ్చే సందేశాలను జాగ్రత్తగా ఆలకించండి."},{"book":"యిర్మీయా","chapter":"9","verse":"21","text":"మరణం మన ఇంటి కిటికీల గుండా ఎక్కుతూ ఉంది. మన రాజభవనాల్లో అడుగు పెడుతూ ఉంది."},{"book":"యిర్మీయా","chapter":"9","verse":"22","text":"యెహోవా చెప్పేదేమంటే “పొలాల్లో పేడ పడేలా, కోతపనివారి వెనక పనలు పడేలా మనుషుల శవాలు కూలుతాయి."},{"book":"యిర్మీయా","chapter":"9","verse":"23","text":"యెహోవా చెప్పేదేమంటే “తెలివైనవాడు తన తెలివిని బట్టీ బలవంతుడు తన బలాన్ని బట్టీ గర్వించకూడదు. అలాగే ధనవంతుడు తన ఆస్తిని బట్టి గర్వించకూడదు."},{"book":"యిర్మీయా","chapter":"9","verse":"24","text":"దేనిలో అతిశయించాలంటే, ఈ భూమి మీద కృప చూపుతూ నీతి న్యాయాలు జరిగిస్తున్న యెహోవాను నేనే అని గ్రహించి నన్ను పరిశీలనగా తెలుసుకోవడంలోనే అతిశయించాలి."},{"book":"యిర్మీయా","chapter":"9","verse":"25","text":"యెహోవా చెప్పేదేమంటే “అన్యజాతి ప్రజలు సున్నతి పొందలేదు. ఇశ్రాయేలీయులేమో హృదయ సంబంధమైన సున్నతి పొందలేదు. కాబట్టి రాబోయే రోజుల్లో సున్నతి పొందని వారినీ, పొందిన వారినీ కలిపి శిక్షిస్తాను."},{"book":"యిర్మీయా","chapter":"9","verse":"26","text":"అంటే ఐగుప్తు వారు, యూదులు, ఎదోమీయులు, అమ్మోనీయులు, మోయాబీయులు, ఎడారిలో నివసిస్తూ తమ గడ్డాలు చెంపలపై గొరిగించుకునేవారు, వీరందరినీ నేను శిక్షిస్తాను.”"}]}