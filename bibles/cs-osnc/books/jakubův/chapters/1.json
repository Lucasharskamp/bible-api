{"data":[{"book":"Jakubův","chapter":"1","verse":"1","text":"Milí bratři, ať žijete kdekoliv, přijměte pozdrav od Jakuba, služebníka Boha a Pána Ježíše Krista."},{"book":"Jakubův","chapter":"1","verse":"2-4","text":"Vím, že máte mnoho nesnází a pokušení. Radujte se z toho, protože čím obtížnější bude cesta vaší víry, tím více poroste vaše vytrvalost. Když ve všem obstojíte, stanete se skutečně zralými křesťany."},{"book":"Jakubův","chapter":"1","verse":"5","text":"Nevíte-li, jak si počínat, žádejte Boha o moudrost a on vám ji dá štědře a rád."},{"book":"Jakubův","chapter":"1","verse":"6","text":"Proste o ni s důvěrou a bez pochyb. Ten, kdo pochybuje, podobá se mořské vlně hnané a zmítané větrem."},{"book":"Jakubův","chapter":"1","verse":"7-8","text":"Takový člověk je rozpolcený a jeho rozhodnutí jsou nestálá. Kdo neprosí s vírou, nemůže očekávat od Pána odpověď."},{"book":"Jakubův","chapter":"1","verse":"9-10","text":"Křesťan, který nemá významné postavení v tomto světě, ať si je vědom bezvýznamnosti svého bohatství,"},{"book":"Jakubův","chapter":"1","verse":"11","text":"neboť pro Pána je pomíjivé právě tak jako květina, která v prudkém letním žáru uvadne a ztratí květy. Vždyť i nejvýznamnější člověk se vším, co vykonal, jednou vezme za své."},{"book":"Jakubův","chapter":"1","verse":"12","text":"Dobře bude tomu, kdo obstojí ve zkouškách. Jako odměnu obdrží život, který Pán slíbil těm, kdo ho milují."},{"book":"Jakubův","chapter":"1","verse":"13","text":"Uvědomte si, že žádné pokušení ke zlému nepřichází od Boha. Bohu je totiž každé zlo odporné a nikoho ke zlu nenavádí."},{"book":"Jakubův","chapter":"1","verse":"14","text":"Pokušení pochází z našich vlastních myšlenek a zlých tužeb."},{"book":"Jakubův","chapter":"1","verse":"15","text":"Zlé myšlenky jsou zárodkem hříchu a hřích vede k rozkladu a smrti."},{"book":"Jakubův","chapter":"1","verse":"16","text":"Nedejte se oklamat, milí bratři!"},{"book":"Jakubův","chapter":"1","verse":"17","text":"Všechno, co je dobré a dokonalé, pochází od Boha. On sice stvořil střídání světla a tmy, ale u něho samého není kolísání mezi dobrem a zlem."},{"book":"Jakubův","chapter":"1","verse":"18","text":"Ze své dobré vůle otevírá v Ježíši Kristu dveře do života a vy jste první, kdo jimi vešli."},{"book":"Jakubův","chapter":"1","verse":"19","text":"Drazí, nezapomeňte, že člověk má vždy s ochotou naslouchat, s rozvahou mluvit a nemá se dát vyprovokovat k hněvu."},{"book":"Jakubův","chapter":"1","verse":"20","text":"Když se totiž člověk rozzlobí, nejedná tak, jak si Bůh přeje."},{"book":"Jakubův","chapter":"1","verse":"21","text":"Odstraňte ze svého života všechnu špinavost a zpupnost a vpusťte do něho Boží slovo, které má moc od základu vás proměnit."},{"book":"Jakubův","chapter":"1","verse":"22","text":"Ale pozor: Tomuto slovu musíte nejen naslouchat, ale také podle něho jednat."},{"book":"Jakubův","chapter":"1","verse":"23-24","text":"Jestliže někdo Božímu slovu pouze naslouchá a nepřizpůsobí svůj život tomu, co slyší, podobá se člověku, který se na sebe podívá do zrcadla, ale pak se otočí a zapomene na své nedostatky."},{"book":"Jakubův","chapter":"1","verse":"25","text":"Kdo se však pozorně zahledí do Božího zákona a pochopí, že ho jím Bůh nechce svázat, nýbrž osvobodit, nezůstane jen zapomnětlivým posluchačem, ale vede ho to k činům, které mu přinesou radost a štěstí."},{"book":"Jakubův","chapter":"1","verse":"26","text":"Kdo se považuje za křesťana a přitom nedovede ovládnout svůj ostrý jazyk, klame sám sebe a jeho zbožnost je bezcenná."},{"book":"Jakubův","chapter":"1","verse":"27","text":"Víte, co Bůh považuje za pravé a ryzí náboženství? Pomáhat osamělým a osiřelým v jejich těžkém údělu a nezadávat si se špínou světa."}]}