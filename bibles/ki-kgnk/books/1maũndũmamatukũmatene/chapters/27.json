{"data":[{"book":"1 Maũndũ Ma Matukũ Ma Tene","chapter":"27","verse":"1","text":"Ũyũ nĩguo mũtaratara wa andũ a Isiraeli arĩa maarĩ atongoria a nyũmba, na anene a ikundi cia o ngiri ngiri na ikundi cia o igana igana, na anene ao, arĩa maatungatagĩra mũthamaki maũndũ-inĩ mothe makoniĩ ikundi cia mbũtũ cia ita iria ciakoragwo wĩra-inĩ mweri o mweri, mwaka wothe. O gĩkundi kĩarĩ kĩa andũ 24,000."},{"book":"1 Maũndũ Ma Matukũ Ma Tene","chapter":"27","verse":"2","text":"Mũrũgamĩrĩri wa gĩkundi kĩa mbere kĩa mweri wa mbere aarĩ Jashobeamu mũrũ wa Zabidieli. Gĩkundi gĩake kĩarĩ na andũ 24,000."},{"book":"1 Maũndũ Ma Matukũ Ma Tene","chapter":"27","verse":"3","text":"Nake aarĩ wa rũciaro rwa Perezu, na nĩwe warĩ mũnene wa anene othe a mbũtũ cia ita mweri wa mbere."},{"book":"1 Maũndũ Ma Matukũ Ma Tene","chapter":"27","verse":"4","text":"Mũrũgamĩrĩri wa gĩkundi kĩa mweri wa keerĩ aarĩ Dodai ũrĩa Mũahohi; mũtongoria wa gĩkundi gĩake aarĩ Mikilothu. Gĩkundi gĩake kĩarĩ na andũ 24,000."},{"book":"1 Maũndũ Ma Matukũ Ma Tene","chapter":"27","verse":"5","text":"Mũnene wa mbũtũ cia ita wa gatatũ, wa mweri wa ĩtatũ aarĩ Benaia mũrũ wa Jehoiada ũrĩa mũthĩnjĩri-Ngai. Nĩwe warĩ mũnene, na gĩkundi gĩake kĩarĩ na andũ 24,000."},{"book":"1 Maũndũ Ma Matukũ Ma Tene","chapter":"27","verse":"6","text":"Benaia ũcio nĩwe warĩ njamba mũno gatagatĩ-inĩ ka arĩa Mĩrongo Ĩtatũ na nĩwe warĩ mũnene wao. Gĩkundi gĩake kĩarũgamagĩrĩrwo nĩ mũriũ Amizabadi."},{"book":"1 Maũndũ Ma Matukũ Ma Tene","chapter":"27","verse":"7","text":"Mũnene wa kana, wa mweri wa ĩna, aarĩ Asaheli mũrũ wa nyina na Joabu; mũriũ Zebadia nĩwe wacookire ithenya rĩake. Gĩkundi gĩake kĩarĩ na andũ 24,000."},{"book":"1 Maũndũ Ma Matukũ Ma Tene","chapter":"27","verse":"8","text":"Mũnene wa gatano mweri wa ĩtano, aarĩ Shamuhuthu ũrĩa Mũizirahi. Gĩkundi gĩake kĩarĩ na andũ 24,000."},{"book":"1 Maũndũ Ma Matukũ Ma Tene","chapter":"27","verse":"9","text":"Mũnene wa gatandatũ wa mweri wa ĩtandatũ, aarĩ Ira mũrũ wa Ikeshu ũrĩa Mũtekoa. Gĩkundi gĩake kĩarĩ na andũ 24,000."},{"book":"1 Maũndũ Ma Matukũ Ma Tene","chapter":"27","verse":"10","text":"Mũnene wa mũgwanja wa mweri wa mũgwanja, aarĩ Helezu ũrĩa Mũpeloni, wa rũciaro rwa Efiraimu. Gĩkundi gĩake kĩarĩ na andũ 24,000."},{"book":"1 Maũndũ Ma Matukũ Ma Tene","chapter":"27","verse":"11","text":"Mũnene wa kanana, wa mweri wa ĩnana, aarĩ Sibekai ũrĩa Mũhushathi wa rũciaro rwa Azerahi. Gĩkundi gĩake kĩarĩ na andũ 24,000."},{"book":"1 Maũndũ Ma Matukũ Ma Tene","chapter":"27","verse":"12","text":"Mũnene wa kenda wa mweri wa kenda aarĩ Abiezeri ũrĩa Mũanathothu wa rũciaro rwa Abenjamini. Gĩkundi gĩake kĩarĩ na andũ 24,000."},{"book":"1 Maũndũ Ma Matukũ Ma Tene","chapter":"27","verse":"13","text":"Mũnene wa ikũmi, wa mweri wa ikũmi, aarĩ Maharai ũrĩa Mũnetofathi wa rũciaro rwa Azerahi. Gĩkundi gĩake kĩarĩ na andũ 24,000."},{"book":"1 Maũndũ Ma Matukũ Ma Tene","chapter":"27","verse":"14","text":"Mũnene wa ikũmi na ũmwe, wa mweri wa ikũmi na ũmwe, aarĩ Benaia ũrĩa Mũpirathoni wa rũciaro rwa Aefiraimu. Gĩkundi gĩake kĩarĩ na andũ 24,000."},{"book":"1 Maũndũ Ma Matukũ Ma Tene","chapter":"27","verse":"15","text":"Mũnene wa ikũmi na eerĩ, mweri wa ikũmi na ĩĩrĩ, aarĩ Helidai ũrĩa Mũnetofathi, wa kuuma nyũmba ya Othinieli. Gĩkundi gĩake kĩarĩ na andũ 24,000."},{"book":"1 Maũndũ Ma Matukũ Ma Tene","chapter":"27","verse":"16","text":"Anene arĩa maathaga mĩhĩrĩga ya Isiraeli maarĩ aya:"},{"book":"1 Maũndũ Ma Matukũ Ma Tene","chapter":"27","verse":"17","text":"mũnene wa mũhĩrĩga wa Lawi aarĩ Hashabia mũrũ wa Kemueli;"},{"book":"1 Maũndũ Ma Matukũ Ma Tene","chapter":"27","verse":"18","text":"mũnene wa mũhĩrĩga wa Juda aarĩ Elihu mũrũ wa ithe na Daudi;"},{"book":"1 Maũndũ Ma Matukũ Ma Tene","chapter":"27","verse":"19","text":"mũnene wa mũhĩrĩga wa Zebuluni aarĩ Ishimaia mũrũ wa Obadia;"},{"book":"1 Maũndũ Ma Matukũ Ma Tene","chapter":"27","verse":"20","text":"mũnene wa mũhĩrĩga wa Aefiraimu aarĩ Hoshea mũrũ wa Azazia;"},{"book":"1 Maũndũ Ma Matukũ Ma Tene","chapter":"27","verse":"21","text":"mũnene wa nuthu ĩrĩa ingĩ ya mũhĩrĩga wa Manase kũu Gileadi aarĩ Ido mũrũ wa Zekaria;"},{"book":"1 Maũndũ Ma Matukũ Ma Tene","chapter":"27","verse":"22","text":"mũnene wa mũhĩrĩga wa Dani aarĩ Azareli mũrũ wa Jerohamu;"},{"book":"1 Maũndũ Ma Matukũ Ma Tene","chapter":"27","verse":"23","text":"Daudi ndaatarire andũ a mĩaka mĩrongo ĩĩrĩ na arĩa mataakinyĩtie, tondũ Jehova nĩeranĩire atĩ nĩakaingĩhia Isiraeli matuĩke o ta njata cia matu-inĩ."},{"book":"1 Maũndũ Ma Matukũ Ma Tene","chapter":"27","verse":"24","text":"Joabu mũrũ wa Zeruia nĩambĩrĩirie gũtara andũ, no ndaarĩkirie. Mangʼũrĩ nĩmakinyĩire Isiraeli nĩ ũndũ wa itarana rĩu. Naguo mũigana wa itarana rĩu ndwandĩkirwo ibuku-inĩ rĩa maũndũ ma Mũthamaki Daudi."},{"book":"1 Maũndũ Ma Matukũ Ma Tene","chapter":"27","verse":"25","text":"Azimavethu mũrũ wa Adieli nĩwe warũgamagĩrĩra nyũmba iria ciaigagwo indo cia ũthamaki."},{"book":"1 Maũndũ Ma Matukũ Ma Tene","chapter":"27","verse":"26","text":"Eziri mũrũ wa Kelubu nĩwe warũgamagĩrĩra andũ arĩa maarutaga wĩra wa kũrĩma mĩgũnda."},{"book":"1 Maũndũ Ma Matukũ Ma Tene","chapter":"27","verse":"27","text":"Shimei ũrĩa Mũramathi nĩwe warũgamagĩrĩra mĩgũnda ya mĩthabibũ."},{"book":"1 Maũndũ Ma Matukũ Ma Tene","chapter":"27","verse":"28","text":"Baali-Hanani ũrĩa Mũgederi nĩwe warũgamagĩrĩra mĩtĩ ya mĩtamaiyũ na ya mĩborothandi magũrũ-inĩ ma irĩma cia mwena wa irathĩro."},{"book":"1 Maũndũ Ma Matukũ Ma Tene","chapter":"27","verse":"29","text":"Shitirai ũrĩa Mũsharoni nĩwe warũgamagĩrĩra ndũũru cia ngʼombe iria ciarĩithagio Sharoni."},{"book":"1 Maũndũ Ma Matukũ Ma Tene","chapter":"27","verse":"30","text":"Obili ũrĩa Mũishumaeli nĩwe warũgamagĩrĩra ngamĩĩra."},{"book":"1 Maũndũ Ma Matukũ Ma Tene","chapter":"27","verse":"31","text":"Jazizi ũrĩa Mũhagari nĩwe warũgamagĩrĩra ndũũru cia mbũri."},{"book":"1 Maũndũ Ma Matukũ Ma Tene","chapter":"27","verse":"32","text":"Jonathani mamawe wa Daudi aarĩ mũheani kĩrĩra, mũndũ mũmenyi maũndũ na mwandĩki-marũa. Nake Jehieli mũrũ wa Hakimoni nĩwe wamenyagĩrĩra ariũ a mũthamaki."},{"book":"1 Maũndũ Ma Matukũ Ma Tene","chapter":"27","verse":"33","text":"Ahithofeli nĩwe waheaga mũthamaki kĩrĩra."},{"book":"1 Maũndũ Ma Matukũ Ma Tene","chapter":"27","verse":"34","text":"Jehoiada mũrũ wa Benaia na Abiatharu nĩo maacookire ithenya rĩa Ahithofeli."}]}