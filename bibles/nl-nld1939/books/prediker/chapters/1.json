{"data":[{"book":"Prediker","chapter":"1","verse":"1","text":"De woorden van den Prediker, den zoon van David, koning in Jerusalem."},{"book":"Prediker","chapter":"1","verse":"2","text":"Ijdelheid der ijdelheden, zegt de Prediker, Ijdelheid der ijdelheden; alles is ijdel!"},{"book":"Prediker","chapter":"1","verse":"3","text":"Wat voor nut heeft de mens van al het zwoegen, Dat hij doet onder de zon?"},{"book":"Prediker","chapter":"1","verse":"4","text":"Het ene geslacht gaat, het andere komt; Alleen de aarde blijft."},{"book":"Prediker","chapter":"1","verse":"5","text":"De zon gaat op, de zon gaat onder, Zij ijlt naar haar plaats, en komt daar weer op;"},{"book":"Prediker","chapter":"1","verse":"6","text":"Zij gaat naar het zuiden, En keert zich naar het noorden. Rusteloos wentelend jaagt de wind, Op zijn eigen wentelen keert de wind terug."},{"book":"Prediker","chapter":"1","verse":"7","text":"Alle stromen lopen naar zee, Maar de zee wordt er niet vol van; Naar de plaats van hun uitgang keren zij terug, Om opnieuw te vloeien."},{"book":"Prediker","chapter":"1","verse":"8","text":"Al die rusteloos werkende dingen Vermag de mens niet op te sommen. Het oog wordt nooit verzadigd van zien, Het oor heeft nooit genoeg van het horen."},{"book":"Prediker","chapter":"1","verse":"9","text":"Wat geweest is, komt terug; Wat gebeurd is, gebeurt opnieuw; Niets nieuws is er onder de zon!"},{"book":"Prediker","chapter":"1","verse":"10","text":"Is er eens iets, waarvan men zegt: Zie, dat is nieuw, Het was er reeds lang in de eeuwen vóór ons."},{"book":"Prediker","chapter":"1","verse":"11","text":"Men denkt niet meer aan de mensen van vroeger; Evenmin blijft een volgend geslacht In herinnering bij hen, die later komen."},{"book":"Prediker","chapter":"1","verse":"12","text":"Ik, de Prediker, was koning Over Israël, in Jerusalem."},{"book":"Prediker","chapter":"1","verse":"13","text":"Ik legde mij er op toe, met wijsheid te onderzoeken En na te vorsen alles wat er gebeurt onder de zon. Deze treurige bezigheid heeft God gegeven Aan de mensen, om zich er mee af te tobben."},{"book":"Prediker","chapter":"1","verse":"14","text":"Ik zag, wat er gezwoegd wordt onder de zon: En zie, alles is ijdelheid en jagen naar wind;"},{"book":"Prediker","chapter":"1","verse":"15","text":"Het kromme kan men niet recht maken, En het onvolmaakte niet volmaakt."},{"book":"Prediker","chapter":"1","verse":"16","text":"Ik dacht bij mijzelf: Zie, ik heb veel groter wijsheid verworven, Dan allen, die vóór mij over Jerusalem heersten, En mijn hart heeft veel wijsheid en kennis doorschouwd."},{"book":"Prediker","chapter":"1","verse":"17","text":"Ik heb getracht, wijsheid en kennis Te onderscheiden van dwaasheid en onverstand; Maar ik heb begrepen, Dat ook dit slechts jagen naar wind is."},{"book":"Prediker","chapter":"1","verse":"18","text":"Want hoe groter de wijsheid, hoe groter de kwelling; En wie kennis vermeerdert, vermeerdert de smart."}]}