{"data":[{"book":"Yohane","chapter":"8","verse":"1","text":"Koma Yesu anapita ku phiri la Olivi."},{"book":"Yohane","chapter":"8","verse":"2","text":"Mmamawa Iye anaonekeranso ku Nyumba ya Mulungu kumene anthu onse anamuzungulira ndipo Iye anakhala pansi nawaphunzitsa."},{"book":"Yohane","chapter":"8","verse":"3","text":"Aphunzitsi amalamulo ndi Afarisi anabweretsa mkazi amene anagwidwa akuchita chigololo. Iwo anamuyimiritsa patsogolo pa anthu ndipo"},{"book":"Yohane","chapter":"8","verse":"4","text":"anati kwa Yesu, “Aphunzitsi, mkazi uyu tinamugwira akuchita chigololo."},{"book":"Yohane","chapter":"8","verse":"5","text":"Mʼmalamulo a Mose anatilamulira kuti akazi otere tiwagende ndi miyala. Tsopano Inu mukuti chiyani?”"},{"book":"Yohane","chapter":"8","verse":"6","text":"Iwo anagwiritsa ntchito funsoli ngati msampha, ndi cholinga choti apeze chifukwa cha kumuneneza Iye."},{"book":"Yohane","chapter":"8","verse":"7","text":"Pamene iwo anapitirira kumufunsa, Iye anaweramuka ndipo anawawuza kuti, “Ngati wina wa inu alipo wopanda tchimo, ayambe iyeyo kumugenda ndi miyala mkaziyu.”"},{"book":"Yohane","chapter":"8","verse":"8","text":"Iye anaweramanso pansi ndi kulemba pa dothi."},{"book":"Yohane","chapter":"8","verse":"9","text":"Iwo atamva izi anayamba kuchoka mmodzimmodzi, akuluakulu poyamba, mpaka Yesu anatsala yekha ndi mkaziyo atayimirira pomwepo."},{"book":"Yohane","chapter":"8","verse":"10","text":"Yesu anaweramuka ndipo anamufunsa iye kuti, “Akuluakulu aja ali kuti? Kodi palibe amene wakutsutsa?”"},{"book":"Yohane","chapter":"8","verse":"11","text":"Iye anati, “Ambuye, palibe ndi mmodzi yemwe.”"},{"book":"Yohane","chapter":"8","verse":"12","text":"Yesu atayankhulanso kwa anthu, anati, “Ine ndine kuwunika kwa dziko lapansi. Aliyense amene anditsata Ine sadzayenda mu mdima, koma adzakhala ndi kuwala kotsogolera anthu ku moyo.”"},{"book":"Yohane","chapter":"8","verse":"13","text":"Afarisi anamutsutsa Iye nati, “Iwe ukudzichitira umboni wa Iwe mwini, umboni wako siwoona.”"},{"book":"Yohane","chapter":"8","verse":"14","text":"Yesu anayankha kuti, “Ngakhale Ine ndidzichitire umboni, umboni wangawu ndi woona, pakuti Ine ndikudziwa kumene ndinachokera ndi kumene ndikupita. Koma inu simukudziwa ndi pangʼono pomwe kumene ndinachokera kapena kumene ndikupita."},{"book":"Yohane","chapter":"8","verse":"15","text":"Inu mumaweruza potsata maganizo a anthu chabe. Ine sindiweruza munthu wina aliyense."},{"book":"Yohane","chapter":"8","verse":"16","text":"Koma Ine ndikati ndiweruze, ndimaweruza molondola, chifukwa Ine sindili ndekha koma ndili ndi Atate amene anandituma."},{"book":"Yohane","chapter":"8","verse":"17","text":"Mʼmalamulo anu munalembedwa kuti umboni wa anthu awiri ndi wovomerezeka."},{"book":"Yohane","chapter":"8","verse":"18","text":"Ine ndikudzichitira ndekha umboni; ndipo mboni inanso ndi Atate amene anandituma.”"},{"book":"Yohane","chapter":"8","verse":"19","text":"Kenaka iwo anamufunsa Iye kuti, “Kodi Atate anuwo ali kuti?”"},{"book":"Yohane","chapter":"8","verse":"20","text":"Iye anayankhula mawu awa pamene amaphunzitsa Nyumba ya Mulungu pafupi ndi malo amene amaponyapo zopereka. Komabe palibe amene anamugwira Iye, chifukwa nthawi yake inali isanakwane."},{"book":"Yohane","chapter":"8","verse":"21","text":"Kenakanso Yesu anawawuza kuti, “Ine ndikupita, ndipo mudzandifunafuna, koma mudzafa muli mʼmachimo anu. Kumene ndikupita, inu simungabwereko.”"},{"book":"Yohane","chapter":"8","verse":"22","text":"Izi zinachititsa Ayuda kufunsa kuti, “Kodi adzadzipha yekha? Kodi ndicho chifukwa chake akuti, ‘Kumene ndikupita, inu simungabwereko?’ ”"},{"book":"Yohane","chapter":"8","verse":"23","text":"Koma Iye anapitiriza kuti, “Inu ndi ochokera pansi pano. Ine ndine wochokera kumwamba. Inu ndinu anthu a dziko la pansi. Ine sindine wa dziko lapansi lino."},{"book":"Yohane","chapter":"8","verse":"24","text":"Ine ndinakuwuzani kuti mudzafera mʼmachimo anu ngati simukhulupirira kuti Ine Ndine. Ndithu inu mudzafera mʼmachimo anu.”"},{"book":"Yohane","chapter":"8","verse":"25","text":"Iwo anafunsa kuti, “Ndinu ndani?”"},{"book":"Yohane","chapter":"8","verse":"26","text":"ndili ndi zambiri zoti ndinene zoweruza inu. Koma Iye amene anandituma ndi woona, ndipo chimene Ine ndamva kuchokera kwa Iye, ndi chimene ndimaliwuza dziko lapansi.”"},{"book":"Yohane","chapter":"8","verse":"27","text":"Iwo sanazindikire kuti Iye amawawuza za Atate ake."},{"book":"Yohane","chapter":"8","verse":"28","text":"Choncho Yesu anati, “Inu mukadzapachika Mwana wa Munthu, pamenepo mudzadziwa kuti Ine Ndine. Mudzadziwa kuti sindichita kalikonse pa Ine ndekha koma ndimayankhula zokhazo zimene Atate anandiphunzitsa."},{"book":"Yohane","chapter":"8","verse":"29","text":"Iye amene anandituma Ine ali nane pamodzi. Iye sanandisiye ndekha popeza nthawi zonse ndimachita zomwe zimamukondweretsa Iye.”"},{"book":"Yohane","chapter":"8","verse":"30","text":"Pamene Iye ankayankhula zimenezi, ambiri anamukhulupirira."},{"book":"Yohane","chapter":"8","verse":"31","text":"Kwa Ayuda amene anamukhulupirira, Yesu anati, “Ngati inu mutsatira chiphunzitso changa, ndithu ndinu ophunzira anga."},{"book":"Yohane","chapter":"8","verse":"32","text":"Tsono mudzadziwa choonadi, ndipo choonadicho chidzakumasulani.”"},{"book":"Yohane","chapter":"8","verse":"33","text":"Iwo anamuyankha Iye kuti, “Ife ndife zidzukulu za Abrahamu ndipo sitinakhalepo akapolo a wina aliyense. Kodi mukunena bwanji kuti, ‘Ife tidzamasulidwa?’ ”"},{"book":"Yohane","chapter":"8","verse":"34","text":"Yesu anayankha kuti, “Zoonadi, Ine ndikukuwuzani kuti aliyense wochita tchimo ndi kapolo wa tchimolo."},{"book":"Yohane","chapter":"8","verse":"35","text":"Pajatu kapolo alibe malo wokhazikika mʼbanja, koma mwana ndi wa mʼbanjamo nthawi zonse."},{"book":"Yohane","chapter":"8","verse":"36","text":"Nʼchifukwa chake ngati Mwana adzakumasulani, mudzakhala mfulu ndithu."},{"book":"Yohane","chapter":"8","verse":"37","text":"Ine ndikudziwa kuti inu ndinu zidzukulu za Abrahamu. Chonsecho inu mwakonzeka kundipha Ine, chifukwa mawu anga alibe malo mwa inu."},{"book":"Yohane","chapter":"8","verse":"38","text":"Ine ndikukuwuzani zimene ndaziona pamaso pa Atate, ndipo inu mukuchita zimene mwazimva kwa abambo anu.”"},{"book":"Yohane","chapter":"8","verse":"39","text":"Iwo anayankha kuti, “Ife abambo athu ndi Abrahamu.”"},{"book":"Yohane","chapter":"8","verse":"40","text":"Koma mmene zililimu, inu mwatsimikiza kundipha Ine, munthu amene ndinakuwuzani choonadi chimene Ine ndinachimva kuchokera kwa Mulungu. Abrahamu sanachite zinthu zoterezi."},{"book":"Yohane","chapter":"8","verse":"41","text":"Inu mukuchita zinthu zimene abambo anu amachita.”"},{"book":"Yohane","chapter":"8","verse":"42","text":"Yesu anawawuza kuti, “Mulungu akanakhala Atate anu, inu mukanandikonda Ine, pakuti Ine ndinachokera kwa Mulungu ndipo tsopano ndili pano. Ine sindinabwere mwa Ine ndekha."},{"book":"Yohane","chapter":"8","verse":"43","text":"Nʼchifukwa chiyani simukumvetsetsa mawu anga? Chifukwa chake nʼchakuti simungathe kumva zoyankhula zanga."},{"book":"Yohane","chapter":"8","verse":"44","text":"Inu ndinu ana a mdierekezi. Iye ndiye abambo anu ndipo mukufuna kuchita zimene abambo anuwo amakhumba. Iye anali wakupha kuyambira pachiyambi, sanasunge choonadi, pakuti mwa iye mulibe choonadi. Pamene Iye anena bodza, amayankhula chiyankhulo chobadwa nacho, popeza ndi wabodza ndipo ndi bambo wa mabodza."},{"book":"Yohane","chapter":"8","verse":"45","text":"Koma chifukwa ndikuwuzani choonadi, inu simukundikhulupirira Ine!"},{"book":"Yohane","chapter":"8","verse":"46","text":"Ndani mwa inu angatsimikize kuti ndine wochimwa? Ngati Ine ndikunena choonadi, nʼchifukwa chiyani simukundikhulupirira?"},{"book":"Yohane","chapter":"8","verse":"47","text":"Munthu wochokera kwa Mulungu amamva zimene Mulungu amanena. Chifukwa chimene simumvera nʼchakuti, inuyo sindinu ochokera kwa Mulungu.”"},{"book":"Yohane","chapter":"8","verse":"48","text":"Ayuda anamuyankha Iye kuti, “Kodi ife sitikulondola ponena kuti Inu ndi Msamariya ndi wogwidwa ndi chiwanda?”"},{"book":"Yohane","chapter":"8","verse":"49","text":"Yesu anati, “Ine sindinagwidwe ndi chiwanda, koma ndimalemekeza Atate anga, koma inu mukundinyoza."},{"book":"Yohane","chapter":"8","verse":"50","text":"Ine sindidzifunira ndekha ulemu; koma alipo wina amene amandifunira, ndipo Iyeyo ndiye woweruza."},{"book":"Yohane","chapter":"8","verse":"51","text":"Ine ndikukuwuzani choonadi, munthu akasunga mawu anga, sadzafa konse.”"},{"book":"Yohane","chapter":"8","verse":"52","text":"Pamenepo Ayuda anafuwula kuti, “Tsopano ife tadziwadi kuti Inu ndi wogwidwa ndi chiwanda! Abrahamu anafa ndiponso aneneri, koma Inu mukunena kuti, ‘Ngati munthu asunga mawu anga, sadzafa.’"},{"book":"Yohane","chapter":"8","verse":"53","text":"Kodi ndinu wa mkulu kuposa abambo athu Abrahamu? Iye anafa, ndiponso aneneri onse. Inu mukuganiza kuti ndinu yani?”"},{"book":"Yohane","chapter":"8","verse":"54","text":"Yesu anayankha kuti, “Ngati Ine ndidzilemekeza ndekha, ulemu wangawo ndi wosatanthauza kanthu. Atate anga amene inu mukuti ndi Mulungu wanu, ndiye amene amandilemekeza Ine."},{"book":"Yohane","chapter":"8","verse":"55","text":"Ngakhale kuti inuyo simukumudziwa, Ineyo ndikumudziwa. Ngati Ine nditanena kuti sindikumudziwa, Ineyo nditha kukhala wabodza ngati inuyo, koma Ine ndimamudziwa ndipo ndimasunga mawu ake."},{"book":"Yohane","chapter":"8","verse":"56","text":"Abambo anu Abrahamu anakondwera poyembekezera kubwera kwanga. Iwo anandiona ndipo anasangalala.”"},{"book":"Yohane","chapter":"8","verse":"57","text":"Ayuda anati kwa Iye, “Inu sumunafike nʼkomwe zaka makumi asanu, ndipo mukuti munamuona Abrahamu!”"},{"book":"Yohane","chapter":"8","verse":"58","text":"Yesu anayankha kuti, “Ine ndikukuwuzani choonadi, Abrahamu asanabadwe, Ine Ndine!”"},{"book":"Yohane","chapter":"8","verse":"59","text":"Pamenepo iwo anatola miyala kuti amugende, koma Yesu anabisala, nachoka mozemba mʼNyumba ya Mulungu."}]}