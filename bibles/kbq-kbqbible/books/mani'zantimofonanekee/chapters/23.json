{"data":[{"book":"Mani'zanti mofo nanekee","chapter":"23","verse":"1","text":"Rankva ne'ene kave negahane hu'za kagima hanagenka umani'nenka ne'zama nekura, antahi so'e hutenka kva hunka ne'zana no."},{"book":"Mani'zanti mofo nanekee","chapter":"23","verse":"2","text":"Rama'a ne'zama ne' vahe'moka, kagraka'a knankenofi kazinuti taga hiankna nehane."},{"book":"Mani'zanti mofo nanekee","chapter":"23","verse":"3","text":"Rankva ne'mofo ne'zamo'a, kasanea osino. Na'ankure ana kaveteti, regavatga hugahie."},{"book":"Mani'zanti mofo nanekee","chapter":"23","verse":"4","text":"Feno vahe'ma mani'zankura maragu'zatinka kazeri havizana osunka, ama' antahi'za e'nerigeno feno vahe'ma mani antahi'zamo'a kazeri havizana osino."},{"book":"Mani'zanti mofo nanekee","chapter":"23","verse":"5","text":"Kavuma keramage'ma hanankna huno, feno zankamo'a fanane hugahie. Na'ankure agekona eri atareno tumpa namamo hareno hampompi mareriankna huno, afe hugahie."},{"book":"Mani'zanti mofo nanekee","chapter":"23","verse":"6","text":"Veva osu ne'mo'ma ne'za emeno huno kagi hania nezantera ovuo. Knare ne'za krentesia nezantera, ksanegura osuo."},{"book":"Mani'zanti mofo nanekee","chapter":"23","verse":"7","text":"Na'ankure agra e'inahukna ne'kino, nama'a mizana hugahie antahintahi hakare nehuno, ne'zana nenenka tina no hugahianagi, agri agu'amo'a, kagri'enena omane'ne."},{"book":"Mani'zanti mofo nanekee","chapter":"23","verse":"8","text":"Anama ne'nana ne'zana amu'atinetrenka, nanekema hu so'e hunte'nana zamo'a, amanezankna hugahie."},{"book":"Mani'zanti mofo nanekee","chapter":"23","verse":"9","text":"Neginagi vahe'ma mani'nenafina keaga osuo, na'ankure ama' antahi'zanteti hanana kea, huhaviza hugahaze."},{"book":"Mani'zanti mofo nanekee","chapter":"23","verse":"10","text":"Tamagehe'mo'za koma re'ne'naza kanagi kana akasi kantugma osuge, megusa mofavremofo mopa kavunofi ahenka e'orio."},{"book":"Mani'zanti mofo nanekee","chapter":"23","verse":"11","text":"Na'ankure zamahoma ke'nia Nera hankave Ne' mani'neankino, tamagrira keaga Agra'a hurmantegahie."},{"book":"Mani'zanti mofo nanekee","chapter":"23","verse":"12","text":"Kagu'areti kavumro kea nentahinka, antahizama kami kere kagesa antenka antahio."},{"book":"Mani'zanti mofo nanekee","chapter":"23","verse":"13","text":"Mofavrema azeri fatgoma huzankura, korera osuo. Kagrama kanoma amisanana ofrigahie."},{"book":"Mani'zanti mofo nanekee","chapter":"23","verse":"14","text":"Azeri fatgo hu kanoma ami'zamo'a, fri vahe kumapima vuzankura agu amena agu'vazigahane."},{"book":"Mani'zanti mofo nanekee","chapter":"23","verse":"15","text":"Mofavre'nimoka ama' antahi'zama erisanana, Nagri nagu'amo'a muse nehuno,"},{"book":"Mani'zanti mofo nanekee","chapter":"23","verse":"16","text":"kagipinti'ma fatgo ke'ma antahi'sugeno'a, mika nagu'amo'a muse hugahie."},{"book":"Mani'zanti mofo nanekee","chapter":"23","verse":"17","text":"Kumi vahe'mokizmi zamavu'zmavakura kegasanea osuo. Hianagi Ra Anumzamofonku kore'ma hunteno agorga'ama manizanku maka kna, kagesa antahio."},{"book":"Mani'zanti mofo nanekee","chapter":"23","verse":"18","text":"Henkama fore hania zanku'ma tamage hunka kagesa nentahinka, amuha'ma nehana zamo'a amnezanknara osugahie."},{"book":"Mani'zanti mofo nanekee","chapter":"23","verse":"19","text":"Mofavre'nimoka, ke'ni'a antahinka knare antahi'zana erinka, fatgo kante kagu'a antenka vuo."},{"book":"Mani'zanti mofo nanekee","chapter":"23","verse":"20","text":"Rama'a aka'tima nene'za neginagi nehaza vahe'ene, rama'a zagagafamofo ame'are'ma nehaza vahe'enena, trago oteho."},{"book":"Mani'zanti mofo nanekee","chapter":"23","verse":"21","text":"Aka tinte vahe'ene rama'a ne'zama ne' vahe'mo'za zamunte omne vahe manigahaze. Hagi zamavu'ma mase vava vahera, kukena zamimo'a tagato tagatu hugahie."},{"book":"Mani'zanti mofo nanekee","chapter":"23","verse":"22","text":"Kasema kante'nea negafa ke'a nentahinka, negrera'ma tvavamaresigenka kefenkamia otro."},{"book":"Mani'zanti mofo nanekee","chapter":"23","verse":"23","text":"Tamage kema mizase'nenunka zagorera otro, ama' antahizanki, huogu'ma rempima hugamisiazanki, antahi'ama huno refkoma hu'zana erio."},{"book":"Mani'zanti mofo nanekee","chapter":"23","verse":"24","text":"Fatgo avu'ava'ma nehia mofavremofo nefa'a, tusi'a muse hugahie. Hagi ama' antahi'za eri'nea mofavre'agura, nefa'a muse huntegahie."},{"book":"Mani'zanti mofo nanekee","chapter":"23","verse":"25","text":"E'inahu kavukva hunka negrera kfama azeri muse nehunka, ksegante'nea negrerana azeri muse huo."},{"book":"Mani'zanti mofo nanekee","chapter":"23","verse":"26","text":"Mofavre'nimoke, kagu'tumoka'a Nagri nenaminka, kvuma ke'sanana, Nagri navu'navate kento."},{"book":"Mani'zanti mofo nanekee","chapter":"23","verse":"27","text":"Monko avu'ava'ma huno Savri'ma huno vanoma nehia a'mo'a, murigankna higeno, vema ante'nea a'mo'ma savrima huno vanoma nehia a'mo'a, osi tinkerigna huno urami'neankino, ana tinkerifima uramisaza vahe'mo'za haviza hugahaze."},{"book":"Mani'zanti mofo nanekee","chapter":"23","verse":"28","text":"Ana a'mo'a kumza vahe'kna huno kazeri savri hunaku kaveganteno mani'neankino, vene'nea azeri savri hanigeno, mani fatgo huno a'are'ma omani'zamo'a ra hugahie."},{"book":"Mani'zanti mofo nanekee","chapter":"23","verse":"29","text":"Iza hazenkefina mani'vava higeno, iza asu zampina nemanie? Iza ke hakarea nehigeno, iza hara azeri o'netie? Iza avufamo hazenkea erigeno namuna nere? Iza avumo korankera nehie?"},{"book":"Mani'zanti mofo nanekee","chapter":"23","verse":"30","text":"E'i anazama fore'ma nehiana zazate'ma aka tima nenaza vahe'ene, hanave waini tima tagi havia hu'za ne'naza vahe'tmimofonte fore nehie."},{"book":"Mani'zanti mofo nanekee","chapter":"23","verse":"31","text":"Atregeno wainimo'ma korankrema nehuno, agrema'amo taferopinti krakra huno mrenerino, knankente'ma fruma huno urami'nia zamo'a, kazeri kasanea osino."},{"book":"Mani'zanti mofo nanekee","chapter":"23","verse":"32","text":"Hianagi henka'a osifavemo kreankna nehuno, ha' osifavemo kamprino avuatgazama'a regatati huganteankna hugahie."},{"book":"Mani'zanti mofo nanekee","chapter":"23","verse":"33","text":"Kavumo'a ruzahu ruzahu'za negenkeno, antahintahi kamo'a savri nehina, kema hanana kemo'a savri hugahie."},{"book":"Mani'zanti mofo nanekee","chapter":"23","verse":"34","text":"Hagi e'inama nehanana, hageri amu'nompi me'nea ventefi mase'nankeno kranto kranto huno kazeri tore tore hiankna nehuno, ventemofo seli rente zafare mani'nankeno, zahomo kavregantugama hiankna hugahane."},{"book":"Mani'zanti mofo nanekee","chapter":"23","verse":"35","text":"Anage hugahane, nahazanagi nata onkrine hunka nehunka, kanona namizanagi antahina kena osu'no'e hugahane. Hanki nagrama ete otisuna, mago'ane ana tina negahue nehane."}]}