{"data":[{"book":"ULukha","chapter":"2","verse":"1","text":"Ngalezonsuku uKhesari Agastasi wakhupha isimemezelo sokuthi abantu babalwe kulolonke ilizwe lombuso wamaRoma."},{"book":"ULukha","chapter":"2","verse":"2","text":"(Lokhu kwakuyikubalwa kwabantu kokuqala okwenzakala uKhwirinu engumbusi wase-Asiriya.)"},{"book":"ULukha","chapter":"2","verse":"3","text":"Wonke umuntu waya edolobheni lakibo wayabhalisa."},{"book":"ULukha","chapter":"2","verse":"4","text":"UJosefa laye wahamba esuka edolobheni leNazaretha eseGalile waya eJudiya, eBhethilehema idolobho likaDavida, ngoba wayengowendlu losendo lukaDavida."},{"book":"ULukha","chapter":"2","verse":"5","text":"Waya khona ukuyabhalisa eloMariya, owayesethembise ukwendela kuye, esekhulelwe."},{"book":"ULukha","chapter":"2","verse":"6","text":"Bathi bekhonale safika isikhathi sokubelethwa komntwana,"},{"book":"ULukha","chapter":"2","verse":"7","text":"wazibula ngendodana. Wayigoqela ngamalembu, wayilalisa emkolweni wokudlela izifuyo ngoba babengelandawo endlini yezihambi."},{"book":"ULukha","chapter":"2","verse":"8","text":"Kwakulabelusi ababehlala emlageni eduze kwalapho, belinda imihlambi yabo yezimvu ebusuku."},{"book":"ULukha","chapter":"2","verse":"9","text":"Ingilosi yeNkosi yabonakala kubo, inkazimulo yeNkosi yakhanya ibazingelezile, ngakho besaba kakhulu."},{"book":"ULukha","chapter":"2","verse":"10","text":"Kodwa ingilosi yathi kubo, “Lingesabi. Ngizolitshela izindaba ezinhle ezizaletha intokozo enkulu ebantwini bonke."},{"book":"ULukha","chapter":"2","verse":"11","text":"Lamuhla lizalelwe uMsindisi emzini kaDavida; unguKhristu iNkosi."},{"book":"ULukha","chapter":"2","verse":"12","text":"Lokhu kuzakuba yisibonakaliso kini: Lizathola umntwana egoqelwe ngamalembu elele emkolweni.”"},{"book":"ULukha","chapter":"2","verse":"13","text":"Masinyane kwaqhamuka ixuku lebandla lasezulwini lengilosi lidumisa uNkulunkulu lisithi,"},{"book":"ULukha","chapter":"2","verse":"14","text":"“Udumo kuNkulunkulu emazulwini aphezulu,"},{"book":"ULukha","chapter":"2","verse":"15","text":"Kwathi izingilosi sezibatshiyile zabuyela ezulwini, abelusi bakhulumisana bathi, “Kasihambeni siye eBhethilehema siyobona into le esiyenzakele, iNkosi esisitshele ngayo.”"},{"book":"ULukha","chapter":"2","verse":"16","text":"Bahle basuka ngokuphangisa, bafica uMariya loJosefa losane olwalulele emkolweni wokudlela izifuyo."},{"book":"ULukha","chapter":"2","verse":"17","text":"Bathi sebembonile umntwana, batshela abanengi ngalokho ababekutshelwe mayelana lomntwana lo,"},{"book":"ULukha","chapter":"2","verse":"18","text":"kwathi bonke abalizwayo bamangaliswa yilokho abakuzwa ngabelusi."},{"book":"ULukha","chapter":"2","verse":"19","text":"Kodwa uMariya wazenza igugu zonke lezizinto wazishicilela enhliziyweni yakhe."},{"book":"ULukha","chapter":"2","verse":"20","text":"Abelusi babuyela, bedumisa njalo bebabaza uNkulunkulu ngezinto zonke ababezizwile njalo bazibona, zaba yikho kanye ababekutsheliwe."},{"book":"ULukha","chapter":"2","verse":"21","text":"Ngosuku lwesificaminwembili, sekuyisikhathi sokuthi asokwe, wethiwa ibizo elithi nguJesu, ibizo ayelithiwe yingilosi engakabunjwa esiswini."},{"book":"ULukha","chapter":"2","verse":"22","text":"Kwathi lapho sesiphelile isikhathi sabo sokuhlanjululwa ngokomthetho kaMosi, uJosefa loMariya bamusa eJerusalema ukuyamnikela eNkosini"},{"book":"ULukha","chapter":"2","verse":"23","text":"(njengokulotshiweyo eMthethweni weNkosi ukuthi, “Lonke izibulo lesilisa kumele linikelwe eNkosini”2.23 U-Eksodasi 13.2, 12),"},{"book":"ULukha","chapter":"2","verse":"24","text":"njalo kwenziwe umhlatshelo kulandelwa lokho okutshiwo nguMthetho weNkosi othi: “amajuba amabili loba inkwilimba ezisesezincane ezimbili.”2.24 ULevi 12.8"},{"book":"ULukha","chapter":"2","verse":"25","text":"Kwakukhona eJerusalema indoda eyayithiwa nguSimiyoni, yayilungile njalo ikholwa. Yayilindele ukududuzwa kuka-Israyeli, njalo uMoya oNgcwele wawuphezu kwayo."},{"book":"ULukha","chapter":"2","verse":"26","text":"Kwakwambuliwe kuye nguMoya oNgcwele ukuthi wayengayikufa engakaboni uKhristu weNkosi."},{"book":"ULukha","chapter":"2","verse":"27","text":"Waholwa nguMoya wangena emagumeni ethempeli. Kwathi abazali sebemlethile umntwana uJesu ukumenzela lokho okwakufunwa ngumkhuba woMthetho,"},{"book":"ULukha","chapter":"2","verse":"28","text":"uSimiyoni wamgona ngezingalo zakhe wadumisa uNkulunkulu esithi:"},{"book":"ULukha","chapter":"2","verse":"29","text":"“Thixo, Nkosi, njengoba wavele wathembisa,"},{"book":"ULukha","chapter":"2","verse":"30","text":"Ngoba amehlo ami aseyibonile insindiso yakho,"},{"book":"ULukha","chapter":"2","verse":"31","text":"oyilungisileyo phambi kwezizwe zonke,"},{"book":"ULukha","chapter":"2","verse":"32","text":"ukukhanya kokwambulela abeZizwe"},{"book":"ULukha","chapter":"2","verse":"33","text":"Oyise lonina womntwana bamangala kakhulu ngalokho okwakukhulunywa ngaye."},{"book":"ULukha","chapter":"2","verse":"34","text":"USimiyoni wasebabusisa, wathi kuMariya unina: “Umntwana lo umiselwe ukuwa lokuvuka kwabanengi ko-Israyeli, lokuba yisibonakaliso esizagconwa,"},{"book":"ULukha","chapter":"2","verse":"35","text":"ukwenzela ukuthi imicabango yabanengi ivele obala. Njalo inkemba izawugwaza umphefumulo wakho lawe.”"},{"book":"ULukha","chapter":"2","verse":"36","text":"Kwakukhona njalo umphrofethikazi, u-Ana, indodakazi kaFanuweli, owesizwana sika-Asheri. Wayesemdala kakhulu: wayephile lomkakhe okweminyaka eyisikhombisa ngemva kokwenda kwakhe,"},{"book":"ULukha","chapter":"2","verse":"37","text":"wasesiba ngumfelokazi waze waba leminyaka engamatshumi ayisificaminwembili lane. Kazange lanini asuke ethempelini kodwa wayekhonza ubusuku lemini, ezila njalo ekhuleka."},{"book":"ULukha","chapter":"2","verse":"38","text":"Wabuya kubo ngalesosikhathi wabonga kuNkulunkulu, wakhuluma ngomntwana kubo bonke ababelindele ukuhlengwa kweJerusalema."},{"book":"ULukha","chapter":"2","verse":"39","text":"Kwathi lapho uJosefa loMariya sebekwenzile konke okwakufuneka ngoMthetho weNkosi babuyela eGalile, edolobheni lakibo elaseNazaretha."},{"book":"ULukha","chapter":"2","verse":"40","text":"Umntwana wakhula, waqina; wagcwala inhlakanipho, njalo umusa kaNkulunkulu waba phezu kwakhe."},{"book":"ULukha","chapter":"2","verse":"41","text":"Iminyaka yonke abazali bakhe baya eJerusalema belanda uMkhosi wePhasika."},{"book":"ULukha","chapter":"2","verse":"42","text":"Kwathi eseleminyaka elitshumi lambili baya emkhosini njengenjayelo."},{"book":"ULukha","chapter":"2","verse":"43","text":"Kwathi uMkhosi usuphelile, abazali bakhe sebebuyela ekhaya, umfana uJesu wasala eJerusalema, kodwa bona belibele."},{"book":"ULukha","chapter":"2","verse":"44","text":"Bazihambela ilanga lonke bona becabanga ukuthi ukhona edwendweni lwabo. Basebeqalisa ukumdinga phakathi kwezihlobo zabo labangane."},{"book":"ULukha","chapter":"2","verse":"45","text":"Bathi sebemswele babuyela eJerusalema bayamdinga."},{"book":"ULukha","chapter":"2","verse":"46","text":"Ngemva kwensuku ezintathu bamfumana emagumeni ethempeli ehlezi phakathi kwabafundisi elalele njalo ebabuza imibuzo."},{"book":"ULukha","chapter":"2","verse":"47","text":"Wonke umuntu owamuzwayo wamangala ngokuzwisisa kwakhe kanye lempendulo zakhe."},{"book":"ULukha","chapter":"2","verse":"48","text":"Abazali bakhe bathi bembona bamangala kakhulu. Unina wathi kuye, “Ndodana, kungani usinqinekisa kangaka? Uyihlo lami besesikhathazekile sikudinga.”"},{"book":"ULukha","chapter":"2","verse":"49","text":"Yena wabuza wathi, “Belivele lingidingelani kanti? Belingazi yini ukuthi bekumele ngibe sendlini kaBaba?”"},{"book":"ULukha","chapter":"2","verse":"50","text":"Kodwa kabazwisisanga lokho ayekutsho kubo."},{"book":"ULukha","chapter":"2","verse":"51","text":"Wasehamba labo eNazaretha wahlala ebalalela. Kodwa unina wazenza igugu zonke lezi izinto enhliziyweni yakhe."},{"book":"ULukha","chapter":"2","verse":"52","text":"UJesu wakhula ngenhlakanipho, langomzimba langokuthandwa nguNkulunkulu labantu."}]}