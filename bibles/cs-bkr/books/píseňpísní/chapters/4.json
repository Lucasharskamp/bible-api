{"data":[{"book":"Píseň písní","chapter":"4","verse":"1","text":"Aj, jak jsi ty krásná, přítelkyně má, aj, jak jsi krásná! Oči tvé jako holubičí mezi kadeři tvými, vlasy tvé jako stáda koz, kteréž vídati na hoře Galád."},{"book":"Píseň písní","chapter":"4","verse":"2","text":"Zubové tvoji podobní stádu ovcí jednostejných, když vycházejí z kupadla, z nichž každá mívá po dvém, a mezi nimiž není žádné neplodné."},{"book":"Píseň písní","chapter":"4","verse":"3","text":"Jako provázek z hedbáví červeného dvakrát barveného rtové tvoji, a řeč tvá ozdobná; jako kus jablka zrnatého židoviny tvé mezi kadeři tvými."},{"book":"Píseň písní","chapter":"4","verse":"4","text":"Hrdlo tvé jest jako věže Davidova, vystavená k chování zbroje, v níž na tisíce pavéz visí, vše štítů mužů udatných."},{"book":"Píseň písní","chapter":"4","verse":"5","text":"Oba tvé prsy jako dvé telátek bliženců srních, jenž se pasou v kvítí."},{"book":"Píseň písní","chapter":"4","verse":"6","text":"Ažby zavítal ten den, a utekli by stínové, poodejdu k hoře mirrové a pahrbku kadidlovému."},{"book":"Píseň písní","chapter":"4","verse":"7","text":"Všecka jsi krásná, přítelkyně má, a není na tobě poškvrny."},{"book":"Píseň písní","chapter":"4","verse":"8","text":"Se mnou z Libánu, ó choti má, se mnou z Libánu půjdeš, a pohledíš s vrchu hory Amana, s vrchu Senir a Hermon, z peleší lvových a s hor pardových."},{"book":"Píseň písní","chapter":"4","verse":"9","text":"Jala jsi srdce mé, sestro má choti, jala jsi srdce mé jedním okem svým, a jedinou točenicí hrdla svého."},{"book":"Píseň písní","chapter":"4","verse":"10","text":"Jak utěšené jsou milosti tvé, sestro má choti! Jak vzácnější jsou milosti tvé než víno, a vůně mastí tvých nade všecky vonné věci."},{"book":"Píseň písní","chapter":"4","verse":"11","text":"Strdí tekou rtové tvoji, ó choti, med a mléko pod jazykem tvým, a vůně roucha tvého jako vůně Libánu."},{"book":"Píseň písní","chapter":"4","verse":"12","text":"Zahrada zamčená jsi, sestro má choti, vrchoviště zamčené, studnice zapečetěná."},{"book":"Píseň písní","chapter":"4","verse":"13","text":"Výstřelkové tvoji jsou zahrada stromů jablek zrnatých s ovocem rozkošným cypru a nardu,"},{"book":"Píseň písní","chapter":"4","verse":"14","text":"Nardu s šafránem, prustvorce s skořicí, a s každým stromovím kadidlo vydávajícím, mirry a aloes, i s všelijakými zvláštními věcmi vonnými."},{"book":"Píseň písní","chapter":"4","verse":"15","text":"Ó ty sám vrchoviště zahradní, studnice vod živých, a tekoucích z Libánu."},{"book":"Píseň písní","chapter":"4","verse":"16","text":"Věj, větříčku půlnoční, a přiď, větříčku polední, prověj zahradu mou, ať tekou vonné věci její, a ať příjde milý můj do zahrady své, a jí rozkošné ovoce své."}]}