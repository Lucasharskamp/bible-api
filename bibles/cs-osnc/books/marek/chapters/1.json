{"data":[{"book":"Marek","chapter":"1","verse":"1","text":"Zde začíná radostná zpráva o podivuhodném životě Ježíše Krista, Božího Syna."},{"book":"Marek","chapter":"1","verse":"2","text":"Již prostřednictvím dávného proroka Izajáše Bůh promluvil tak, jako by mluvil přímo ke svému Synovi:"},{"book":"Marek","chapter":"1","verse":"3","text":"V době duchovně pusté bude volat:"},{"book":"Marek","chapter":"1","verse":"4","text":"Tím poslem byl Jan Křtitel. Žil na poušti a vybízel lidi, aby od něho přijali křest a dali tak najevo, že se veřejně přiznávají ke svým proviněním, že jich litují a touží, aby jim Bůh odpustil."},{"book":"Marek","chapter":"1","verse":"5","text":"Lidé z Jeruzaléma a z celého Judska přicházeli, aby mu naslouchali, a když vyznali své viny, Jan je pokřtil v řece Jordánu."},{"book":"Marek","chapter":"1","verse":"6","text":"Jan nosil oděv z velbloudí srsti přepásaný pásem a živil se kobylkami a medem divokých včel."},{"book":"Marek","chapter":"1","verse":"7","text":"Ve svých kázáních stále zdůraz-ňoval:"},{"book":"Marek","chapter":"1","verse":"8","text":"Já jsem vás křtil vodou, ale on vás bude křtít Duchem svatým.“"},{"book":"Marek","chapter":"1","verse":"9","text":"Jednoho dne přišel Ježíš z galilejského Nazaretu k Janovi a dal se od něho v Jordánu pokřtít."},{"book":"Marek","chapter":"1","verse":"10","text":"Ve chvíli, kdy vystupoval z vody na břeh, viděl, jak se obloha rozevřela a na jeho hlavu se snesl Boží Duch v podobě holubice."},{"book":"Marek","chapter":"1","verse":"11","text":"Současně z nebe promluvil hlas: „Ty jsi můj milovaný Syn, z tebe mám radost.“"},{"book":"Marek","chapter":"1","verse":"12","text":"Hned nato Boží Duch vnukl Ježíšovi, aby odešel na poušť do samoty."},{"book":"Marek","chapter":"1","verse":"13","text":"Šel tedy a čtyřicet dní tam strávil sám mezi divokou zvěří, vystaven satanovu pokoušení; potom přišli andělé a pečovali o něho."},{"book":"Marek","chapter":"1","verse":"14","text":"Později, když král Herodes uvěznil Jana Křtitele, vydal se Ježíš do Galileje a hlásal tam radostné poselství od Boha:"},{"book":"Marek","chapter":"1","verse":"15","text":"„Konečně přišel čas a přiblížilo se Boží království. Přestaňte myslet jen na pozemské věci, změňte svůj život a uvěřte tomu, co vám Bůh vzkazuje!“"},{"book":"Marek","chapter":"1","verse":"16","text":"Jednoho dne šel Ježíš po břehu Galilejského jezera a uviděl Šimona a jeho bratra Ondřeje, jak vrhají do vody síť; byli totiž rybáři."},{"book":"Marek","chapter":"1","verse":"17","text":"Ježíš na ně zavolal: „Pojďte za mnou! Udělám z vás jiné rybáře, budete lovit lidi!“"},{"book":"Marek","chapter":"1","verse":"18","text":"Ti dva všeho nechali a šli s ním."},{"book":"Marek","chapter":"1","verse":"19","text":"O něco dále pak spatřil jiné dva rybáře – Jakuba a Jana Zebedeovy. Seděli v lodi a opravovali potrhané sítě."},{"book":"Marek","chapter":"1","verse":"20","text":"I ty Ježíš vyzval. Oba bratři se okamžitě zvedli, opustili svého otce a najaté pomocníky a vykročili za Ježíšem."},{"book":"Marek","chapter":"1","verse":"21","text":"Tak přišli společně do města jménem Kafarnaum; v sobotu navštívili tamější synagogu, ve které se židé scházeli ke společným modlitbám, ke čtení i výkladu Písma. Ježíš tam začal kázat a"},{"book":"Marek","chapter":"1","verse":"22","text":"posluchači žasli, protože mluvil s nezvyklou přesvědčivostí. Bylo to úplně něco jiného, než co dosud slýchali od učitelů zákona."},{"book":"Marek","chapter":"1","verse":"23","text":"Byl tam také jeden muž posedlý démonem a ten začal vykřikovat:"},{"book":"Marek","chapter":"1","verse":"24","text":"„Co je ti po nás, Ježíši Nazaretský? Chceš nás snad zničit? Vím dobře, že jsi svatý Boží Syn!“"},{"book":"Marek","chapter":"1","verse":"25","text":"Ježíš ho rázně okřikl: „Už ani slovo! Vyjdi z něho ven!“"},{"book":"Marek","chapter":"1","verse":"26","text":"Posedlý se ještě chvíli zmítal a křičel, než ho démon opustil."},{"book":"Marek","chapter":"1","verse":"27","text":"Lidé byli ohromeni a začali se dohadovat: „Co to je? Nové učení? Odkud bere takovou moc? Vždyť i zlým duchům poroučí a oni ho poslouchají!“"},{"book":"Marek","chapter":"1","verse":"28","text":"A zpráva o tom, co Ježíš učinil, se rychle roznesla po celém kraji."},{"book":"Marek","chapter":"1","verse":"29","text":"Když pak Ježíš opustil synagogu, vydal se s Jakubem a Janem do Šimonova a Ondřejova domu."},{"book":"Marek","chapter":"1","verse":"30","text":"Šimonova tchyně právě ležela v horečkách na lůžku, tak o tom pověděli Ježíšovi."},{"book":"Marek","chapter":"1","verse":"31","text":"Ten k ní přistoupil, vzal ji za ruku a pomohl jí, aby si sedla. Horečka hned přestala, žena vstala a začala se starat o hosty."},{"book":"Marek","chapter":"1","verse":"32-33","text":"Jakmile slunce zmizelo za obzorem (a skončil sobotní klid), sešli se lidé z celého města u Šimonova domu. Přivedli s sebou nemocné a posedlé."},{"book":"Marek","chapter":"1","verse":"34","text":"Toho večera uzdravil Ježíš mnoho lidí a z velkého množství posedlých vyhnal démony. Těm však nedovolil mluvit, protože věděli, že je Mesiáš – svatý Boží Syn."},{"book":"Marek","chapter":"1","verse":"35","text":"Příští ráno vstal Ježíš ještě před svítáním a odešel na osamělé místo, kde se mohl v klidu modlit."},{"book":"Marek","chapter":"1","verse":"36","text":"O něco později jej Šimon se svými druhy začali hledat."},{"book":"Marek","chapter":"1","verse":"37","text":"Když ho našli, řekli mu: „Každý se ptá jenom po tobě!“"},{"book":"Marek","chapter":"1","verse":"38","text":"Ježíš jim však pověděl: „Musím jít také do jiných měst, abych i tam oznámil své poselství. Vždyť proto jsem přišel.“"},{"book":"Marek","chapter":"1","verse":"39","text":"A tak procházel celou galilejskou zemí, kázal v synagogách a mnohé vysvobozoval z moci démonů."},{"book":"Marek","chapter":"1","verse":"40","text":"Jednou za ním přišel člověk postižený malomocenstvím a na kolenou ho prosil: „Pane, vím, že mne můžeš uzdravit, když budeš chtít.“"},{"book":"Marek","chapter":"1","verse":"41","text":"Ježíš, pohnut soucitem, vztáhl ruku, dotkl se ho a řekl: „Chci, abys byl zdráv.“"},{"book":"Marek","chapter":"1","verse":"42","text":"V tu chvíli malomocenství zmizelo a muž byl uzdraven."},{"book":"Marek","chapter":"1","verse":"43-44","text":"Ježíš mu však přísně nařídil: „Jdi a dej si své uzdravení ověřit knězem. Cestou se však nikde nezastavuj a s nikým nemluv. Vezmi s sebou obětní dar, jak to uzdraveným z malomocenství předepsal Mojžíš, aby se všichni přesvědčili, že jsi očištěn.“"},{"book":"Marek","chapter":"1","verse":"45","text":"Muž odešel, ale nevydržel mlčet. Každému na potkání radostně vyprávěl, že je uzdraven. A tak Ježíš nemohl veřejně vstoupit do žádného města a zůstával venku na osamělých místech. I tam se však za ním ze všech stran táhly zástupy lidí."}]}