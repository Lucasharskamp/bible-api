{"data":[{"book":"Matthew","chapter":"4","verse":"1","text":"Adudagi Devil-na4:1 Satan-gi atoppa maming ama  Jisubu themnanaba Thawai Asengbana mahakpu lamjao lamhangda puthoklammi."},{"book":"Matthew","chapter":"4","verse":"2","text":"Amasung Jisuna ahing nungthil numit niphuni chara hellaklabada mapuk lamlaklammi."},{"book":"Matthew","chapter":"4","verse":"3","text":"Aduga athemba mapu aduna Ibungogi nakta laktuna hairak-i, “Nahakna Tengban Mapugi Machanupa oirabadi, nung-sing asi tal onnaba yathang piyu.”"},{"book":"Matthew","chapter":"4","verse":"4","text":"Maduda Ibungona mangonda khumlak-i, “Mapugi Puyana asumna hai, ‘Tal khaktagi mapanna mioibana hingloi, adubu Tengban Mapugi chindagi thoklakpa wahei khudinggi mapanna hinggani.’ ”"},{"book":"Matthew","chapter":"4","verse":"5","text":"Adudagi Devil-na Jisubu asengba sahar, Jerusalem-da pure, aduga mahakpu Mapugi sanglen-gi khwaidagi wangba matonda lep-halle."},{"book":"Matthew","chapter":"4","verse":"6","text":"4:6 Isei 91:11,12 Aduga mahakna hairak-i, “Nahakna Tengban Mapugi Machanupa oirabadi, nasa nathanta chongthajou; maramdi Mapugi Puyada asumna iduna lei,"},{"book":"Matthew","chapter":"4","verse":"7","text":"Maduda Jisuna mangonda hairak-i, “Mapugi Puyada asumnasu iduna lei, ‘Nahakna nahakki Tengban Mapu, MAPU IBUNGO-bu chang yengloidabani.’ ”"},{"book":"Matthew","chapter":"4","verse":"8","text":"Adudagi Devil-na Jisubu amukka awangba chingthak amada pukhatle aduga mangonda taibangpan asigi ningthou leibak pumnamak amadi makhoigi matik mangal pumnamak uhalle."},{"book":"Matthew","chapter":"4","verse":"9","text":"Aduga Devil-na Ibungoda hairak-i, “Nahakna eingonda khuru khudak kunduna khurumjarabadi, eina nangonda pumnamaksing asi pibigani.”"},{"book":"Matthew","chapter":"4","verse":"10","text":"Maduda Jisuna mangonda hairak-i, “Inaktagi chathokkhro, Satan! Mapugi Puyada asumna iduna lei, ‘Nahakna nahakki Tengban Mapu, MAPU IBUNGO khaktabu khurumjagadabani amasung thouganjagadabani!’ ”"},{"book":"Matthew","chapter":"4","verse":"11","text":"Adudagi Devil-na Ibungobu thadoktuna chatkhirammi, amasung swargadutsing laktuna Ibungobu thougal tourammi."},{"book":"Matthew","chapter":"4","verse":"12","text":"John-bu keisumsangda thamkhre haiba Jisuna tarabada, mahakna Judea-dagi Galilee-da halaklammi."},{"book":"Matthew","chapter":"4","verse":"13","text":"Aduga mahakna Nazareth-ta hanna chatlaba tungda Capernaum-da laktuna leirammi. Capernaum asi Zebulun amasung Naphtali-gi lamda leiba, Galilee patki mapanda leiba khunni."},{"book":"Matthew","chapter":"4","verse":"14","text":"Masina Tengban Mapugi wa phongdokpa maichou Isaiah-na haikhiba wa adu thunghalle:"},{"book":"Matthew","chapter":"4","verse":"15","text":"“Zebulun-gi lamdam amadi Naphtali-gi lamdam,"},{"book":"Matthew","chapter":"4","verse":"16","text":"Amambada leiriba mising aduna achouba mangal ama ujare;"},{"book":"Matthew","chapter":"4","verse":"17","text":"Matam adudagi houna Jisuna pao sandokpa houraduna hai, “Nakhoina paptagi pukning hong-u, maramdi swarga leibak adu naksillakle.”"},{"book":"Matthew","chapter":"4","verse":"18","text":"Nongma Jisuna Galilee-gi pat mapanda chatlingeida Peter kouba Simon amasung mahakki manao Andrew, makhoi machin-manao anina pat aduda in hunduna leiramba adu ure. Maramdi makhoi nga phaba mising oirammi."},{"book":"Matthew","chapter":"4","verse":"19","text":"Aduga Jisuna makhoida hairak-i, “Lak-u, eigi itung illu, eina nakhoibu mi phabasing oihan-gani.”"},{"book":"Matthew","chapter":"4","verse":"20","text":"Khudak adumaktada makhoina makhoigi in-sing adu thanamduna Ibungogi tung-injare."},{"book":"Matthew","chapter":"4","verse":"21","text":"Adudagi Ibungona mapham adudagi asum lakpada machin manao ani, haibadi Zebedeegi macha Jacob amadi mahakki manao John-bu ure. Makhoina makhoigi hida mapa Zebedee-ga loinana, makhoigi in-sing semjin-sajinduna leirammi. Amasung Ibungona makhoibu kourammi."},{"book":"Matthew","chapter":"4","verse":"22","text":"Maduda makhoina khudak aduda hi amasung mapabu thadoklamlaga Ibungogi matung injakhi."},{"book":"Matthew","chapter":"4","verse":"23","text":"Adudagi Jisuna synagogue-singda tambiduna, Ningthou leibakki maramda aphaba pao sandokladuna amadi makhal khudinggi laina amadi anabasingbu phahanbiduna Galilee-gi mapham sinba thungna chatlammi."},{"book":"Matthew","chapter":"4","verse":"24","text":"Aduga Ibungogi paona Syria sinba thunglammi. Amasung mahakki manakta misingna makhal kayagi lainana naraba pumnamak haibadi akanba cheina khaanglibasing, lai phattaba changbasing, sarei houbasing, aduga pangtha-sithaduna naba pumnamakpu puraklammi. Aduga Ibungona makhoi pumnamakpu phahanbirammi."},{"book":"Matthew","chapter":"4","verse":"25","text":"Aduga Galilee, Decapolis, Jerusalem, Judea amadi Jordan turen wangmadagi yamlaba miyamsingna Ibungogi matung injare."}]}