{"data":[{"book":"Waeburaniya","chapter":"2","verse":"1","text":"Lelo tughakinde ghendo aghala ighatuhulike ili tuleke kuleka kupfika kwatughenda."},{"book":"Waeburaniya","chapter":"2","verse":"2","text":"Usenga ula iulongighwe ne wamalaika woneka wolongesa ghendo, imunu wowose yang'aukindile au kuutoghola kohighighwa ka pfaibamighwa."},{"book":"Waeburaniya","chapter":"2","verse":"3","text":"Lelo twetwe tutsohonatse ka ng'atuutoghola bae ukombotsi uno mkulu? Tanu Imtwatsa tsakalonga ukombotsi uno, kuya awala iwamuhulike walangusa kuna twetwe ka wolongesa."},{"book":"Waeburaniya","chapter":"2","verse":"4","text":"Imulungu naye kongetsa ukalangama wake kwa kutenda pfitango, pfihulo na pfinzonza ketseketse, na kwa kuwagholela iwanu pfigholelo pfa Ghumuhe Mwenzeluka ka pfayabamile."},{"book":"Waeburaniya","chapter":"2","verse":"5","text":"Imulungu ng'awekile bae malaika kutawala isi iikutsa, isi ila yatulonga mbuli tsake."},{"book":"Waeburaniya","chapter":"2","verse":"6","text":"Lekeni Ghamaandiko Mahenzeluka hanu hangi gholonga,"},{"book":"Waeburaniya","chapter":"2","verse":"7","text":"Tsakumtenda yawe mdodo kubita wamalaika,"},{"book":"Waeburaniya","chapter":"2","verse":"8","text":"Kwika chila chinu chiwe hasi hake.”"},{"book":"Waeburaniya","chapter":"2","verse":"9","text":"ila twomwona Yesu iyatendighwe mdodo kubita wamalaika kwa chipindi chidodo, ili kwa uluso we Imulungu yawafile iwanu wose. Sambi twomwona kapfatsighwa fiya ya utunitso na heshima kwa ukufa kwayadununzike."},{"book":"Waeburaniya","chapter":"2","verse":"10","text":"Tsaikala pfinogha ghendo Imulungu iyolumba na ukukindilisa ipfinu pfose, yamtende Yesu kuwa mkamilifu kwa inzila ye ukudununzika, ili yawaghale iwanu wengi mne utunitso wake. Kwaapfila Yesu iyo iyowalongotsa mne ukombotsi."},{"book":"Waeburaniya","chapter":"2","verse":"11","text":"Yeye kowadeghetesa iwanu nzambi tsawo, yeye na awala iwadeghetesighwe, wose wana aba yumwe. Kwaajili ayo Yesu ng'akona chinyala bae kuwakema iwanu awo ndughu tsake,"},{"book":"Waeburaniya","chapter":"2","verse":"12","text":"kolonga,"},{"book":"Waeburaniya","chapter":"2","verse":"13","text":"Pfipfila kolonga, “Nitsakwika lolelo lyangu kuna yeye. Kuya kalonga keli, nene nabaha ne iwana iyangaile Imulungu, wawe wana wangu”"},{"book":"Waeburaniya","chapter":"2","verse":"14","text":"Lelo kwaapfila iwana awo wana lukuli na idamu, Yesu imwenyegho tsakawa ka wawo, kelunga na unu wawo. Tsakatenda apfo ili kubitila lifwa lyake amuhume Yehile yane uwetso mne lifwa,"},{"book":"Waeburaniya","chapter":"2","verse":"15","text":"na apfo yawalekelele awala iwakalile watumwa mna ughima wawo wose. Tsawakala watumwa kwa kupfuka ukufa."},{"book":"Waeburaniya","chapter":"2","verse":"16","text":"Kwaapfila yeye ng'atsile ghendo bae kuwapfila wamalaika ila katsa kuwapfila iwatsukulu wa Abrahamu."},{"book":"Waeburaniya","chapter":"2","verse":"17","text":"Apfo tsakabamighwa yeghale na ndughu tsake kwa chila chinu, ili yawe Mtambika wawo mkulu iyotogholighwa na yane libatsi mne kumsang'anila Imulungu, ili nzambi tse iwanu tsileghusighwe."},{"book":"Waeburaniya","chapter":"2","verse":"18","text":"Kwaapfila yeye mwenyegho tsakadununzika ahala hayaghetsighwe, kodaha kuwapfila awala iwoghetsighwa."}]}