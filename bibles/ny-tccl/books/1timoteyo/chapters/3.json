{"data":[{"book":"1 Timoteyo","chapter":"3","verse":"1","text":"Mawu woona ndi awa: Ngati munthu akufunitsitsa atakhala woyangʼanira, ndiye kuti akufuna ntchito yabwino."},{"book":"1 Timoteyo","chapter":"3","verse":"2","text":"Tsono woyangʼanira ayenera kukhala munthu wopanda chotsutsika nacho, mwamuna wa mkazi mmodzi yekha, woganiza bwino, wodziretsa, waulemu, wosamala bwino alendo, wodziwa kuphunzitsa."},{"book":"1 Timoteyo","chapter":"3","verse":"3","text":"Asakhale chidakwa, asakhale wandewu, koma wofatsa, asakhale wokonda mikangano, kapena wokonda ndalama."},{"book":"1 Timoteyo","chapter":"3","verse":"4","text":"Akhale wodziwa kusamala bwino banja lake ndi kulera ana ake bwino, kuti akhale omvera ndi aulemu weniweni."},{"book":"1 Timoteyo","chapter":"3","verse":"5","text":"(Ngati munthu sadziwa kusamala banja lake lomwe, angathe bwanji kusamala mpingo wa Mulungu?)"},{"book":"1 Timoteyo","chapter":"3","verse":"6","text":"Asakhale wongotembenuka mtima kumene kuopa kuti angadzitukumule napezeka pa chilango monga Satana."},{"book":"1 Timoteyo","chapter":"3","verse":"7","text":"Ayeneranso kukhala munthu wambiri yabwino ndi akunja, kuti anthu asamutonze nagwa mu msampha wa Satana."},{"book":"1 Timoteyo","chapter":"3","verse":"8","text":"Momwemonso atumiki, akhale anthu oyenera ulemu, woona mtima, osakhala okonda zoledzeretsa, osakonda kupeza zinthu mwachinyengo."},{"book":"1 Timoteyo","chapter":"3","verse":"9","text":"Ayenera kugwiritsa mozama choonadi cha chikhulupiriro ndi kukhala ndi chikumbumtima chabwino."},{"book":"1 Timoteyo","chapter":"3","verse":"10","text":"Ayambe ayesedwa kaye, ndipo ngati palibe kanthu kowatsutsa, aloleni akhale atumiki."},{"book":"1 Timoteyo","chapter":"3","verse":"11","text":"Momwemonso, akazi akhale olemekezeka, osasinjirira koma oganiza bwino ndi odalirika pa chilichonse."},{"book":"1 Timoteyo","chapter":"3","verse":"12","text":"Mtumiki akhale wokhulupirika kwa mkazi wake ndipo ayenera kukhala wosamalira bwino ana ake ndi onse a pa khomo pake."},{"book":"1 Timoteyo","chapter":"3","verse":"13","text":"Iwo amene atumikira bwino amakhala ndi mbiri yabwino ndipo amakhala chitsimikizo chachikulu cha chikhulupiriro chawo mwa Khristu Yesu."},{"book":"1 Timoteyo","chapter":"3","verse":"14","text":"Ngakhale ndili ndi chiyembekezo choti ndifika komweko posachedwapa, ndikukulemberani malangizo awa."},{"book":"1 Timoteyo","chapter":"3","verse":"15","text":"Ine zina zikandichedwetsa kubwera, mudziwe za mmene anthu ayenera kukhalira mʼNyumba ya Mulungu, imene ndi mpingo wa Mulungu wamoyo, mzati ndi maziko achoonadi."},{"book":"1 Timoteyo","chapter":"3","verse":"16","text":"Mosakayikira, chinsinsi cha chikhulupiriro chathu chachikulu:"}]}