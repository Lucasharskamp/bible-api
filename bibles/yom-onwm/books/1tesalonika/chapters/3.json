{"data":[{"book":"1 Tesalonika","chapter":"3","verse":"1","text":"Diawu, bu tumona ti tukadi buela vibidila, buna tumona ti bufueni kuidi beto mu siala ku Atene ;"},{"book":"1 Tesalonika","chapter":"3","verse":"2","text":"ayi tufidisa Timote, khombꞌetoayi kisadi yeto mu Nzambi mu tsamununu yi Nsamu wumbote wu Klisto mu diambu kiza lukindisa mu minuayi kuluvana bufula"},{"book":"1 Tesalonika","chapter":"3","verse":"3","text":"muingi mutu wumosi mu beno kabika zimbisa minu kiandi mu diambu di ziphasi ziazi ; beno veka bu luzebi ti tukubukulu ziawu."},{"book":"1 Tesalonika","chapter":"3","verse":"4","text":"Bila mu thangu tuba yeno, tululubula ti tufueti mona ziphasi ziwombo. Ayi luzebi ti buawu buvangama."},{"book":"1 Tesalonika","chapter":"3","verse":"5","text":"Diawu minu mamvama, bu ndimona ti ndikadi buela vibidila, diawu nditumina Timote mu diambu di zaba kani buevi buekila minu kieno. Bomandimona bila ndibanizla ti mvukumuni wuluvukumuni bila nganu kisalu kioso kitusala ikitukidi kiphamba."},{"book":"1 Tesalonika","chapter":"3","verse":"6","text":"Buabu Timote wuvutukidi kuidi beto bu kabedi kuidi beno ayi zitsangu zikatunatini zidi zimboti mu wa buididi minu kieno ayi luzololueno. Wutukembi ti lukutuyindulanga buwombo bu lumonanga tsatu mu kutumona banga beto bu tuididi tsatu mu kulumona."},{"book":"1 Tesalonika","chapter":"3","verse":"7","text":"Diawu bakhomba, beto tukindusu mu diambu dieno mu nzila yi minu kieno mu ziphasi zieto zioso ayi mayama meto moso"},{"book":"1 Tesalonika","chapter":"3","verse":"8","text":"bila buabu tulembo zingi enati luidi bakinda ngolo mu Pfumu."},{"book":"1 Tesalonika","chapter":"3","verse":"9","text":"A buna buevi tulenda vutudilanga Nzambi matondo mawombo mu diambu dieno, mu diambu dieno, mu diambu di khini yoso tueti mona mu diambu dieno va meso ma Nzambi eto e ?"},{"book":"1 Tesalonika","chapter":"3","verse":"10","text":"Bila builu ayi muini tueti sambila ngolo muingi tumonana zizi mu zizi ayi tudukisa mambu makambulu mu minu kieno."},{"book":"1 Tesalonika","chapter":"3","verse":"11","text":"Bika Nzambi eto ayi niandi veka Dise, ayi, Pfumuꞌeto Yesu batuzibudila diluaku di buela kuiza kuidi beno."},{"book":"1 Tesalonika","chapter":"3","verse":"12","text":"Mu diambu dieno bika Pfumu kafunisa ayi kawokisa luzolo lueno mu benona beno ayi kuidi batu boso, banga buididi luzolo lueto kuidi beno."},{"book":"1 Tesalonika","chapter":"3","verse":"13","text":"Bika kakindisa mintima mieno muingi mikambu tsembolo va mesoma Nzambi eto ayi Dise mu thangu Pfumu eto Yesu kela vutuka va kimosi ayi banlongo bandi boso."}]}