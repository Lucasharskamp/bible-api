{"data":[{"book":"1 Тимофія","chapter":"5","verse":"1","text":"Не докоряй старшому чоловікові, а підбадьорюй його, як батька, молодших – як братів,"},{"book":"1 Тимофія","chapter":"5","verse":"2","text":"літніх жінок – як матерів, а молодих – як сестер, з усією чистотою."},{"book":"1 Тимофія","chapter":"5","verse":"3","text":"Шануй вдів, які й справді є вдовами!"},{"book":"1 Тимофія","chapter":"5","verse":"4","text":"Якщо ж вдова має дітей чи внуків, то нехай вони спершу навчаться побожно поводитися у своєму домі та відплачувати своїм батькам, бо це до вподоби Богові."},{"book":"1 Тимофія","chapter":"5","verse":"5","text":"Та, що насправді є вдовою, опинившись на самоті, покладає свою надію на Бога та вдень і вночі перебуває в проханнях і молитвах."},{"book":"1 Тимофія","chapter":"5","verse":"6","text":"А та, що живе в розкоші, померла ще за життя."},{"book":"1 Тимофія","chapter":"5","verse":"7","text":"Тож наказуй їм це, щоб вони були людьми, яким не можна дорікнути."},{"book":"1 Тимофія","chapter":"5","verse":"8","text":"Якщо ж хтось не турбується про своїх, а тим паче про свою сім’ю, той зрікся віри та є гіршим від невіруючого."},{"book":"1 Тимофія","chapter":"5","verse":"9","text":"Нехай вдовою вважається та, що має не менше шістдесяти років, була дружиною одного чоловіка"},{"book":"1 Тимофія","chapter":"5","verse":"10","text":"та має хорошу репутацію за свої добрі справи: якщо виростила дітей, була гостинною, мила ноги святим, допомагала тим, що мали труднощі, та присвячувала себе всяким добрим ділам."},{"book":"1 Тимофія","chapter":"5","verse":"11","text":"Натомість молодших вдів оминай, адже коли їхні тілесні бажання віддаляють їх від Христа, вони хочуть знову вийти заміж."},{"book":"1 Тимофія","chapter":"5","verse":"12","text":"Так вони накликають на себе суд, адже порушили першу віру5:12 Мається на увазі, що молоді вдови віддалилися від віри в Христа через похоть, таким чином порушивши зобов’язання бути Йому вірними.."},{"book":"1 Тимофія","chapter":"5","verse":"13","text":"До того ж, ходячи від дому до дому, вони привчаються бути лінивими, і не тільки лінивими, але й пліткарками та надокучливими, говорячи, чого не слід."},{"book":"1 Тимофія","chapter":"5","verse":"14","text":"Тому я хочу, щоб молоді вдови одружувались, народжували дітей, дбали про дім і не давали супротивнику нагоди для нападу."},{"book":"1 Тимофія","chapter":"5","verse":"15","text":"Адже деякі вже збочили та пішли за сатаною."},{"book":"1 Тимофія","chapter":"5","verse":"16","text":"Якщо віруюча жінка має вдів у сім’ї, то нехай допоможе їм. Нехай церква не буде обтяжена, щоби могла допомагати справжнім вдовам."},{"book":"1 Тимофія","chapter":"5","verse":"17","text":"Старійшини, які добре керують церквою, заслуговують подвійної шани, особливо ті, що старанно працюють у проповідуванні та навчанні."},{"book":"1 Тимофія","chapter":"5","verse":"18","text":"Адже Писання каже: «Не зав’язуй рота волові, що молотить»5:18 Див. Повт. 25:4.. І ще: «Робітник достойний своєї платні»5:18 Див. Лк. 10:7.."},{"book":"1 Тимофія","chapter":"5","verse":"19","text":"Не приймай жодного звинувачення проти старійшини, тільки якщо є двоє чи троє свідків."},{"book":"1 Тимофія","chapter":"5","verse":"20","text":"Тих, хто згрішив, картай перед усіма, щоби й інші боялися."},{"book":"1 Тимофія","chapter":"5","verse":"21","text":"Я наполегливо прошу тебе перед Богом, Христом Ісусом та перед обраними ангелами: дотримуйся цього без пересуду, не роблячи нічого з упередженням."},{"book":"1 Тимофія","chapter":"5","verse":"22","text":"Ні на кого не покладай рук поспішно. Не бери участі в чужих гріхах. Зберігай себе в чистоті."},{"book":"1 Тимофія","chapter":"5","verse":"23","text":"Не пий лише воду, а вживай трохи вина через твій шлунок і часті хвороби."},{"book":"1 Тимофія","chapter":"5","verse":"24","text":"Гріхи деяких людей очевидні та випереджають їх ще до суду, а за деякими вони йдуть слідом."},{"book":"1 Тимофія","chapter":"5","verse":"25","text":"Так само й добрі діла очевидні, а інші не можуть залишитись прихованими."}]}