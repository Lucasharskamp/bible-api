{"data":[{"book":"1Wakolinto","chapter":"16","verse":"1","text":"Haluse, mwe mbuli za nchangizo za hela kwachausa cha wantu wa Chohile, damanyani saviya nilagize bunga dya wamzumile Kulisito wa Galatiya."},{"book":"1Wakolinto","chapter":"16","verse":"2","text":"Chila zuwa dya nkongo dya mazuwa mfungate, chila yumwenga ywenyu aike hela mwe ziya akuhokela, chani kuse kutenda na nchangizo umo heza."},{"book":"1Wakolinto","chapter":"16","verse":"3","text":"Umo nanizile kwenyu, naniwasigile wadya msagule mwenyu wegale baluwa na ntunyo zenyu Yelusalemu."},{"book":"1Wakolinto","chapter":"16","verse":"4","text":"Uneva vikaunga miye nami nite, nachitanye."},{"book":"1Wakolinto","chapter":"16","verse":"5","text":"Nanize kwenyu haheza kujinkila mkowa wa Makedoniya kwaviya naunga nijinkile Makedoniya."},{"book":"1Wakolinto","chapter":"16","verse":"6","text":"Mafani nanikale na nyuwe hadodo, hegu mafani nanikale na nyuwe miezi yose ye mpeho, chani mnambize mwe ntambo yangu, kokose hunga nite."},{"book":"1Wakolinto","chapter":"16","verse":"7","text":"Sikunga kujinka kwenyu chingunguvu. Nina msuhi wa kwikala na nyuwe chipindi chitali, umo Zumbe akaunga."},{"book":"1Wakolinto","chapter":"16","verse":"8","text":"Mna nanisigaile hano ho mzi wa Efeso kubula mwe idizuwa dya Pentekoste."},{"book":"1Wakolinto","chapter":"16","verse":"9","text":"Lwivi luvugulwa mwe ndimangu, hata hegu kuna wakuhiga walozize."},{"book":"1Wakolinto","chapter":"16","verse":"10","text":"Uneva Timoseo aneza, kaulani asekutenda na nkama yoyose chipindi emwenyu, kwaviya adamanya ndima ya Zumbe saviya miye."},{"book":"1Wakolinto","chapter":"16","verse":"11","text":"Elo mntu yoyose asekumbela, mna mwambizeni ajende mpeho mwe ntambo yakwe, chani auye kwangu, kwaviya miye na walukolo weyangu chamgoja."},{"book":"1Wakolinto","chapter":"16","verse":"12","text":"Nasimweila mlukolo ywetu Apolo eze kwenyu hamwenga na walukolo watuhu, mna hakungisa kwiza haluse. Umo anapata luhenyo neze."},{"book":"1Wakolinto","chapter":"16","verse":"13","text":"Mwikale vyedi, mtoge mo uzumizi wenyu, mtende wakankalu naho wata nguvu."},{"book":"1Wakolinto","chapter":"16","verse":"14","text":"Chila mkudamanya chidamanyeni kwa ungi."},{"book":"1Wakolinto","chapter":"16","verse":"15","text":"Walukolo, mlumanya lukolo lwa wantu we nyumba ya Sitefana, wowo ni wantu wa nkongo kumzumila Kulisito uko Akaya, naho welavya kuwasankanila wantu wa Chohile. Naweilani nyuwe walukolo wangu,"},{"book":"1Wakolinto","chapter":"16","verse":"16","text":"mtimile wantu sawano, na chila mntu akudamanya ndima na kusankanila hamwenga nawo."},{"book":"1Wakolinto","chapter":"16","verse":"17","text":"Nabweda kugamba Sitefana na Fotunato na Akaiko wabula, hadya nahamwihali waguha hantu henyu."},{"book":"1Wakolinto","chapter":"16","verse":"18","text":"Waubwedeza umuye wangu ne iyenyu nayo. Elo ni vyedi kuwatunya wantu sawano."},{"book":"1Wakolinto","chapter":"16","verse":"19","text":"Bunga dya wamzumile Kulisito wose wa Asiya wawalamsani. Akila na Pisika hamwenga na bunga dya wamzumile Kulisito wakudugana mwe nyumba yawo wawalamsisani mo kulungana na Zumbe."},{"book":"1Wakolinto","chapter":"16","verse":"20","text":"Walukolo wose we hano wawalamsani. Nanywi lamsanani kwa ungi wa Chohile."},{"book":"1Wakolinto","chapter":"16","verse":"21","text":"Miye Paolo nawalamsani, hawandika kwa mkono wangu mwenye."},{"book":"1Wakolinto","chapter":"16","verse":"22","text":"Yoyose hekumunga Zumbe aligitwe!"},{"book":"1Wakolinto","chapter":"16","verse":"23","text":"Wedi wa Zumbe dyetu Yesu utende na nyuwe."},{"book":"1Wakolinto","chapter":"16","verse":"24","text":"Ungi wangu nautende na nyuwe nyose mo kulungana mwa Yesu Kulisito."}]}