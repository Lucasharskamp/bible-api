{"data":[{"book":"Vakolosai","chapter":"4","verse":"1","text":"Vakulu nyenye, mvakitila vavanda vinu kwa ubwina na gala geigana Chapanga, kuni mkumbuka kuvya na nyenye muvi wa Bambu kunani kwa Chapanga."},{"book":"Vakolosai","chapter":"4","verse":"2","text":"Msindimala mkotoka kuleka kumuyupa Chapanga, na pemwiyupa mujiyangalila, na kumsengusa Chapanga."},{"book":"Vakolosai","chapter":"4","verse":"3","text":"Mewawa, mutiyupila tete mewa muni Chapanga atidindulila mlyangu kukokosa ujumbi waki kuvala mfiyu wa Kilisitu. Ndava yeniyo nene nivili hinu muchifungu."},{"book":"Vakolosai","chapter":"4","verse":"4","text":"Hinu, ndi muniyupila muni nihotola kukokosa ujumbi wenuwo uvya hotohoto na ngati cheyiganikiwa."},{"book":"Vakolosai","chapter":"4","verse":"5","text":"Muvya na luhala chemwitama na vandu vangamsadika Kilisitu muhengela lihengu bwina lukumbi ulo lwemumivili nawu."},{"book":"Vakolosai","chapter":"4","verse":"6","text":"Malongesi ginu giganikiwa kuvya gabwina na gakutangatila vandu, na mganikiwa kumanya kumyangula kila mundu."},{"book":"Vakolosai","chapter":"4","verse":"7","text":"Nikumtuma mlongo witu Tukiko mganu kwinu, muhenga lihengu mchakaka na mtumisi muyitu mulihengu la Bambu, yati akuvapela malovi gangu goha."},{"book":"Vakolosai","chapter":"4","verse":"8","text":"Ndi ndava ya kumutuma kwinu muni avakangamalisa mitima yinu kwa kuvajovela malovi gitu."},{"book":"Vakolosai","chapter":"4","verse":"9","text":"Ibwela pamonga na Onesimo, mlongo witu mganu na mchakaka, ndi mkolonjinji muyinu. Yati vakuvapela malovi ga mambu goha gegihengeka apa."},{"book":"Vakolosai","chapter":"4","verse":"10","text":"Alistako, mweavi muchifungu, pamonga na nene, akuvajambusa, mewawa Maluko mlamu waki Banaba, mmali kulagaziwa ndava yaki akabwela kwinu mumkalibisa."},{"book":"Vakolosai","chapter":"4","verse":"11","text":"Na Yoshua mweikemiwa Yusto, akuvajambusa. Pagati ya Vayawudi mwapokili sadika, venava ndu, ndi vevihenga lihengu pamonga na nene ndava ya unkosi wa Chapanga, venavo ndi vevakunitangatila neju."},{"book":"Vakolosai","chapter":"4","verse":"12","text":"Epafla, mkolonjinji muyinu mtumisi wa Kilisitu Yesu, akuvajambusa. Magono goha akuvayupila nyenye kwa makakala muni muhotola kuyima chakukangamala, mkangala msadika hotohoto na mu mambu goha geigana Chapanga."},{"book":"Vakolosai","chapter":"4","verse":"13","text":"Nihotola kujova malovi ndava yaki kuvya ihenga lihengu kwa kukangamala ndava yinu na ndava ya vandu va Laodikea na Hilapoli."},{"book":"Vakolosai","chapter":"4","verse":"14","text":"Nkozi witu mganu Luka yula mlamisa pamonga na Dema, vakuvajambusa."},{"book":"Vakolosai","chapter":"4","verse":"15","text":"Jambusa yitu kwa valongo va Laodikea. Mumjambusa mlumbu Nimfa pamonga na vandu voha vevikonganeka kunyumba yaki, msambi wa vandu vevakumsadika Kilisitu vakumjambusa."},{"book":"Vakolosai","chapter":"4","verse":"16","text":"Mkamala kusoma balua yeniyo muvapela na vayinu msambi wa vandu vevakumsadika Kilisitu va Laodikea, na balua yenivayandikili vene vavapela nyenye muyisoma."},{"book":"Vakolosai","chapter":"4","verse":"17","text":"Mumjovela Alikipo lihengu leapewili na Bambu kuyihenga ayikamalisa."},{"book":"Vakolosai","chapter":"4","verse":"18","text":"Niyandika aga kwa chiwoko changu namwene, jambusa kuhuma kwangu nene Pauli. Mkumbuka kuvya nivili muchifungu!"}]}