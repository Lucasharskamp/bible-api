{"data":[{"book":"Marka","chapter":"13","verse":"1","text":"Gdy opuszczali świątynię, jeden z uczniów zachwycał się:"},{"book":"Marka","chapter":"13","verse":"2","text":"—To, co teraz podziwiacie, legnie w gruzach i nie pozostanie tu nawet kamień na kamieniu—odparł Jezus."},{"book":"Marka","chapter":"13","verse":"3","text":"Później, gdy siedział na zboczu Góry Oliwnej, mając przed sobą widok na Jerozolimę, Piotr, Jakub, Jan i Andrzej dyskretnie zapytali Go:"},{"book":"Marka","chapter":"13","verse":"4","text":"—Kiedy wydarzy się to, o czym mówiłeś? Po czym poznamy nadejście tego czasu?"},{"book":"Marka","chapter":"13","verse":"5","text":"—Nie dajcie się nikomu oszukać!—przestrzegł ich Jezus."},{"book":"Marka","chapter":"13","verse":"6","text":"—Wielu bowiem będzie podawać się za Mesjasza i oszuka mnóstwo ludzi."},{"book":"Marka","chapter":"13","verse":"7","text":"Na świecie wybuchną wojny i będą rozchodzić się wieści o walkach. Nie dajcie się jednak zastraszyć, to jeszcze nie będzie koniec!"},{"book":"Marka","chapter":"13","verse":"8","text":"Narody i państwa będą walczyć przeciwko sobie, a wiele krajów nawiedzą trzęsienia ziemi oraz głód. Ale to będzie dopiero początek tragedii."},{"book":"Marka","chapter":"13","verse":"9","text":"Przygotujcie się na to, co nastąpi! Postawią was przed sądami, będą was biczować w synagogach oraz oskarżać przed władzami o to, że Mnie naśladujecie. Będzie to dla was okazja do przedstawienia im dobrej nowiny."},{"book":"Marka","chapter":"13","verse":"10","text":"Bo zanim nadejdzie koniec, muszą usłyszeć ją wszystkie narody."},{"book":"Marka","chapter":"13","verse":"11","text":"Gdy was aresztują i postawią przed sądem, nie martwcie się o to, co i jak macie mówić. Bo to nie wy będziecie mówić, lecz Duch Święty będzie mówił przez was!"},{"book":"Marka","chapter":"13","verse":"12","text":"Bracia będą wzajemnie się wydawać na śmierć, ojcowie zdradzą własne dzieci, a dzieci—rodziców."},{"book":"Marka","chapter":"13","verse":"13","text":"Wszyscy was znienawidzą za to, że należycie do Mnie. Ale ci, którzy wytrwają do końca i nie zaprą się Mnie, zostaną uratowani!"},{"book":"Marka","chapter":"13","verse":"14","text":"Gdy zobaczycie w świątyni „ohydę spustoszenia”—kto to czyta, niech uważa—wtedy ci, którzy będą w Judei, niech uciekają w góry."},{"book":"Marka","chapter":"13","verse":"15","text":"I śpieszcie się! Jeśli będziecie na tarasie, nie wchodźcie do domu, aby się spakować."},{"book":"Marka","chapter":"13","verse":"16","text":"Jeśli będziecie na polu, nie wracajcie po pieniądze czy ubranie."},{"book":"Marka","chapter":"13","verse":"17","text":"Ciężko będzie wtedy kobietom w ciąży i matkom karmiącym niemowlęta."},{"book":"Marka","chapter":"13","verse":"18","text":"Módlcie się, żeby wasza ucieczka nie wypadła zimą."},{"book":"Marka","chapter":"13","verse":"19","text":"Będą to bowiem dni tak straszliwe, jakich nie było od początku świata i już nigdy potem nie będzie."},{"book":"Marka","chapter":"13","verse":"20","text":"I gdyby Pan nie skrócił czasu tej klęski, nikt by się nie uratował. Lecz On skróci te dni ze względu na swoich wybranych."},{"book":"Marka","chapter":"13","verse":"21","text":"Jeśli wtedy ktoś wam powie: „Tu jest Mesjasz”—nie wierzcie!"},{"book":"Marka","chapter":"13","verse":"22","text":"Pojawi się bowiem wielu fałszywych mesjaszy i proroków, którzy będą czynić wielkie cuda, starając się oszukać nawet wybranych przez Boga."},{"book":"Marka","chapter":"13","verse":"23","text":"Dlatego uważajcie i pamiętajcie, że was ostrzegałem!"},{"book":"Marka","chapter":"13","verse":"24","text":"Zaraz po zakończeniu tego strasznego czasu nastąpi zaćmienie słońca, a księżyc straci swój blask."},{"book":"Marka","chapter":"13","verse":"25","text":"Gwiazdy będą spadać z nieba i zachwieje się cały porządek wszechświata."},{"book":"Marka","chapter":"13","verse":"26","text":"Wtedy cała ludzkość ujrzy Mnie, Syna Człowieczego, przybywającego na obłokach w wielkiej mocy i chwale."},{"book":"Marka","chapter":"13","verse":"27","text":"I poślę aniołów, żeby zgromadzili Moich wybranych z całego świata, z najdalszych zakątków ziemi."},{"book":"Marka","chapter":"13","verse":"28","text":"Niech to drzewo figowe stanie się dla was przykładem: Gdy jego pączki miękną, a listki zaczynają się rozwijać, mówicie, że zbliża się lato."},{"book":"Marka","chapter":"13","verse":"29","text":"Gdy więc zobaczycie wszystko, co wam zapowiedziałem, bądźcie pewni, że mój powrót jest bliski, że jestem tuż u drzwi."},{"book":"Marka","chapter":"13","verse":"30","text":"Zapewniam was: Nie wymrze to pokolenie, a wszystko to się dokona."},{"book":"Marka","chapter":"13","verse":"31","text":"Niebo i ziemia przeminą, lecz moje słowa pozostaną na wieki."},{"book":"Marka","chapter":"13","verse":"32","text":"Nikt jednak nie zna dnia ani czasu, kiedy się to stanie—ani aniołowie w niebie, ani nawet Ja—Syn. Wie o tym tylko mój Ojciec."},{"book":"Marka","chapter":"13","verse":"33","text":"Skoro więc nie wiecie, kiedy się to wydarzy—uważajcie i wyczekujcie mojego powrotu!"},{"book":"Marka","chapter":"13","verse":"34","text":"Moje drugie przyjście można porównać do powrotu człowieka, który wyjechał w podróż do innego kraju. Powyznaczał pracownikom ich zadania, stróżowi zaś nakazał czuwać aż do swego przyjazdu."},{"book":"Marka","chapter":"13","verse":"35","text":"Uważajcie więc, bo wy również nie wiecie, kiedy przyjdę: wieczorem, o północy, o świcie czy po wschodzie słońca."},{"book":"Marka","chapter":"13","verse":"36","text":"Nie dopuśćcie, abym zastał was śpiących."},{"book":"Marka","chapter":"13","verse":"37","text":"Czekajcie i bądźcie przygotowani—oto moje przykazanie dla wszystkich, którzy we Mnie wierzą."}]}