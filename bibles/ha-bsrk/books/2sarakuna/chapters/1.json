{"data":[{"book":"2 Sarakuna","chapter":"1","verse":"1","text":"Bayan mutuwar Ahab, Mowab ta yi wa Isra’ila tawaye."},{"book":"2 Sarakuna","chapter":"1","verse":"2","text":"Ahaziya fa ya fāɗo daga tagar ɗakin samansa a Samariya ya ji rauni. Saboda haka ya aiki masinjoji, yana cewa, “Ku je ku tuntuɓi Ba’al-Zebub, allahn Ekron, ku ga ko zan warke daga wannan rauni.”"},{"book":"2 Sarakuna","chapter":"1","verse":"3","text":"Amma mala’ikan Ubangiji ya ce wa Iliya mutumin Tishbe, “Ka haura ka taryi masinjojin sarkin Samariya, ka tambaye su, ‘Don babu Allah ne a Isra’ila da za ku tafi ku tuntuɓi Ba’al-Zebub allahn Ekron?’"},{"book":"2 Sarakuna","chapter":"1","verse":"4","text":"Saboda haka, ga abin da Ubangiji ya ce, ‘Ba za ka tashi daga inda kake kwance ba, ba shakka za ka mutu!’ ”"},{"book":"2 Sarakuna","chapter":"1","verse":"5","text":"Da masinjojin suka koma wurin sarki, sai sarki ya ce da su, “Don me kuka komo?”"},{"book":"2 Sarakuna","chapter":"1","verse":"6","text":"Sai suka amsa, “Wani mutum ya sadu da mu ya ce mana, ‘Ku koma wurin sarkin da ya aike ku, ku ce masa, “Ga abin da Ubangiji ya ce, don babu Allah ne a Isra’ila da ka aika a tuntuɓi Ba’al-Zebub allahn Ekron? Saboda haka ba za ka tashi daga gadon da kake kwance ba. Ba shakka za ka mutu!” ’ ”"},{"book":"2 Sarakuna","chapter":"1","verse":"7","text":"Sai Sarkin ya tambaye su ya ce, “Wanda irin mutum ne ya yi muku wannan magana?”"},{"book":"2 Sarakuna","chapter":"1","verse":"8","text":"Sai suka ce, “Mutumin ya sa riga mai gashi, ya kuma yi ɗamara da fata.”"},{"book":"2 Sarakuna","chapter":"1","verse":"9","text":"Sai sarki ya aiki kaftin da sojojin hamsin wurin Iliya. Kaftin ya haura wajen Iliya, wanda yake zaune a kan tudu, ya ce masa, “Mutumin Allah, sarki ya ce, ‘Ka sauko, ka zo!’ ”"},{"book":"2 Sarakuna","chapter":"1","verse":"10","text":"Iliya ya ce masa, “In ni mutumin Allah ne, bari wuta tă sauko daga sama tă cinye ka da sojojinka hamsin!” Sai wuta ta sauko daga sama ta cinye kaftin tare da sojojinsa hamsin."},{"book":"2 Sarakuna","chapter":"1","verse":"11","text":"Da jin haka sai sarki ya sāke aiken wani kaftin tare da waɗansu sojojinsa hamsin wurin Iliya. Kaftin ya ce wa Iliya, “Mutumin Allah, ga abin da sarki ya ce, ‘Ka sauko, nan take ka zo!’ ”"},{"book":"2 Sarakuna","chapter":"1","verse":"12","text":"Sai Iliya ya amsa, “In ni mutumin Allah ne, bari wuta ta sauko daga sama ta cinye ka da sojojinka hamsin!” Sai wutar Allah ta sauko daga sama ta cinye shi da sojojinsa hamsin."},{"book":"2 Sarakuna","chapter":"1","verse":"13","text":"Saboda haka sai sarki ya aiki kaftin na uku da sojojinsa hamsin. Wannan kaftin na ukun ya haura ya durƙusa a gaban Iliya, ya roƙe shi ya ce, “Mutumin Allah, ina roƙonka ka dubi darajar raina da na waɗannan sojoji hamsin, bayinka!"},{"book":"2 Sarakuna","chapter":"1","verse":"14","text":"Duba, wuta ta sauko daga sama ta cinye su kaftin nan biyu waɗanda suka zo da farko da dukan sojojinsu. To, yanzu dai, ka daraja raina!”"},{"book":"2 Sarakuna","chapter":"1","verse":"15","text":"Sai mala’ikan Ubangiji ya ce wa Iliya, “Sauka, ka tafi tare da shi; kada ka ji tsoro.” Saboda haka Iliya ya tashi ya sauko, ya tafi tare da shi wajen sarki."},{"book":"2 Sarakuna","chapter":"1","verse":"16","text":"Iliya ya ce wa sarki, “Ga abin da Ubangiji ya ce, don babu Allah a Isra’ila ne wanda za ka tuntuɓa da ka aika a tuntuɓi Ba’al-Zebub, allahn Ekron? Domin ka yi haka, ba za ka tashi daga gadon da kake kwance ba, ba shakka za ka mutu!”"},{"book":"2 Sarakuna","chapter":"1","verse":"17","text":"Ya kuwa mutu yadda Ubangiji ya faɗa ta bakin Iliya."},{"book":"2 Sarakuna","chapter":"1","verse":"18","text":"Game da dukan sauran abubuwan da suka faru a zamani Ahaziya, da abin da ya yi, ba a rubuce suke a littattafan tarihin sarakuna Isra’ila ba?"}]}