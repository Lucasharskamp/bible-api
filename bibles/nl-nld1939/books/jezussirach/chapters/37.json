{"data":[{"book":"Jezussirach","chapter":"37","verse":"1","text":"Iedere vriend zegt: Ik ben uw vriend; Maar sommigen zijn enkel vrienden in naam."},{"book":"Jezussirach","chapter":"37","verse":"2","text":"Is het niet jammer als de dood, Zo een boezemvriend uw vijand wordt?"},{"book":"Jezussirach","chapter":"37","verse":"3","text":"Wee den slechten vriend! Waartoe werd hij geschapen? Om de aarde te vullen met valsheid."},{"book":"Jezussirach","chapter":"37","verse":"4","text":"Een slechte vriend ziet naar de dis, En in tijd van nood blijft hij weg."},{"book":"Jezussirach","chapter":"37","verse":"5","text":"Een goede vriend strijdt mee tegen den vijand, En grijpt het schild tegen den tegenstander."},{"book":"Jezussirach","chapter":"37","verse":"6","text":"Vergeet dus uw makker niet in de strijd, En laat hem niet in de steek bij uw buit."},{"book":"Jezussirach","chapter":"37","verse":"7","text":"Iedere raadgever wijst met de hand, Maar sommigen raden in eigen belang."},{"book":"Jezussirach","chapter":"37","verse":"8","text":"Neem u dus voor een raadsman in acht, En onderzoek van tevoren zijn bedoeling. Want hij denkt ook aan zichzelf; Waarom zou hij er schade door lijden?"},{"book":"Jezussirach","chapter":"37","verse":"9","text":"Hij zegt wel. op uw belangen te letten, Maar feitelijk let hij op uw bezit."},{"book":"Jezussirach","chapter":"37","verse":"10","text":"Ga niet te rade bij wie u benijdt, En verberg uw plan voor wie jaloers op u is."},{"book":"Jezussirach","chapter":"37","verse":"11","text":"Raadpleeg geen vrouw over haar mededingster, Geen lafaard over krijg; Geen koopman over zaken, Geen koper over waren; Geen slecht mens over liefdediensten, Geen hardvochtige over barmhartigheid; Geen luiaard over werken, Geen achteloos wachter over ontdekken van onraad."},{"book":"Jezussirach","chapter":"37","verse":"12","text":"Maar raadpleeg steeds den godvrezende, Van wien ge weet, dat hij de Wet onderhoudt; Die in zijn hart één met u is, En medelijden heeft, als ge valt."},{"book":"Jezussirach","chapter":"37","verse":"13","text":"Maar let ook op de raad van uw eigen hart; Want wie is u trouwer dan dit?"},{"book":"Jezussirach","chapter":"37","verse":"14","text":"'s Mensen hart zegt hem beter de waarheid, Dan zeven wachters op een post."},{"book":"Jezussirach","chapter":"37","verse":"15","text":"En bid bij dit alles ook tot God, Dat Hij uw schreden richt in de waarheid."},{"book":"Jezussirach","chapter":"37","verse":"16","text":"Het begin van iedere daad is het woord; Vóór iedere handeling komt de gedachte."},{"book":"Jezussirach","chapter":"37","verse":"17","text":"De wortel van alle plannen is het hart; Vier loten spruiten er uit voort:"},{"book":"Jezussirach","chapter":"37","verse":"18","text":"Goed en kwaad, dood en leven, Maar de tong is ze allen de baas."},{"book":"Jezussirach","chapter":"37","verse":"19","text":"Er zijn wijzen, die wijs zijn voor anderen, Maar dwaas voor zichzelf;"},{"book":"Jezussirach","chapter":"37","verse":"20","text":"Er zijn wijzen, die om hun woorden gehaat zijn, En zich van alle geneugten beroven."},{"book":"Jezussirach","chapter":"37","verse":"22","text":"Sommige wijzen zijn wijs voor zichzelf, En genieten zelf de vrucht van hun wijsheid;"},{"book":"Jezussirach","chapter":"37","verse":"23","text":"Anderen echter zijn wijs voor hun volk, De vrucht van hun wijsheid komt allen ten goede."},{"book":"Jezussirach","chapter":"37","verse":"24","text":"Wie wijs is voor zichzelf, wordt met geneugten verzadigd, En allen die hem zien, prijzen hem gelukkig;"},{"book":"Jezussirach","chapter":"37","verse":"26","text":"Maar wie wijs is voor zijn volk, zal eer beërven, En zijn naam blijft leven voor eeuwig."},{"book":"Jezussirach","chapter":"37","verse":"27","text":"Mijn zoon, beproef uzelf in uw leven, Zie wat slecht voor u is, en neem het niet;"},{"book":"Jezussirach","chapter":"37","verse":"28","text":"Want niet alles is goed voor iedereen, Niet iedere spijs verkieslijk voor allen."},{"book":"Jezussirach","chapter":"37","verse":"29","text":"Wees nooit overdadig bij genot, Niet onmatig bij lekkere spijzen;"},{"book":"Jezussirach","chapter":"37","verse":"30","text":"Want in veel eten nestelt de ziekte, En van onmatigheid komt braken."},{"book":"Jezussirach","chapter":"37","verse":"31","text":"Velen vinden door slempen de dood; Maar wie zich in acht neemt, verlengt zijn leven."}]}