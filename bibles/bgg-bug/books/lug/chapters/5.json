{"data":[{"book":"Lug","chapter":"5","verse":"1","text":"Nai jia Isu yi Genesareth pha khabang ring shii riu ramuii shii branthek è Hamangkhung-aphuii ro miyaogam nuii pha ai moe shii zab reng ne wuii thog."},{"book":"Lug","chapter":"5","verse":"2","text":"Ai è run nyi yi kho ring pha lakhung shii yie ne ruii pha doh; jishii ù ua pho è jithek thoh marui ne chiugthek bsang ramuii shii,"},{"book":"Lug","chapter":"5","verse":"3","text":"Isu è Simon ro run lakhung shii khurog srane, aishii yao, run jishii kho ring ji è thithe hà nyong yi pha yao. Isu è run iliing shii dug srane bran ibrogthek shii yua."},{"book":"Lug","chapter":"5","verse":"4","text":"Ai è yao ched mage shii, ai è Simon shii yao, “Naro run thithe khajam hà yie srane, chiih-è na nane naro ijak yi naro chiug è ù zum pha mua mage bo.”"},{"book":"Lug","chapter":"5","verse":"5","text":"Simon è chang, “Masdo, gathek è zab habiu chiug mua shii, jia de azum mua ro. Ji shii na è yao muii arone, gu è chiug nyamuii riig.”"},{"book":"Lug","chapter":"5","verse":"6","text":"5:6: Jon 21:6 Ithek è chiug mua mage shii, ù yi bajo phieng srane chiug de ji pha rek dun."},{"book":"Lug","chapter":"5","verse":"7","text":"Ji è ithek gai pha run hà awaithek ijakthek shii wuii ne ithek shii nong gieng bo è leb ne ho. Ithek è wuii srane run nyi shii ù ley chab ched shii run yi kho iliing hà zem pha rek."},{"book":"Lug","chapter":"5","verse":"8","text":"Simon Phithar è nyie rey pha ji riig srane, Isu lagiung moe shii bam srane yao, “Ithong, Na gu moe è dun bo! Gu ne bajo layog bran ro!”"},{"book":"Lug","chapter":"5","verse":"9","text":"Awaithek muzum pha ù ji è ai nane ai rog pha branthek ne zab wiengphleg dun."},{"book":"Lug","chapter":"5","verse":"10","text":"Ji duiine Simon ro ijak Jems nane Zebedi pha dufuii Jon de wiengphleg dun. Isu è Simon shii yao, “Arum chid rabo; sudoh è thiwing nane branthek shii zum ruii phro.”"},{"book":"Lug","chapter":"5","verse":"11","text":"Ithek è run shii kho ring lakhung hà yie ne, zab manathek thoh marui ne, Isu rog shii luagieng."},{"book":"Lug","chapter":"5","verse":"12","text":"Luang jia Isu yi gai pha thiig hà rairamuii shii, thiichiih shii buii saduii rek ne rad pha bran de jia um. Ai è Isu shii doh mage ne, awailum ne buzam bam srane Isu shii khung ne yao, “Masdo, na è rek yang arone, na è gu shii so nyarek mua phi phro!”5:12: gu shii so rab bo hì pha miiriie è ne branthek shii zia rab ruii phro."},{"book":"Lug","chapter":"5","verse":"13","text":"Isu è awai wad phia srane, chiih-è aishii khoh srane. Chang, “Gu è rek pha now ro. So rey dun bo!” Ji è yaodang pha ji shii Miiriie ji de bran è thoh dun."},{"book":"Lug","chapter":"5","verse":"14","text":"5:14: Lug 14:1-32 Isu è aishii yao, “Hì pha miyao yi hanyie shii de ayao rabo, jimagunde phabi shii miang wuii ne nawai shii doh yi bo, chiih-è zab pha moe shii wie ge rone doh yi bo, chiih-è Moses muyung pha duiine mizid zid phi bo.”"},{"book":"Lug","chapter":"5","verse":"15","text":"Ji shii din è de Isu ro mua ji ne lahuak bajo yoi khlei dun, chiih-è bran ibrogthek aishii nuii pha nane miiriiethek gang yi pha aishii wuii thog ruii."},{"book":"Lug","chapter":"5","verse":"16","text":"Ji shii ai ne liijiing um pha ithua hà sia pha dun dun."},{"book":"Lug","chapter":"5","verse":"17","text":"Nai jia Isu yua ramuii shii, Galili, Judea chiih-è Jerusalem pha thiigthek è wuii pha Pharisithek nane Iphey yua pha masdothek de thiichiih shii dug gieng. Radphothek shii gang rek phi pha Ithong pha blu ne Isu shii um gieng."},{"book":"Lug","chapter":"5","verse":"18","text":"Giak branthek è slem è riie pha bran jia shii lawiao rog shii han ne wuii thog ruii, chiih-è ithek è bidiang ne hò bucho hà noh ne Isu ibi shii ruii pha rek."},{"book":"Lug","chapter":"5","verse":"19","text":"Jimagunde bran bajo um pha ji è, lumuii amua phi ne ithek è aishii Isu moe shii noh ne awuii mua, ji è ithek zak lakhung hà noh srane saphai hong ne, awai lawiao rog shii buzam bran ibrog um pha duchoi Isu ibi shii ziin phi."},{"book":"Lug","chapter":"5","verse":"20","text":"Isu è ithek shii bajo migi um pha ji doh mage ne, ai è bran jishii yao, gu ijak “Naro layog ne khungjong phi ro.”"},{"book":"Lug","chapter":"5","verse":"21","text":"Ji è yao pha ji nuii srane Iphey yao pha masdo nane Pharisithek awaithek chung yao rai, “Makhak-riing yao pha bran hì ne hanyie ga? Layog khung phi pha ne Hamangkhung-aphuii jia bie ro!”"},{"book":"Lug","chapter":"5","verse":"22","text":"Isu è ithek munow jithek thieg srane ithek shii yao, “Nathek ne hì nyie rek ne now phlei?"},{"book":"Lug","chapter":"5","verse":"23","text":"Hì è rek ne yao pha ji ne wie ba bey? Na layogthek ne khungjong phi ro è yao pha ji wie ba asi pha nawai lawiao chiing ne jai ne lua mage bo è yao pha ji wie bey?"},{"book":"Lug","chapter":"5","verse":"24","text":"Gu ne nathek shii Bran Dufuii ne sohnyiak shii layog khung phi pha riichai um pha doh yi.” Ji è ai ne slemriie pha bran jishii yao, “Gu na shii yao, jai srane, nawai lawiao chiing ne hò hà dun shabo!”"},{"book":"Lug","chapter":"5","verse":"25","text":"Ji pha bran è zab pha bran moe è khthiie jaifad srane, thiichiih wiao pha lawiao yie ne awai hò hà dun srane Hamangkhung-aphuii shii laso phi."},{"book":"Lug","chapter":"5","verse":"26","text":"Thiichiih um pha branthek zab wiengphleg ne rum ne Hamangkhung-aphuii shii laso phi ne yao, “Sudoh gathek ne khuchung de adoh ba pha blia de doh ge ro!”"},{"book":"Lug","chapter":"5","verse":"27","text":"Ji pha idoh, Isu fuang hà wuii dun shii, mijin than pha Lewi beng pha jia yi awai ophis shii dug ne rai pha doh. Isu è aishii yao, “Gu rog shii luagieng bo.”"},{"book":"Lug","chapter":"5","verse":"28","text":"Lewi è jaifad srane, zab thoh marui ne, ai rog shii luagieng."},{"book":"Lug","chapter":"5","verse":"29","text":"Ji pha ido Lewi è Isu shii chie noh pha ai hò shii michie boh jia saro, chiih-è ji pha biwenthek ne bajo mijin thanphothek nane Gaibranthek ro,"},{"book":"Lug","chapter":"5","verse":"30","text":"5:30: Lug 15:1,2 giak Pharisithek nane ithek ro Iphey yua pho masdothek è, Isu ro samoythek shii yao, “Nathek ne mijin thanphothek rog nane gai riingthek rog shii nyie rek ne chie niing phlei?”"},{"book":"Lug","chapter":"5","verse":"31","text":"Isu è ithek shii chang, “Bran hanyie arad arone ma pho achid phro, jimagunde hanyie rad pho ne ma pho chid phro."},{"book":"Lug","chapter":"5","verse":"32","text":"Gu ne ichiih shii ilab um pha branthek shii ho pha awuii ro, jimagunde layogthek shii ho pha wuii phro!”"},{"book":"Lug","chapter":"5","verse":"33","text":"Giak branthek è Isu shii yao, “Jon ro samoythek ne blebbleb minyie nyie ne sia phi, chiih-è Pharisithek ro samoythek de ji duiine rek, jishii naro samoythek ne chie niing ne rai.”"},{"book":"Lug","chapter":"5","verse":"34","text":"Isu è chang, “Phiyiy pha bufuii nya um ba shii ne biwenthek shii michie achie yi pha dun ge pha ji wie nabey? Ji ne awie phro!"},{"book":"Lug","chapter":"5","verse":"35","text":"Ji shii doh jia ne ji è rek pha inai thog ruii phro phie pha bufuii ne noh dun phro, ji pha ido è, ithek ne minyie nyie ruii phro.”"},{"book":"Lug","chapter":"5","verse":"36","text":"Isu è ithek shii hì pha najang de yao, hanyie magunde yung wo è ithileg ji srane yung ihèg shii miak ne aphiog phro, ai ji è rek arone, airo yung wo ji ne ji dun phro, chiih-è iwo nane ihèg ji a-ò rai phro."},{"book":"Lug","chapter":"5","verse":"37","text":"Hanyie è de jariie ihèg shii phuii nyu giog ne achab phro, nyieliiene phuii nyu ji muna rey mage shii ji pha jariie ne chui srane phuii ne zab noi dun phro."},{"book":"Lug","chapter":"5","verse":"38","text":"Ji-è phuii nyu ne jariie iwo shii chab chid phro."},{"book":"Lug","chapter":"5","verse":"39","text":"Chiih-è phuii weg ji niing pha idoh shii ne hanyie de phuii nyu ji aniing yang phro. Ai ne yao phro, iweg ji ne wie ba ro."}]}