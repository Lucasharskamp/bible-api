{"data":[{"book":"دووەم کۆرنسۆس","chapter":"5","verse":"1","text":"لەبەر ئەوەی ئێمە دەزانین، ئەگەر چادرە زەمینییەکەمان5‏:1 مەبەستی لە جەستەی مرۆڤانەیە، شتێکی کاتییە.‏ ڕووخا، خانووێکمان لە خوداوە هەیە کە هەتاهەتاییە لە ئاسماندایە، خانووێکی دەستکرد نییە."},{"book":"دووەم کۆرنسۆس","chapter":"5","verse":"2","text":"ئێمەش لەم چادرەدا دەناڵێنین و تامەزرۆی ئەوەین کە ماڵی ئاسمانیمان بپۆشین،"},{"book":"دووەم کۆرنسۆس","chapter":"5","verse":"3","text":"چونکە کە پۆشیمان ئیتر بە ڕووتی نابینرێین."},{"book":"دووەم کۆرنسۆس","chapter":"5","verse":"4","text":"لەبەر ئەوەی لەم چادرەداین لەبەر بارگرانی دەناڵێنین، کە نامانەوێت دایبکەنین بەڵکو بپۆشرێین، تاکو مردن لەلایەن ژیانەوە قووت بدرێت."},{"book":"دووەم کۆرنسۆس","chapter":"5","verse":"5","text":"خودایە ئەوەی ئێمەی بە تایبەت بۆ ئەمە دروستکردووە، ئەویش وەک پێشەکی ڕۆحی پیرۆزی پێمان داوە بۆ دەستەبەری ئەوەی دێت."},{"book":"دووەم کۆرنسۆس","chapter":"5","verse":"6","text":"بۆیە هەموو کات دڵنیاین و دەزانین کە هەتا لە جەستەدا نیشتەجێ بین، لە عیسای خاوەن شکۆ دوورین،"},{"book":"دووەم کۆرنسۆس","chapter":"5","verse":"7","text":"چونکە بە باوەڕ دەڕۆین نەک بە بینراو."},{"book":"دووەم کۆرنسۆس","chapter":"5","verse":"8","text":"ئیتر دڵنیاین و بە باشتری دەزانین کە لە جەستە دوور بکەوینەوە و لەلای عیسای خاوەن شکۆ نیشتەجێ بین."},{"book":"دووەم کۆرنسۆس","chapter":"5","verse":"9","text":"بۆیە ئامانجی بەرزمان ڕازیکردنی خودا دەبێت، جا ئیتر لە جەستەدا نیشتەجێ بین یان دوور بین لێی،"},{"book":"دووەم کۆرنسۆس","chapter":"5","verse":"10","text":"چونکە دەبێت هەموومان لەبەردەم تەختی دادگایی مەسیح دەربکەوین، تاکو هەریەکە بۆ ئەو شتانەی بەهۆی جەستەوە کردوویەتی شایستەیی خۆی وەربگرێت، جا باش بێت یان خراپ."},{"book":"دووەم کۆرنسۆس","chapter":"5","verse":"11","text":"لەبەر ئەوەی ترسی مەسیحی خاوەن شکۆ لە دڵمانە، هەر بۆیە هەوڵ دەدەین خەڵکی قایل بکەین. بۆ خوداش دەرکەوتین، هیوادارم بۆ ویژدانی ئێوەش بە تەواوی دەربکەوین."},{"book":"دووەم کۆرنسۆس","chapter":"5","verse":"12","text":"ئێمە نامانەوێ جارێکی دیکە لە لای ئێوە بەخۆماندا هەڵبدەین، بەڵکو دەرفەتێکتان دەدەینێ شانازیمان پێوە بکەن، تاکو بتوانن وەڵامی ئەوانە بدەنەوە کە شانازی بە ڕواڵەتەوە دەکەن، نەک بە دڵ."},{"book":"دووەم کۆرنسۆس","chapter":"5","verse":"13","text":"ئەگەر مێشکمان تێکچووبێت، لەبەر خودایە، ئەگەر هۆشمەند بین، لەبەر ئێوەیە."},{"book":"دووەم کۆرنسۆس","chapter":"5","verse":"14","text":"خۆشەویستی مەسیح دیلی کردووین، چونکە دڵنیاین لەوەی کە یەکێک لە جیاتی هەموو خەڵک مرد، بۆیە هەموو خەڵک مردن."},{"book":"دووەم کۆرنسۆس","chapter":"5","verse":"15","text":"ئەو لەبری هەمووان مرد تاکو زیندووان ئیتر بۆ خۆیان نەژین، بەڵکو بۆ ئەو کەسەی لە پێناویان مرد و هەستایەوە."},{"book":"دووەم کۆرنسۆس","chapter":"5","verse":"16","text":"لەبەر ئەوە بە چاوی دنیاییەوە سەیری کەس ناکەین. ئەگەر پێشتر بە چاوی دنیاییەوە سەیری مەسیحمان کردبێت، ئیتر لەمەودوا بەو چاوە سەیری ناکەین."},{"book":"دووەم کۆرنسۆس","chapter":"5","verse":"17","text":"کەواتە ئەگەر هەرکەسێک لەگەڵ مەسیحدا ببێتە یەک5‏:17 لەگەڵ مەسیحدا ببێتە یەک لە زمانی یۆنانیدا (لە مەسیحدا) بەکارهاتووە.‏، دەبێت بە بەدیهێنراوێکی نوێ، شتە کۆنەکان بەسەرچوون و شتی نوێ هاتووە!"},{"book":"دووەم کۆرنسۆس","chapter":"5","verse":"18","text":"ئەمەش هەمووی لە خوداوەیە، کە لەگەڵ خۆی لە ڕێگەی مەسیحەوە ئاشتی کردینەوە و خزمەتی ئەم ئاشتبوونەوەی پێداین،"},{"book":"دووەم کۆرنسۆس","chapter":"5","verse":"19","text":"واتا خودا بە یەکبوون لەگەڵ مەسیح5‏:19 بە یەکبوون لەگەڵ مەسیح لە زمانی یۆنانیدا (لە مەسیحدا) بەکارهاتووە.‏ جیهانی لەگەڵ خۆی ئاشت کردەوە، گوناهەکانیانی لەسەر نەنووسین و پەیامی ئاشتبوونەوەی بە ئێمە سپاردووە."},{"book":"دووەم کۆرنسۆس","chapter":"5","verse":"20","text":"کەواتە ئێمە باڵوێزی مەسیحین، خوداش لە ڕێگەی ئێمەوە جیهان بانگهێشت دەکات، لەبری مەسیح لێتان دەپاڕێینەوە: لەگەڵ خودا ئاشت بنەوە."},{"book":"دووەم کۆرنسۆس","chapter":"5","verse":"21","text":"ئەوەی گوناهی نەدەناسی خودا لە پێناوی ئێمە کردییە گوناه، تاکو بە یەکبوون لەگەڵ مەسیحدا ببین بە ڕاستودروستی خودا."}]}