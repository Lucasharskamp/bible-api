{"data":[{"book":"Exodus","chapter":"5","verse":"1","text":"Nu gingen Moses en Aäron naar Farao en zeiden: Zo spreekt Jahweh, Israëls God! Laat mijn volk gaan, om Mij ter ere in de woestijn een feest te vieren."},{"book":"Exodus","chapter":"5","verse":"2","text":"Maar Farao antwoordde: Wie is Jahweh wel, dat ik Hem zou gehoorzamen en Israël zou laten vertrekken? Ik ken geen Jahweh, en Israël laat ik niet gaan."},{"book":"Exodus","chapter":"5","verse":"3","text":"Zij zeiden: De God der Hebreën is ons verschenen! Wij moeten drie dagreizen ver de woestijn in, om Jahweh, onzen God, een offer te brengen; anders slaat Hij ons met de pest of het zwaard."},{"book":"Exodus","chapter":"5","verse":"4","text":"Maar de koning van Egypte sprak tot Moses en Aäron: Waarom houdt gij het volk van zijn werk af? Gaat zelf aan de arbeid."},{"book":"Exodus","chapter":"5","verse":"5","text":"En Farao ging voort: Er is toch al te veel van dat volk, en nu zoudt ge nog willen, dat ze het werk neerlegden."},{"book":"Exodus","chapter":"5","verse":"6","text":"En nog diezelfde dag gaf Farao aan de slavendrijvers en onderbazen het bevel:"},{"book":"Exodus","chapter":"5","verse":"7","text":"Geeft in het vervolg aan het volk geen stro meer, om tichels te maken, zoals tot nu toe; ze moeten het zelf maar bij elkaar gaan zoeken."},{"book":"Exodus","chapter":"5","verse":"8","text":"Toch moet ge evenveel tichels van hen blijven eisen, als zij tot nu toe hebben gemaakt, en er niets van laten schieten. Want ze zijn lui; en daarom schreeuwen ze: We willen onzen God een offer brengen."},{"book":"Exodus","chapter":"5","verse":"9","text":"Voor die mannen moet het werk worden verzwaard; dan zullen ze daarop blijven letten, en niet op leugens."},{"book":"Exodus","chapter":"5","verse":"10","text":"De slavendrijvers en onderbazen brachten het over aan het volk en zeiden: Zo spreekt Farao! Ik geef u geen stro meer;"},{"book":"Exodus","chapter":"5","verse":"11","text":"ge moet het zelf maar gaan halen, waar ge het vindt, maar we laten niets schieten van wat ge moet leveren."},{"book":"Exodus","chapter":"5","verse":"12","text":"Dus moest het volk heel Egypte afzoeken, om strostoppels te verzamelen."},{"book":"Exodus","chapter":"5","verse":"13","text":"Maar de slavendrijvers hielden er aan vast: Ge moet iedere dag evenveel blijven leveren, als toen er nog stro werd gegeven."},{"book":"Exodus","chapter":"5","verse":"14","text":"De slavendrijvers van Farao ranselden de israëlietische onderbazen af, die ze er voor aansprakelijk hadden gesteld en zeiden: Waarom levert ge nu niet evenveel tichels als vroeger?"},{"book":"Exodus","chapter":"5","verse":"15","text":"De israëlietische onderbazen gingen zich bij Farao beklagen, en zeiden: Waarom laat ge uw dienaars zo behandelen?"},{"book":"Exodus","chapter":"5","verse":"16","text":"Uw dienaars wordt geen stro meer gegeven, en toch beveelt men ons evenveel tichels te maken. Uw dienaars worden geranseld, maar het is de schuld van uw eigen volk."},{"book":"Exodus","chapter":"5","verse":"17","text":"Maar hij antwoordde: Lui zijt ge, lui! Daarom zegt ge: We moeten aan Jahweh een offer gaan brengen."},{"book":"Exodus","chapter":"5","verse":"18","text":"Vooruit aan het werk! Ge krijgt geen stro, maar hetzelfde aantal stenen zult ge leveren."},{"book":"Exodus","chapter":"5","verse":"19","text":"Zo raakten de israëlietische onderbazen in moeilijkheid door het bevel, dat zij het aantal tichels per dag niet mochten verminderen."},{"book":"Exodus","chapter":"5","verse":"20","text":"Toen zij dan ook van Farao weggingen, en Moses en Aäron ontmoetten, die op hen stonden te wachten,"},{"book":"Exodus","chapter":"5","verse":"21","text":"zeiden ze hun: Jahweh moge het u vergelden en u straffen; want gij hebt ons gehaat gemaakt bij Farao en zijn dienaars, en hun het zwaard in de hand gedrukt, om ons te vermoorden."},{"book":"Exodus","chapter":"5","verse":"22","text":"Toen wendde Moses zich tot Jahweh en zeide: Heer, waarom hebt Gij dit volk kwaad berokkend; waarom hebt Gij mij eigenlijk gezonden?"},{"book":"Exodus","chapter":"5","verse":"23","text":"Want van het ogenblik af, dat ik naar Farao ben gegaan, om in uw Naam te spreken, is dit volk er nog slechter aan toe, en Gij hebt uw volk in het geheel niet gered."}]}