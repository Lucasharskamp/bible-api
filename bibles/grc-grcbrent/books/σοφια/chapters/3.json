{"data":[{"book":"ΣΟΦΙΑ","chapter":"3","verse":"1","text":"Δίκαιων δὲ ψυχαὶ ἐν χειρὶ Θεοῦ, καὶ οὐ μὴ ἅψηται αὐτῶν βάσανος."},{"book":"ΣΟΦΙΑ","chapter":"3","verse":"2","text":"Ἔδοξαν ἐν ὀφθαλμοῖς ἀφρόνων τεθνάναι,"},{"book":"ΣΟΦΙΑ","chapter":"3","verse":"3","text":"καὶ ἐλογίσθη κάκωσις ἡ ἔξοδος αὐτῶν, καὶ ἡ ἀφʼ ἡμῶν πορεία σύντριμμα· οἱ δὲ εἰσιν ἐν εἰρήνῃ·"},{"book":"ΣΟΦΙΑ","chapter":"3","verse":"4","text":"Καὶ γὰρ ἐν ὄψει ἀνθρώπων ἐὰν κολασθῶσιν, ἡ ἐλπὶς αὐτῶν ἀθανασίας πλήρης."},{"book":"ΣΟΦΙΑ","chapter":"3","verse":"5","text":"Καὶ ὀλίγα παιδευθέντες μεγάλα εὐεργετηθήσονται, ὅτι ὁ Θεὸς ἐπείρασεν αὐτοὺς, καὶ εὗρεν αὐτοὺς ἀξίους ἑαυτοῦ."},{"book":"ΣΟΦΙΑ","chapter":"3","verse":"6","text":"Ὡς χρυσὸν ἐν χωνευτηρίῳ ἐδοκίμασεν αὐτούς, καὶ ὡς ὁλοκάρπωμα θυσίας προσεδέξατο αὐτούς."},{"book":"ΣΟΦΙΑ","chapter":"3","verse":"7","text":"Καὶ ἐν καιρῷ ἐπισκοπῆς αὐτῶν ἀναλάμψουσι, καὶ ὡς σπινθῆρες ἐν καλάμῃ διαδραμοῦνται."},{"book":"ΣΟΦΙΑ","chapter":"3","verse":"8","text":"Κρινοῦσιν ἔθνη καὶ κρατήσουσι λαῶν, καὶ βασιλεύσει αὐτῶν Κύριος εἰς τοὺς αἰῶνας."},{"book":"ΣΟΦΙΑ","chapter":"3","verse":"9","text":"Οἱ πεποιθότες ἐπʼ αὐτῷ συνήσουσιν ἀλήθειαν, καὶ οἱ πιστοὶ ἐν ἀγάπῃ προσμενοῦσιν αὐτῷ, ὅτι χάρις καὶ ἔλεος τοῖς ἐκλεκτοῖς αὐτοῦ."},{"book":"ΣΟΦΙΑ","chapter":"3","verse":"10","text":"Οἱ δὲ ἀσεβεῖς καθὰ ἐλογίσαντο ἕξουσιν ἐπιτιμίαν, οἱ ἀμελήσαντες τοῦ δικαίου καὶ τοῦ Κυρίου ἀποστάντες."},{"book":"ΣΟΦΙΑ","chapter":"3","verse":"11","text":"Σοφίαν γὰρ καὶ παιδείαν ὁ ἐξουθενῶν ταλαίπωρος, καὶ κενὴ ἡ ἐλπὶς αὐτῶν, καὶ οἱ κόποι ἀνόνητοι, καὶ ἄχρηστα τὰ ἔργα αὐτῶν."},{"book":"ΣΟΦΙΑ","chapter":"3","verse":"12","text":"Αἱ γυναῖκες αὐτῶν ἄφρονες, καὶ πονηρὰ τὰ τέκνα αὐτῶν."},{"book":"ΣΟΦΙΑ","chapter":"3","verse":"13","text":"Ἐπικατάρατος ἡ γένεσις αὐτῶν, ὅτι μακαρία στεῖρα ἡ ἀμίαντος, ἥτις οὐκ ἔγνω κοίτης ἐν παραπτώματι, ἕξει καρπὸν ἐν ἐπισκοπῇ ψυχῶν."},{"book":"ΣΟΦΙΑ","chapter":"3","verse":"14","text":"Καὶ εὐνοῦχος ὁ μὴ ἐργασάμενος ἐν χειρὶ ἀνόμημα, μηδὲ ἐνθυμηθεὶς κατὰ τοῦ Κυρίου πονηρά· δοθήσεται γὰρ αὐτῷ τῆς πίστεως χάρις ἐκλεκτὴ, καὶ κλῆρος ἐν ναῷ Κυρίου θυμηρέστερος·"},{"book":"ΣΟΦΙΑ","chapter":"3","verse":"15","text":"Ἀγαθῶν γὰρ πόνων καρπὸς εὐκλεὴς, καὶ ἀδιάπτωτος ἡ ῥίζα τῆς φρονήσεως."},{"book":"ΣΟΦΙΑ","chapter":"3","verse":"16","text":"Τέκνα δὲ μοιχῶν ἀτέλεστα ἔσται, καὶ ἐκ παρανόμου κοίτης σπέρμα ἀφανισθήσεται."},{"book":"ΣΟΦΙΑ","chapter":"3","verse":"17","text":"Ἐάν τε γὰρ μακρόβιοι γένωνται, εἰς οὐθὲν λογισθήσονται, καὶ ἄτιμον ἐπʼ ἐσχάτον τὸ γῆρας αὐτῶν."},{"book":"ΣΟΦΙΑ","chapter":"3","verse":"18","text":"Ἐάν τε ὀξέως τελευτήσωσιν, οὐχ ἕχουσιν ἐλπίδα, οὐδὲ ἐν ἡμέρᾳ διαγνώσεως παραμύθιον·"},{"book":"ΣΟΦΙΑ","chapter":"3","verse":"19","text":"γενεᾶς γὰρ ἀδίκου χαλεπὰ τὰ τέλη."}]}