{"data":[{"book":"1 Maũndũ Ma Matukũ Ma Tene","chapter":"14","verse":"1","text":"Na rĩrĩ, Hiramu mũthamaki wa Turo, nĩatũmĩire Daudi andũ, marĩ na mĩgogo ya mĩtarakwa, na aaki a mahiga na a mbaũ, nĩguo mamwakĩre nyũmba ya ũthamaki."},{"book":"1 Maũndũ Ma Matukũ Ma Tene","chapter":"14","verse":"2","text":"Nake Daudi nĩamenyire atĩ Jehova nĩamũhaandĩte atuĩke mũthamaki wa Isiraeli, na atĩ ũthamaki wake nĩwatũũgĩrĩtio mũno nĩ ũndũ wa andũ ake a Isiraeli."},{"book":"1 Maũndũ Ma Matukũ Ma Tene","chapter":"14","verse":"3","text":"Daudi nĩahikirie atumia angĩ arĩ kũu Jerusalemu, nake agĩtuĩka ithe wa aanake na airĩtu angĩ."},{"book":"1 Maũndũ Ma Matukũ Ma Tene","chapter":"14","verse":"4","text":"Maya nĩmo marĩĩtwa ma ciana ciake iria ciaciarĩirwo kũu: Shamua, na Shobabu, na Nathani, na Solomoni,"},{"book":"1 Maũndũ Ma Matukũ Ma Tene","chapter":"14","verse":"5","text":"na Ibiharu, na Elishua, na Elipeleti,"},{"book":"1 Maũndũ Ma Matukũ Ma Tene","chapter":"14","verse":"6","text":"na Noga, na Nefegu, na Jafia,"},{"book":"1 Maũndũ Ma Matukũ Ma Tene","chapter":"14","verse":"7","text":"na Elishama, na Beeliada, na Elifeleti."},{"book":"1 Maũndũ Ma Matukũ Ma Tene","chapter":"14","verse":"8","text":"Na rĩrĩa Afilisti maaiguire atĩ Daudi nĩaitĩrĩirio maguta agatuĩka mũthamaki wa Isiraeli guothe-rĩ, makĩambata, magĩthiĩ na mbũtũ ciao ciothe makamũcarie, nake Daudi aigua ũhoro ũcio akiumagara, agĩthiĩ akahũũrane nao."},{"book":"1 Maũndũ Ma Matukũ Ma Tene","chapter":"14","verse":"9","text":"Na rĩrĩ, Afilisti nĩmookĩte magatharĩkĩra Gĩtuamba kĩa Refaimu;"},{"book":"1 Maũndũ Ma Matukũ Ma Tene","chapter":"14","verse":"10","text":"nĩ ũndũ ũcio Daudi agĩtuĩria ũhoro kũrĩ Ngai, akĩmũũria atĩrĩ, “Thiĩ ngatharĩkĩre Afilisti? Nĩũkũmaneana moko-inĩ makwa?”"},{"book":"1 Maũndũ Ma Matukũ Ma Tene","chapter":"14","verse":"11","text":"Nĩ ũndũ ũcio Daudi na andũ ake makĩambata, magĩthiĩ nginya Baali-Perazimu, na akĩmatooreria kuo. Nake akiuga atĩrĩ, “O ta ũrĩa maaĩ moinaga, noguo Ngai aharaganĩtie thũ ciakwa na guoko gwakwa.” Nĩ ũndũ ũcio handũ hau hagĩĩtwo Baali-Perazimu."},{"book":"1 Maũndũ Ma Matukũ Ma Tene","chapter":"14","verse":"12","text":"Afilisti magĩtiganĩria ngai ciao kũu, nake Daudi agĩathana ngai icio icinwo na mwaki."},{"book":"1 Maũndũ Ma Matukũ Ma Tene","chapter":"14","verse":"13","text":"Afilisti nĩmatharĩkĩire Gĩtuamba kĩu rĩngĩ;"},{"book":"1 Maũndũ Ma Matukũ Ma Tene","chapter":"14","verse":"14","text":"nĩ ũndũ ũcio Daudi agĩtuĩria ũhoro harĩ Ngai rĩngĩ, nake Ngai akĩmũcookeria atĩrĩ, “Tiga kwambata, no mathiũrũrũkĩrie, na ũmatharĩkĩre ũmarutĩtie na mbere ya mĩtĩ ya mĩkũngũgũ."},{"book":"1 Maũndũ Ma Matukũ Ma Tene","chapter":"14","verse":"15","text":"Rĩrĩa ũrĩigua mũkubio uumĩte igũrũ rĩa mĩtĩ ĩyo ya mĩkũngũgũ-rĩ, thiĩ ũkarũe, tondũ ũguo nĩkuonania atĩ Ngai arĩ mbere yaku akĩhũũra ita rĩa Afilisti.”"},{"book":"1 Maũndũ Ma Matukũ Ma Tene","chapter":"14","verse":"16","text":"Nĩ ũndũ ũcio Daudi agĩĩka o ta ũrĩa Ngai aamwathĩte, nao makĩhũũra mbũtũ cia Afilisti, o kuuma Gibeoni nginya Gezeri."},{"book":"1 Maũndũ Ma Matukũ Ma Tene","chapter":"14","verse":"17","text":"Nĩ ũndũ ũcio ngumo ya Daudi ĩkĩhunja o bũrũri o bũrũri, nake Jehova agĩtũma ndũrĩrĩ ciothe imwĩtigĩre."}]}