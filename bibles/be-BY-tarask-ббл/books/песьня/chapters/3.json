{"data":[{"book":"ПЕСЬНЯ","chapter":"3","verse":"1","text":"Я начамі на ложку шукала каханага сэрца майго, я шукала яго, не знайшла."},{"book":"ПЕСЬНЯ","chapter":"3","verse":"2","text":"Устану, і горад увесь абыду, па вуліцах і па завулках, шукацьму таго, каго сэрцам кахаю, я шукала яго, не знайшла."},{"book":"ПЕСЬНЯ","chapter":"3","verse":"3","text":"Сустрэлі мяне вартавыя, што па горадзе йшлі дазорам: «Ці бачылі вы, каго сэрцам кахаю?»"},{"book":"ПЕСЬНЯ","chapter":"3","verse":"4","text":"Толькі я іх мінула, як знайшла, каго сэрцам кахаю; прывяла яго ў дом сваёй маці, у сьвяцёлку роднае маці сваёй."},{"book":"ПЕСЬНЯ","chapter":"3","verse":"5","text":"Заклінаю вас, Ерусалімскія дочкі, сарнамі ці палявымі ланямі: ня будзеце і ня турбуйце каханай, пакуль не прачнецца сама!"},{"book":"ПЕСЬНЯ","chapter":"3","verse":"6","text":"Хто там выходзіць з пустэльні, нібыта слуп дыму, хто там акураны мірай, пахошчамі і фіміямамі ўсякімі?"},{"book":"ПЕСЬНЯ","chapter":"3","verse":"7","text":"Вось Саламонаў ложак: шасьцьдзясят мужчын навокал яго, дужых мужоў Ізраільскіх."},{"book":"ПЕСЬНЯ","chapter":"3","verse":"8","text":"І кожны мечам аперазаны, кожны навучаны біцца; у кожнага меч пры баку дзеля страху начнога."},{"book":"ПЕСЬНЯ","chapter":"3","verse":"9","text":"Паланкін зрабіў сабе цар з дрэваў Ліванскіх,"},{"book":"ПЕСЬНЯ","chapter":"3","verse":"10","text":"слупцы ў ім зрабіў са срэбра, більцы з золата, а з пурпуры падушка; а ўсярэдзіне ўслалі любоўна Ерусалімскія дочкі."},{"book":"ПЕСЬНЯ","chapter":"3","verse":"11","text":"Выходзьце, дзяўчаты, на цара Саламона зірнеце, дочкі Сіёнскія, на вянок, якім яго маці ў дзень вясельля ўвянчала, у дзень радасьці сэрца ягонага."}]}