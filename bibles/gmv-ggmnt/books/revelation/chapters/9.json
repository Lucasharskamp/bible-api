{"data":[{"book":"Revelation","chapter":"9","verse":"1","text":"Ichachantha kiitanchay ba zayeza punnidees. Ta qass salope kase duge biitta bolla kundida xoolintteza beyadis. He izas qass ciimma olla doyiza qulfey imettidees."},{"book":"Revelation","chapter":"9","verse":"2","text":"Izika he ciimma ollaza doyidees. He ciimma ollafe wolqama tama cuwa mala cuway kezidees. He ollafe kezida cuwaza geedon awa arisheyne saloy dhumida."},{"book":"Revelation","chapter":"9","verse":"3","text":"He cuwape biitta bolla booley kezidees. Biitta bolla diza masmasotas diza wolqa mala wolqay isttas imettidees."},{"book":"Revelation","chapter":"9","verse":"4","text":"Biitta bolla diza maata gidin woykko ay miisheka hara cilila miishe montta mala woykko ay miththaka qohontta mala isttas yootetidees. Istti qohana bessizay qass liipho bolla Xoossa matamay bayinda asata xalala gidana malakko."},{"book":"Revelation","chapter":"9","verse":"5","text":"He isttaka ichachu agina gakana waaye xalala waayisana attin wodho wodhana mala fiqadey isttas imettibeyna. He booleti asa bolla gaththiza waayezi masimasoy ase dukiko ase seelliza seela malakko."},{"book":"Revelation","chapter":"9","verse":"6","text":"He gallasatan asay hayqana koyana shin hayqo demmetena. Hayqanas amottana shin hayqoy isttafe bistana."},{"book":"Revelation","chapter":"9","verse":"7","text":"Booleti qass olas giigettida parazota milatettes. Isttas hu7e bolla worqa aklile milatiza miishey dees. Istta ayfesoy asa ayfeso milates."},{"book":"Revelation","chapter":"9","verse":"8","text":"Istta hu7e ithikey macasha hu7e ithike milates. Istta achchey qass gaamo achche milates."},{"book":"Revelation","chapter":"9","verse":"9","text":"Biratape oothetida xurure geetettiza mayo mala tira bolla mayiza mayoy isttas dees. Istta qefey giiriza giirethay olas togettiza daro parane para gaareta giiretha mala giires."},{"book":"Revelation","chapter":"9","verse":"10","text":"Isttas masimaso goyna malayne dukizasoy dees. Isttas goyna gidon ichachu gakanas ase qohiza wolqay dees."},{"book":"Revelation","chapter":"9","verse":"11","text":"Kawoyka isttas dees. He izika ciimma olla kiitanchazakko. Iza sunthayka Ibirawista qaalara “Abadone” geetettes. Qasse Giriko qaalara “Aphiliyone” geetettes."},{"book":"Revelation","chapter":"9","verse":"12","text":"Koyro waasoy aadhides. Hessafe qass hara nam7u waasoy buro yaana."},{"book":"Revelation","chapter":"9","verse":"13","text":"Usupuntho kiitanchayka ba dinkeza punnides. Heko! Xoossa sinthan diza worqafe oothetida yarsho yarishiza sozan diza kacista giddofe giirethi siyadis."},{"book":"Revelation","chapter":"9","verse":"14","text":"He giirethayka dinke oykida usupuntha kiitanchazatho “Wogga shaafan Efiraxisen qacheti diza oyddu kiitanchata birisha yedda” gides."},{"book":"Revelation","chapter":"9","verse":"15","text":"Hayssa ha saatezasine ha gallasas, ha aginasine ha laythas giigettida oyddu kiitanchati asa zereththafe cigo bagga wodhana mala birshettida."},{"book":"Revelation","chapter":"9","verse":"16","text":"He paran oothiza asata darotethay nam7u xeetu miliyone gididayssa tani siyadis."},{"book":"Revelation","chapter":"9","verse":"17","text":"Parazotine he parazota toggida asata tani ajjutan be7idayti hyssafe kaallizayssa malakko, isttas tira bolla diza xururezi tama bonqqo mala zo7okko. Salo mala kareth; galali7o milates. Parazota hu7ey gaamo hu7e milates. Istta duunape tamayne cuway diine geetettiza miishe kezees."},{"book":"Revelation","chapter":"9","verse":"18","text":"Istti ba duunape kessida tamay cuwayne diiney ha hedzdzu bochatan asa zereththafe cigoy hayqides."},{"book":"Revelation","chapter":"9","verse":"19","text":"He parazota wolqay isttas duuna giddonine goyna bolla dees. Istta goynay shooshu milates. Shoosha hu7eyka dees. Ase hessan qohettes."},{"book":"Revelation","chapter":"9","verse":"20","text":"Hayta ha bochatan hayqope attida asa zereththati kase ba oothida iitta oothope simmidi maarotethan gelibeyttena. Daydanthas worqapene birape, xariqimalape, shuchafene, miththafe, oothettida xeelanas woykko haythen siyanas woykko hamuttanas danda7ontta eeqatas goyno aggibeyttena."},{"book":"Revelation","chapter":"9","verse":"21","text":"Hessaththoka shempo wodhope, bitape, laymmafene kaysotethafe simmidi maarotethan gelibeyttena."}]}