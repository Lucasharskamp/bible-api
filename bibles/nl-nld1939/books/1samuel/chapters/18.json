{"data":[{"book":"1 Samuel","chapter":"18","verse":"1","text":"Toen David het gesprek met Saul geëindigd had, Ook Jonatan voelde zich tot David aangetrokken, en hield van hem als van zichzelf."},{"book":"1 Samuel","chapter":"18","verse":"2","text":"nam Saul hem nog die eigen dag in zijn dienst, en liet hem niet meer naar zijn ouderlijk huis teruggaan."},{"book":"1 Samuel","chapter":"18","verse":"3","text":"En omdat Jonatan evenveel van David hield als van zich zelf, sloot hij vriendschap met hem."},{"book":"1 Samuel","chapter":"18","verse":"4","text":"Hij trok de mantel uit, die hij droeg, en gaf die aan David, met zijn wapenrusting en zwaard, met zijn boog en zijn gordel."},{"book":"1 Samuel","chapter":"18","verse":"5","text":"Als David iets ondernam, dan slaagde hij, wat Saul hem ook opdroeg. Daarom stelde Saul hem aan het hoofd van de soldaten, en werd hij bemind door heel het volk, zelfs door de dienaren van Saul."},{"book":"1 Samuel","chapter":"18","verse":"6","text":"Maar toen David eens van een overwinning op de Filistijnen terugkeerde, en zij hun intocht hielden, trokken uit alle steden van Israël de vrouwen met liederen en reidansen, met feestelijke tamboerijnen en handpauken koning Saul tegemoet."},{"book":"1 Samuel","chapter":"18","verse":"7","text":"En de dansende vrouwen hieven een beurtzang aan en zeiden: Saul sloeg ze bij duizenden neer, Maar David bij tienduizenden!"},{"book":"1 Samuel","chapter":"18","verse":"8","text":"Saul werd daarover zeer verstoord. Dat gezang beviel hem niet, en hij sprak: De tienduizenden kennen ze aan David toe, aan mij slechts de duizenden; het ontbreekt er nog maar aan, dat ze hem koning noemen!"},{"book":"1 Samuel","chapter":"18","verse":"9","text":"En van die dag af was Saul jaloers op David."},{"book":"1 Samuel","chapter":"18","verse":"10","text":"Nu gebeurde het reeds de volgende dag, dat Saul door een boze geest van God overvallen werd, zodat hij in huis als een razende rondliep. Daarom begon David zoals gewoonlijk te spelen. Maar Saul, die zijn lans in zijn hand had,"},{"book":"1 Samuel","chapter":"18","verse":"11","text":"hief deze omhoog en riep: Ik zou David wel aan de wand willen priemen! Doch David ontweek hem tot tweemaal toe."},{"book":"1 Samuel","chapter":"18","verse":"12","text":"Maar nu begon Saul beducht voor David te worden; Jahweh stond David bij, terwijl Hij van Saul geweken was."},{"book":"1 Samuel","chapter":"18","verse":"13","text":"Daarom verwijderde hij hem uit zijn omgeving, en benoemde hem tot hoofdman van duizend, zodat hij aan de spits van het volk in- en uittrok."},{"book":"1 Samuel","chapter":"18","verse":"14","text":"En David was voorspoedig in alles wat hij ondernam, daar Jahweh met hem was."},{"book":"1 Samuel","chapter":"18","verse":"15","text":"Saul zag, dat hij zeer voorspoedig was, en vreesde hem nu."},{"book":"1 Samuel","chapter":"18","verse":"16","text":"Maar bij heel Israël en Juda was David bemind, omdat hij aan hun spits in- en uittrok."},{"book":"1 Samuel","chapter":"18","verse":"17","text":"Eens sprak Saul tot David: Ge kent mijn oudste dochter Merab; haar zal ik u tot vrouw geven, op voorwaarde, dat ge u dapper gedraagt, en de oorlogen van Jahweh voert. Want Saul dacht: Niet ik, maar de Filistijnen moeten de hand aan hem slaan!"},{"book":"1 Samuel","chapter":"18","verse":"18","text":"Doch David sprak tot Saul: Wie ben ik, en wat betekent in Israël het geslacht van mijn vader, dat ik de schoonzoon van den koning zou worden?"},{"book":"1 Samuel","chapter":"18","verse":"19","text":"Toen dan ook de tijd daar was, dat Merab, de dochter van Saul, aan David gegeven zou worden, werd zij aan Adriël, den Mecholatiet, uitgehuwelijkt."},{"book":"1 Samuel","chapter":"18","verse":"20","text":"Maar Mikal, een dochter van Saul, hield van David. Toen dit aan Saul bekend werd, stond het hem wel aan."},{"book":"1 Samuel","chapter":"18","verse":"21","text":"Want Saul dacht: Ik zal ze hem geven; maar ze moet voor hem een valstrik zijn, en de Filistijnen moeten de hand aan hem slaan. Dus sprak Saul voor de tweede maal tot David: Nu kunt ge mijn schoonzoon worden."},{"book":"1 Samuel","chapter":"18","verse":"22","text":"En aan zijn dienaren gaf Saul de opdracht: Zeg eens in vertrouwen tot David: “Zie, de koning is op u gesteld en al zijn dienaren mogen u graag; ge moet dus maar de schoonzoon van den koning worden.”"},{"book":"1 Samuel","chapter":"18","verse":"23","text":"Maar toen de dienaren van Saul hem in vertrouwen dat voorstel deden, sprak David: Denkt ge, dat het zo gemakkelijk is, om schoonzoon van den koning te worden? Ik ben toch maar een arm en onbeduidend man!"},{"book":"1 Samuel","chapter":"18","verse":"24","text":"Toen de dienaren van Saul hem meldden, wat David had geantwoord,"},{"book":"1 Samuel","chapter":"18","verse":"25","text":"beval Saul hen, tegen David te zeggen: De koning verlangt geen huwelijksgift, alleen maar honderd voorhuiden van Filistijnen, om zich op s konings vijanden te wreken. Want Saul rekende er op, dat hij David zo in handen van de Filistijnen zou spelen."},{"book":"1 Samuel","chapter":"18","verse":"26","text":"Zijn dienaren deelden aan David dit voorstel mee. En daar het David wel aanstond, om de schoonzoon van den koning te worden,"},{"book":"1 Samuel","chapter":"18","verse":"27","text":"trok hij nog binnen de voorgestelde termijn er met zijn mannen op uit, versloeg tweehonderd man van de Filistijnen, bracht hun voorhuiden mee, en gaf den koning het volle getal, om ‘s konings schoonzoon te worden. Daarop gaf Saul hem zijn dochter Mikal tot vrouw."},{"book":"1 Samuel","chapter":"18","verse":"28","text":"Zo bemerkte Saul duidelijk, dat Jahweh met David was, en dat heel Israël hem liefhad."},{"book":"1 Samuel","chapter":"18","verse":"29","text":"Daarom werd Saul nog meer beducht voor David en bleef hij heel zijn leven lang David vijandig gezind."},{"book":"1 Samuel","chapter":"18","verse":"30","text":"Want als de Filistijnse vorsten uitrukten, was David telkens voorspoediger dan de dienaren van Saul, en werd zijn naam hoe langer hoe meer beroemd."}]}