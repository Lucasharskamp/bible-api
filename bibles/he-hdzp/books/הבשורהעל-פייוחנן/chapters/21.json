{"data":[{"book":"הבשורה על-פי יוחנן","chapter":"21","verse":"1","text":"כעבור זמן מה שוב נראה ישוע אל תלמידיו, הפעם ליד הכינרת, וכך התרחש הדבר:"},{"book":"הבשורה על-פי יוחנן","chapter":"21","verse":"2","text":"שמעון פטרוס, תומא התאום, נתנאל מכפר קנה שבגליל, בני זבדי, ועוד שניים אחרים היו ביחד."},{"book":"הבשורה על-פי יוחנן","chapter":"21","verse":"3","text":"”אני הולך לדוג“, אמר שמעון פטרוס."},{"book":"הבשורה על-פי יוחנן","chapter":"21","verse":"4","text":"עם זריחת החמה ראו מישהו על החוף, אך לא ידעו שישוע היה האיש."},{"book":"הבשורה על-פי יוחנן","chapter":"21","verse":"5","text":"”בני, האם לכדתם משהו?“ שאל."},{"book":"הבשורה על-פי יוחנן","chapter":"21","verse":"6","text":"”אם תשליכו את הרשת לימין הסירה תלכדו דגים רבים“, אמר ישוע. הם עשו כדבריו, ודגים רבים כל־כך נלכדו ברשת, עד שלא היה להם כוח להעלות את הרשת חזרה לסירה."},{"book":"הבשורה על-פי יוחנן","chapter":"21","verse":"7","text":"התלמיד שהיה אהוב על ישוע אמר לפטרוס: ”זהו האדון!“ כאשר שמע פטרוס את דבריו, לבש את חולצתו שהסיר קודם לכן, וקפץ למים."},{"book":"הבשורה על-פי יוחנן","chapter":"21","verse":"8","text":"ואילו יתר התלמידים הפליגו לחוף שהיה במרחק מאה מטר בערך, ואיתם הרשת המלאה בדגים."},{"book":"הבשורה על-פי יוחנן","chapter":"21","verse":"9","text":"כשעלו לחוף ראו מדורה שעליה נצלים דגים, ובצד היה לחם."},{"book":"הבשורה על-פי יוחנן","chapter":"21","verse":"10","text":"”הביאו כמה מהדגים שלכדתם“, ביקש ישוע."},{"book":"הבשורה על-פי יוחנן","chapter":"21","verse":"11","text":"שמעון פטרוס משך את הרשת ליבשה, וכאשר ספר את השלל הוא מנה 153 דגים גדולים. למרות מספרם ומשקלם לא נקרעה הרשת!"},{"book":"הבשורה על-פי יוחנן","chapter":"21","verse":"12","text":"”בואו, איכלו ארוחת בוקר“, הזמינם ישוע. איש מהם לא העז לשאול אותו אם הוא באמת האדון, כי כולם היו בטוחים בכך."},{"book":"הבשורה על-פי יוחנן","chapter":"21","verse":"13","text":"ישוע הגיש להם את הלחם והדגים."},{"book":"הבשורה על-פי יוחנן","chapter":"21","verse":"14","text":"זאת הייתה הפעם השלישית שבה נגלה אליהם ישוע לאחר שקם מהמתים."},{"book":"הבשורה על-פי יוחנן","chapter":"21","verse":"15","text":"לאחר ארוחת הבוקר שאל ישוע את שמעון פטרוס: ”שמעון בן־יונה, האם אתה אוהב אותי יותר מכל אלה?“"},{"book":"הבשורה על-פי יוחנן","chapter":"21","verse":"16","text":"ישוע שאל אותו שנית: ”שמעון בן־יונה, האם אתה באמת אוהב אותי?“"},{"book":"הבשורה על-פי יוחנן","chapter":"21","verse":"17","text":"ישוע שאל פעם שלישית: ”שמעון בן־יונה, האם אתה באמת אוהב אותי?“ פטרוס נעצב משאלתו החוזרת של ישוע ואמר: ”אדוני, הכול אתה יודע. אתה יודע שאני אוהב אותך.“"},{"book":"הבשורה על-פי יוחנן","chapter":"21","verse":"18","text":"”כשהיית צעיר יכולת לעשות כרצונך וללכת לאן שרצית. אולם כאשר תזדקן תושיט את ידיך – אנשים אחרים ילבישוך ויובילוך לאן שהם ירצו, ולא לאן שאתה תרצה.“"},{"book":"הבשורה על-פי יוחנן","chapter":"21","verse":"19","text":"ישוע אמר לו דברים אלה כדי להכינו לקראת צורת מותו בעתיד, שבו יכבד את האלוהים. כאשר סיים ישוע לדבר, אמר לפטרוס: ”בוא אחרי.“"},{"book":"הבשורה על-פי יוחנן","chapter":"21","verse":"20","text":"פטרוס הביט לאחור וראה שגם התלמיד האהוב על ישוע הולך אחריהם – אותו תלמיד שישב ליד ישוע בסעודה האחרונה ושאל מי מהם עמד להסגירו."},{"book":"הבשורה על-פי יוחנן","chapter":"21","verse":"21","text":"”מה בקשר אליו, אדוני?“ שאל פטרוס."},{"book":"הבשורה על-פי יוחנן","chapter":"21","verse":"22","text":"ישוע השיב: ”אם אני רוצה שהוא יישאר בחיים עד בואי, מה זה לך? בוא אתה אחרי.“"},{"book":"הבשורה על-פי יוחנן","chapter":"21","verse":"23","text":"משום כך התפשטה השמועה בין האחים שהתלמיד הזה לא ימות. אבל למעשה ישוע כלל לא אמר זאת; הוא אמר: ”אם אני רוצה שהוא יישאר בחיים עד בואי, מה זה לך?“"},{"book":"הבשורה על-פי יוחנן","chapter":"21","verse":"24","text":"זהו התלמיד שראה את כל ההתרחשויות האלה, העיד עליהן, וכתב אותן. כולנו יודעים שעדותו אמת."},{"book":"הבשורה על-פי יוחנן","chapter":"21","verse":"25","text":"ישוע חולל עוד מעשים נפלאים רבים, אך העולם כולו צר מלהכיל את כל הספרים שהיה אפשר לכתוב עליהם."}]}