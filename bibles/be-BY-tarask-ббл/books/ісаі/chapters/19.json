{"data":[{"book":"ІСАІ","chapter":"19","verse":"1","text":"Прароцтва пра Егіпет. - Вось, Гасподзь сядзіць на воблаку лёгкім і прыбывае ў Егіпет. І затрымцяць ад аблічча Яго ідалы Егіпецкія, і сэрца Егіпта растане ў ім."},{"book":"ІСАІ","chapter":"19","verse":"2","text":"Я ўзбуру Егіпцянаў і будуць ваяваць брат супроць брата і сябар супроць сябра, горад з горадам, царства з царствам."},{"book":"ІСАІ","chapter":"19","verse":"3","text":"І дух Егіпта зьняможацца ў ім, і заблытаю раду яго, - і пойдуць яны да ідалаў і да чарадзеяў, і да закліначоў мёртвых і да варажбітоў."},{"book":"ІСАІ","chapter":"19","verse":"4","text":"І аддам Егіпцянаў у рукі валадара жорсткага, і люты цар запануе над імі, кажа Гасподзь, Гасподзь Саваоф."},{"book":"ІСАІ","chapter":"19","verse":"5","text":"І скончыцца вада ў моры і рака зьвядзецца і высахне;"},{"book":"ІСАІ","chapter":"19","verse":"6","text":"і звузяцца рэкі, і каналы Егіпецкія сплытчэюць і высахнуць; павянуць чарот і трысьнёг."},{"book":"ІСАІ","chapter":"19","verse":"7","text":"Лугі над ракою, па берагах ракі, і ўсё, пасеянае каля ракі, засохне, разьвеецца і счэзьне."},{"book":"ІСАІ","chapter":"19","verse":"8","text":"І заплачуць рыбакі, і загалосяць усе, хто закідвае вуды ў раку, і хто ставіць мярэжы ў вадзе, западуць у роспач;"},{"book":"ІСАІ","chapter":"19","verse":"9","text":"і будуць зьбянтэжаны тыя, што апрацоўваюць лён, і ткачы белых палотнаў;"},{"book":"ІСАІ","chapter":"19","verse":"10","text":"і будуць панішчаны мярэжы, і ўсе, хто трымае садкі пад жывую рыбу, занепадуць духам."},{"book":"ІСАІ","chapter":"19","verse":"11","text":"Так! страцілі розум князі Цаанскія; рада мудрых дарадцаў фараонавых страціла глузд. Як скажаце вы фараону: «я сын мудрацоў, сын цароў старажытных?»"},{"book":"ІСАІ","chapter":"19","verse":"12","text":"Дзе яны? дзе твае мудрацы? хай яны скажуць табе; хай даведаюцца, што Гасподзь Саваоф вызначыў пра Егіпет?"},{"book":"ІСАІ","chapter":"19","verse":"13","text":"Звар'яцелі князі Цаанскія; ашукаліся князі Мэмфіскія, і збочыў Егіпет з дарогі галавы плямёнаў ягоных."},{"book":"ІСАІ","chapter":"19","verse":"14","text":"Гасподзь уліў у яго дух чмуру, - і яны ўвялі Егіпет у аблуду ва ўсіх чынах ягоных, падобна на тое, як ходзіць п'яны па ванітах сваіх."},{"book":"ІСАІ","chapter":"19","verse":"15","text":"І ня будзе ў Егіпце такое дзеі, якую ўчыніць умелі б галава і хвост, пальма і трысьціна."},{"book":"ІСАІ","chapter":"19","verse":"16","text":"У той дзень Егіпцяне будуць падобныя да жанчын і затрымцяць і забаяцца руху рукі Госпада Саваофа, якую Ён падыме на іх."},{"book":"ІСАІ","chapter":"19","verse":"17","text":"Зямля Юдава зробіцца жудасьцю Егіпту; хто ўзгадае пра яе, той затрымціць ад вызначэньня Госпада Саваофа, якое Ён пастанавіў пра яго."},{"book":"ІСАІ","chapter":"19","verse":"18","text":"У той дзень пяць гарадоў у зямлі Егіпецкай загавораць моваю Ханаанскай і будуць бажыцца Госпадам Саваофам; адзін назавецца горадам сонца."},{"book":"ІСАІ","chapter":"19","verse":"19","text":"У той дзень ахвярнік Госпаду будзе пасярод зямлі Егіпецкай, і помнік Госпаду - каля межаў яе."},{"book":"ІСАІ","chapter":"19","verse":"20","text":"І будзе ён азнакаю і сьведчаньнем пра Госпада Саваофа ў зямлі Егіпецкай, бо яны заклічуць да Госпада ад прыгнятальнікаў, і Ён пашле ім выратавальніка і заступніка, і выбавіць іх."},{"book":"ІСАІ","chapter":"19","verse":"21","text":"Гасподзь явіць Сябе ў Егіпце; і Егіпцяне ў той дзень спазнаюць Госпада і прынясуць ахвяры і дарункі, і дадуць абяцаньні Госпаду, і выканаюць."},{"book":"ІСАІ","chapter":"19","verse":"22","text":"І паб'е Гасподзь Егіпет, - паб'е і ацаліць: яны зьвернуцца да Госпада - і Ён пачуе іх і ацаліць іх."},{"book":"ІСАІ","chapter":"19","verse":"23","text":"У той дзень зь Егіпта ў Асірыю будзе вялікая дарога, і будзе прыходзіць Асур у Егіпет, і Егіпцяне - у Асірыю; і Егіпцяне разам з Асірыйцамі служыцьмуць Госпаду."},{"book":"ІСАІ","chapter":"19","verse":"24","text":"У той дзень Ізраіль будзе трэці зь Егіптам і Асірыяй; дабраславеньне будзе на зямлі,"},{"book":"ІСАІ","chapter":"19","verse":"25","text":"якую дабраславіць Гасподзь Саваоф, кажучы: дабраславёны народ Мой, Егіпцяне, і дзея рук Маіх - Асірыяне, і спадчына Мая - Ізраіль."}]}