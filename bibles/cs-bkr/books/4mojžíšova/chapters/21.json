{"data":[{"book":"4 Mojžíšova","chapter":"21","verse":"1","text":"To když uslyšel Kananejský král v Arad, kterýž bydlil na poledne, že by táhl Izrael tou cestou, kterouž byli špehéři šli, bojoval s ním, a zajal jich množství."},{"book":"4 Mojžíšova","chapter":"21","verse":"2","text":"Tedy Izrael učinil slib Hospodinu, řka: Jestliže dáš lid tento v ruce mé, do gruntu zkazím města jejich."},{"book":"4 Mojžíšova","chapter":"21","verse":"3","text":"I uslyšel Hospodin hlas Izraele a dal mu Kananejské, kterýžto do gruntu zkazil je i města jejich, a nazval jméno toho místa Horma."},{"book":"4 Mojžíšova","chapter":"21","verse":"4","text":"Potom hnuli se s hory Hor cestou k moři Rudému, aby obešli zemi Idumejskou; i ustával lid velice na cestě."},{"book":"4 Mojžíšova","chapter":"21","verse":"5","text":"A mluvil lid proti Bohu a proti Mojžíšovi: Proč jste vyvedli nás z Egypta, abychom zemřeli na poušti? Nebo ani chleba ani vody není, a duše naše chléb tento ničemný sobě již zošklivila."},{"book":"4 Mojžíšova","chapter":"21","verse":"6","text":"Protož dopustil Hospodin na lid hady ohnivé, kteříž jej štípali, tak že množství lidu zemřelo z Izraele."},{"book":"4 Mojžíšova","chapter":"21","verse":"7","text":"Tedy přišel lid k Mojžíšovi a řekli: Zhřešili jsme nebo jsme mluvili proti Hospodinu a proti tobě; modl se Hospodinu, ať odejme od nás ty hady. I modlil se Mojžíš za lid."},{"book":"4 Mojžíšova","chapter":"21","verse":"8","text":"I řekl Hospodin Mojžíšovi: Udělej sobě hada podobného těm ohnivým, a vyzdvihni jej na sochu; a každý ušťknutý, když pohledí na něj, živ bude."},{"book":"4 Mojžíšova","chapter":"21","verse":"9","text":"I udělal Mojžíš hada měděného, a vyzdvihl jej na sochu; a stalo se, když ušťkl had někoho, a on vzhlédl na hada měděného, že zůstal živ."},{"book":"4 Mojžíšova","chapter":"21","verse":"10","text":"Tedy hnuli se odtud synové Izraelští, a položili se v Obot."},{"book":"4 Mojžíšova","chapter":"21","verse":"11","text":"Potom pak hnuvše se z Obot, položili se při pahrbcích hor Abarim na poušti, kteráž jest naproti zemi Moábské k východu slunce."},{"book":"4 Mojžíšova","chapter":"21","verse":"12","text":"Odtud brali se, a položili se v údolí Záred."},{"book":"4 Mojžíšova","chapter":"21","verse":"13","text":"Opět hnuvše se odtud, položili se u brodu potoka Arnon, kterýž jest na poušti, a vychází z končin Amorejských. Nebo Arnon jest pomezí Moábské mezi Moábskými a Amorejskými."},{"book":"4 Mojžíšova","chapter":"21","verse":"14","text":"Protož praví se v knize bojů Hospodinových, že proti Vahebovi u vichřici bojoval, a proti potokům Arnon."},{"book":"4 Mojžíšova","chapter":"21","verse":"15","text":"Nebo tok těch potoků, kterýž se nachyluje ku položení Ar, ten jde vedlé pomezí Moábského."},{"book":"4 Mojžíšova","chapter":"21","verse":"16","text":"A odtud táhli do Beer; a to jest to Beer, o němž byl řekl Hospodin k Mojžíšovi: Shromažď lid, a dám jim vodu."},{"book":"4 Mojžíšova","chapter":"21","verse":"17","text":"Tedy zpíval lid Izraelský písničku tuto: Vystupiž studnice, prozpěvujte o ní;"},{"book":"4 Mojžíšova","chapter":"21","verse":"18","text":"Studnice, kterouž kopala knížata, kterouž vykopali přední z lidu s vydavatelem zákona holemi svými. Z pouště pak brali se do Matana,"},{"book":"4 Mojžíšova","chapter":"21","verse":"19","text":"A z Matana do Nahaliel, z Nahaliel do Bamot,"},{"book":"4 Mojžíšova","chapter":"21","verse":"20","text":"A z Bamot do údolí, kteréž jest na poli Moábském, až k vrchu hory, kteráž leží na proti poušti."},{"book":"4 Mojžíšova","chapter":"21","verse":"21","text":"Tedy poslal lid Izraelský posly k Seonovi králi Amorejskému, řka:"},{"book":"4 Mojžíšova","chapter":"21","verse":"22","text":"Nechť jdeme skrze zemi tvou. Neuchýlíme se ani do pole, ani do vinic, ani z studnic vody píti nebudeme, ale cestou královskou půjdeme, dokavadž nepřejdeme pomezí tvého."},{"book":"4 Mojžíšova","chapter":"21","verse":"23","text":"I nedopustil Seon jíti lidu Izraelskému skrze krajinu svou, nýbrž sebrav Seon všecken lid svůj, vytáhl proti lidu Izraelskému na poušť, a přitáh do Jasa, bojoval proti Izraelovi."},{"book":"4 Mojžíšova","chapter":"21","verse":"24","text":"I porazil jej lid Izraelský mečem, a vzal v dědictví zemi jeho, od Arnon až do Jabok, a až do země synů Ammon; nebo pevné bylo pomezí Ammonitských."},{"book":"4 Mojžíšova","chapter":"21","verse":"25","text":"Tedy vzal Izrael všecka ta města, a přebýval ve všech městech Amorejských, v Ezebon a ve všech městečkách jeho."},{"book":"4 Mojžíšova","chapter":"21","verse":"26","text":"Nebo Ezebon bylo město Seona krále Amorejského, kterýž když bojoval proti králi Moábskému prvnímu, vzal mu všecku zemi jeho z rukou jeho až do Arnon."},{"book":"4 Mojžíšova","chapter":"21","verse":"27","text":"Protož říkávali v přísloví: Poďte do Ezebon, aby vystaveno bylo a vzděláno město Seonovo."},{"book":"4 Mojžíšova","chapter":"21","verse":"28","text":"Nebo oheň vyšel z Ezebon, a plamen z města Seon, i spálil Ar Moábských a obyvatele výsosti Arnon."},{"book":"4 Mojžíšova","chapter":"21","verse":"29","text":"Běda tobě Moáb, zahynuls lide Chámos; dal syny své v utíkání, a dcery své v zajetí králi Amorejskému Seonovi."},{"book":"4 Mojžíšova","chapter":"21","verse":"30","text":"A království jejich zahynulo od Ezebon až do Dibon, a vyhladili jsme je až do Nofe, kteréž jest až k Medaba."},{"book":"4 Mojžíšova","chapter":"21","verse":"31","text":"A tak bydlil Izrael v zemi Amorejské."},{"book":"4 Mojžíšova","chapter":"21","verse":"32","text":"Potom poslal Mojžíš, aby shlédli Jazer, kteréž vzali i s městečky jeho; a tak vyhnal Amorejské, kteříž tam bydlili."},{"book":"4 Mojžíšova","chapter":"21","verse":"33","text":"Obrátivše se pak, táhli cestou k Bázan. I vytáhl Og, král Bázan, proti nim, on i všecken lid jeho, aby bojoval v Edrei."},{"book":"4 Mojžíšova","chapter":"21","verse":"34","text":"Tedy řekl Hospodin Mojžíšovi: Neboj se ho; nebo v ruce tvé dal jsem jej, i všecken lid jeho, i zemi jeho, a učiníš jemu tak, jakož jsi učinil Seonovi, králi Amorejskému, kterýž bydlil v Ezebon."},{"book":"4 Mojžíšova","chapter":"21","verse":"35","text":"I porazili jej i syny jeho, i všecken lid jeho, tak že žádný živý po něm nezůstal, a uvázali se dědičně v zemi jeho."}]}