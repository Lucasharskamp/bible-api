{"data":[{"book":"Tito","chapter":"3","verse":"1","text":"Wakumbuse wantu wanyanyahale mwa wakulu na wata ukulu. Wawetegeleze naho wemalanye kutenda chila dyedi."},{"book":"Tito","chapter":"3","verse":"2","text":"Wagambile wasekumhuluta mntu yoyose naho wasekutenda wankumbizi mna wekale kwa utondowazi naho mazuwa yose wanyanyahale kwa chila mntu mazuwa yose."},{"book":"Tito","chapter":"3","verse":"3","text":"Kwaviya, ahokale suwe naswi nachiwahezi, naho hechikutimila naho wagile nachitozwa ni tama zihiye na kubweda kuzidamanya. Chikekala wikazi wihiye wa chinyulu wantu nawachihiwa naswi niyo chawehiwa."},{"book":"Tito","chapter":"3","verse":"4","text":"Mna umo Chohile Mwambula ywetu eze alagise wedi wakwe na kunga kwakwe mwa wantu,"},{"book":"Tito","chapter":"3","verse":"5","text":"kachambula suwe. Siyo kwachausa cha ntendwa zikumuwagila Chohile chidamanye. Mna kwa mbazi zakwe, kwa sila ya Muye Ukukile kachitenda chelekwe nkanana ya kaidi nakuchinka ujima mhya kwa kuchisunta kwa mazi."},{"book":"Tito","chapter":"3","verse":"6","text":"Chohile kachinkisa Muye Ukukile kwa sila ya Yesu Kulisito Mwambula ywetu."},{"book":"Tito","chapter":"3","verse":"7","text":"Vidamanyika ivyo chani kwa wedi wa Chohile chizumilwe kugamba chiwedi mwa meso ya Chohile naho chihokele ujima wa mazuwa yose chikiye msuhi."},{"book":"Tito","chapter":"3","verse":"8","text":"Ulongi uno ni wachindedi."},{"book":"Tito","chapter":"3","verse":"9","text":"Mna wenege mahigano ya chihezi na ngano za ludongo lwa nkolo za wadalahala na nkumbizi hamwenga na mahigano ya sigilizi. Kwaviya mbuli saizo hazina loso naho ni zabule."},{"book":"Tito","chapter":"3","verse":"10","text":"Mwenege mntu akuleka wantu wasentane hegu kumfunda nkongo naho kaidi."},{"book":"Tito","chapter":"3","verse":"11","text":"Kumanya kugamba mntu sa uyo kagilwa, naho wavu wakwe walagisa kugamba ana masa."},{"book":"Tito","chapter":"3","verse":"12","text":"Umo nanimsigile Alitema hegu Tikiko kwako, sunguza kwiza chidugane kuno Nikopoli, kwaviya siwona kugamba hekale uko mwe chipindi che mpeho."},{"book":"Tito","chapter":"3","verse":"13","text":"Hikiliza kumtafya vyedi Zeno mhinya sigilizi hamwenga na Apolo, chani wasekuswesa chintu chochose wakunga mo utafi wawo."},{"book":"Tito","chapter":"3","verse":"14","text":"Wantu wetu wahine kudamanyisa yedi chani walavye wambizi mwe vintu vikungwa. Mwe ivyo wikazi wawo hewina wambizi."},{"book":"Tito","chapter":"3","verse":"15","text":"Wantu wose wehamwenga na miye wakulamsa. Nilamsiza wazumizi wetu wakuchunga."}]}