{"data":[{"book":"Jakobsbréf","chapter":"5","verse":"1","text":"Hlustið nú auðmenn! Þið ættuð að gráta og kveina yfir ógæfunni sem bíður ykkar."},{"book":"Jakobsbréf","chapter":"5","verse":"2","text":"Auður ykkar er orðinn fúinn og skartklæði ykkar verða að mölétnum ræflum."},{"book":"Jakobsbréf","chapter":"5","verse":"3","text":"Jafnvel gullið og silfrið mun falla í verði og valda ykkur skömm og hugarangri. Þið hafið safnað auðæfum handa sjálfum ykkur, safnað í varasjóð á hinum síðustu tímum."},{"book":"Jakobsbréf","chapter":"5","verse":"4","text":"Hlustið á kvein verkamannanna sem þið arðrænduð. Hróp þeirra hafa náð eyrum Drottins hersveitanna."},{"book":"Jakobsbréf","chapter":"5","verse":"5","text":"Þið hafið alið sjálfa ykkur eins og sláturfé – eytt tíma ykkar við skemmtanir og látið allt eftir duttlungum ykkar."},{"book":"Jakobsbréf","chapter":"5","verse":"6","text":"Með þessu athæfi hafið þið sakfellt og deytt hinn réttláta og góða, sem ekki ver hendur sínar."},{"book":"Jakobsbréf","chapter":"5","verse":"7","text":"Kæru vinir, verið þolinmóð meðan þið bíðið endurkomu Drottins, eins og bóndinn bíður þess þolinmóður að dýrmæt uppskeran nái fullum þroska."},{"book":"Jakobsbréf","chapter":"5","verse":"8","text":"Verið þolinmóð og hugrökk, því að koma Drottins er í nánd."},{"book":"Jakobsbréf","chapter":"5","verse":"9","text":"Vinir mínir, kvartið ekki hvert yfir öðru. Eruð þið sjálf gallalaus? Sjá! Dómarinn mikli er að koma. Hann er rétt ókominn. Látið hann um að dæma."},{"book":"Jakobsbréf","chapter":"5","verse":"10","text":"Spámenn Drottins sýndu þolinmæði í þrengingunum og eru okkur því góð fyrirmynd."},{"book":"Jakobsbréf","chapter":"5","verse":"11","text":"Nú njóta þeir gleði, því að þeir voru honum trúir, þrátt fyrir þrengingarnar sem það kostaði þá. Job er dæmi um mann, sem treysti Drottni mitt í þjáningunni. Reynsla hans sýnir hvernig áform Drottins varð til góðs, því að Drottinn er ríkur af miskunn og mildi."},{"book":"Jakobsbréf","chapter":"5","verse":"12","text":"En umfram allt, kæru vinir, sverjið hvorki við himininn né jörðina né nokkuð annað. Látið nægja að segja já eða nei, svo að þið syndgið ekki og hljótið dóm."},{"book":"Jakobsbréf","chapter":"5","verse":"13","text":"Ef einhver ykkar þjáist, þá biðji hann, og sá sem glaður er, syngi lofsöng."},{"book":"Jakobsbréf","chapter":"5","verse":"14","text":"Sé einhver ykkar veikur, þá kalli hann til sín presta eða leiðtoga safnaðarins, og þeir skulu bera á hann jurtaolíu í nafni Drottins og biðja fyrir honum."},{"book":"Jakobsbréf","chapter":"5","verse":"15","text":"Sé bæn þeirra beðin í trú, mun hann læknast, því að Drottinn mun gefa honum heilsuna á ný. Hafi synd verið orsök sjúkdómsins, þá mun Drottinn fyrirgefa hana."},{"book":"Jakobsbréf","chapter":"5","verse":"16","text":"Játið syndir ykkar hvert fyrir öðru og biðjið hvert fyrir öðru, svo þið verðið heilbrigð. Einlæg og kröftug bæn réttláts manns megnar mikið."},{"book":"Jakobsbréf","chapter":"5","verse":"17","text":"Elía var venjulegur maður eins og við, en þegar hann bað þess í einlægni að ekki rigndi, kom ekki dropi úr lofti í þrjú og hálft ár!"},{"book":"Jakobsbréf","chapter":"5","verse":"18","text":"Hann bað öðru sinni, en þá um regn. Og regnið kom, svo að grasið grænkaði og jörðin bar ávöxt."},{"book":"Jakobsbréf","chapter":"5","verse":"19-20","text":"Kæru vinir, ef einhver villist burt frá Guði og hættir að treysta Drottni, þá skuluð þið vita að sá sem leiðir hann aftur til Guðs og hjálpar honum til að skilja sannleikann að nýju, bjargar vegvilltri sál frá dauða og verður til þess að margar syndir fást fyrirgefnar."}]}