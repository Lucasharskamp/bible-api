{"data":[{"book":"LINJIILA MATTA","chapter":"3","verse":"1","text":"Ko e on saa'i ɗon, Yaayaa *lootoowo maande tuubuubuyee on feeɲi, tawi himo waajoo ka wulaa diiwal Yahuuda,"},{"book":"LINJIILA MATTA","chapter":"3","verse":"2","text":"himo wi'a: «Tuubee, ko fii laamu kammu ngun ɓadike!»"},{"book":"LINJIILA MATTA","chapter":"3","verse":"3","text":"Tawi ko fii makko annabi *Isaaya wowlunoo, o wi'i:"},{"book":"LINJIILA MATTA","chapter":"3","verse":"4","text":"Tawi dolokke Yaayaa on ko leeɓi ngelooba, dattol keeci makko ɗin ko guri. Tawi ko kanu e njuuri buruure o ɲaamata."},{"book":"LINJIILA MATTA","chapter":"3","verse":"5","text":"Hoɗuɓe Yerusalaam ɓen e ɓe ka diiwal Yahuuda ɓen fow e koɗooli hunduɗi Yurdayniwol ɗin fow ari e makko."},{"book":"LINJIILA MATTA","chapter":"3","verse":"6","text":"Ɓe qirritii junuubaaji maɓɓe ɗin, o looti ɓe maande tuubuubuyee ka maayo Yurdayniwol."},{"book":"LINJIILA MATTA","chapter":"3","verse":"7","text":"Ɓay o yi'ii *Fariisiyaaɓe e *Sadduusiyaaɓe buy no arude fii *lootegol maande tuubuubuyee, o wi'i ɓe: «Ko onon yo iwdi kuura! Ko hombo tindini on dogugol tikkere aroyaynde nden?"},{"book":"LINJIILA MATTA","chapter":"3","verse":"8","text":"Awa yo kuuɗe mon ɗen hollu wonde on tuubii."},{"book":"LINJIILA MATTA","chapter":"3","verse":"9","text":"Hara on hooloraali wi'ugol wonde ko Ibraahiima woni maama mon, ko fii mi andinii on, Alla no waawi wattude ɗee kaaƴe ɗoo ɓiɓɓe Ibraahiima."},{"book":"LINJIILA MATTA","chapter":"3","verse":"10","text":"Toode teenirde nden no waalii ka binde leɗɗe. Kala leggal ngal rimataa ɓiɓɓe moƴƴuɓe, ngal soppete, ngal bugee ka yiite!"},{"book":"LINJIILA MATTA","chapter":"3","verse":"11","text":"«Min ko ndiyan mi woni on lootirde maande tuubuubuyee. Kono on aroyoowo ɓaawo an no ɓuri lan doole, awa kadi mi hewtaa hay solugol paɗe makko ɗen. On non ko *Ruuhu Seniiɗo on e yiite o lootirta on."},{"book":"LINJIILA MATTA","chapter":"3","verse":"12","text":"Himo jogii feeteewo makko ngon ka jungo ko o hentinira bete"},{"book":"LINJIILA MATTA","chapter":"3","verse":"13","text":"Onsay Iisaa iwri Jaliilu, o ari Yurdayniwol ka Yaayaa, fii yo on lootu mo."},{"book":"LINJIILA MATTA","chapter":"3","verse":"14","text":"Kono Yaayaa salii, wi'i: «Ko min haani arude yo a lootan! Kono an a arii yo mi loote!»"},{"book":"LINJIILA MATTA","chapter":"3","verse":"15","text":"Kono Iisaa jaabii mo wi'i: «Accu wonira non, ko fii ko nii haanirani en timmingol peewal ngal fow.» Ko e hoore ɗun Yaayaa jaɓi mo lootude."},{"book":"LINJIILA MATTA","chapter":"3","verse":"16","text":"No Iisaa gayniranoo looteede, o ƴawi ka ndiyan, tun kammu ngun udditii, o yi'i Ruuhu Allaahu on no tippora e makko wa gabooru."},{"book":"LINJIILA MATTA","chapter":"3","verse":"17","text":"Onsay hawa nanii ka kammu, no wi'a: «Ko oo woni Ɓiɗɗo an Yiɗaaɗo, mo mi weltori on!»"}]}