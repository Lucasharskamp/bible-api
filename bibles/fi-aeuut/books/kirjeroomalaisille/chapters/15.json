{"data":[{"book":"Kirje Roomalaisille","chapter":"15","verse":"1,2","text":"Vaikka uskommekin, etteivät tietyt asiat ole Herran tahtoa vastaan, emme silti voi ilman muuta tehdä sellaista, minkä itse katsomme olevan oikein. Sen sijaan meidän on suhtauduttava hienotunteisesti niihin pelkoihin ja epäilyksiin, joita toisilla saattaa olla. Meidän on toimittava lähimmäisemme parhaaksi, että hän kasvaisi Herran tuntemisessa."},{"book":"Kirje Roomalaisille","chapter":"15","verse":"3","text":"Kristus ei elänyt omien mielihalujensa mukaan. Psalmin kirjoittaja sanoikin: »Hän tuli kärsimään pilkkaa niiden taholta, jotka ovat Jumalaa vastaan.»"},{"book":"Kirje Roomalaisille","chapter":"15","verse":"4","text":"Näistä asioista on jo kauan sitten kirjoitettu Raamattuun siksi, että me oppisimme niistä kärsivällisyyttä ja saisimme rohkaisua voidaksemme odottaa iloisina sitä aikaa, jolloin Jumala on lopullisesti voittanut synnin ja kuoleman."},{"book":"Kirje Roomalaisille","chapter":"15","verse":"5","text":"Jumala, joka antaa kärsivällisyyttä ja kestävyyttä, antakoon teille myös hyvän keskinäisen yhteyden, niin että teillä jokaisella on Kristuksen mieli toista kohtaan."},{"book":"Kirje Roomalaisille","chapter":"15","verse":"6","text":"Silloin me kaikki voimme yhdessä ylistää Herraa ja antaa kunnian Jumalalle, Herramme Jeesuksen Kristuksen Isälle."},{"book":"Kirje Roomalaisille","chapter":"15","verse":"7","text":"Tukekaa ja hoitakaa toisianne, niin kuin Kristuskin on ottanut teidät hoivaansa. Silloin Jumala saa elämästänne kunnian."},{"book":"Kirje Roomalaisille","chapter":"15","verse":"8","text":"Jeesushan tuli palvelemaan juutalaisia ja osoittamaan heille, että Jumala pitää heidän isilleen antamansa lupaukset."},{"book":"Kirje Roomalaisille","chapter":"15","verse":"9","text":"Mutta Jeesus tuli myös sen tähden, että pakanatkin pelastuisivat ja antaisivat siitä kunnian Jumalalle. Sitä psalmirunoilija tarkoitti kirjoittaessaan: »Minä ylistän sinua pakanoiden keskellä ja laulan kiitosta nimellesi.»"},{"book":"Kirje Roomalaisille","chapter":"15","verse":"10","text":"Toisessa paikassa sanotaan: »Iloitkaa, te pakanat, hänen kansansa, juutalaisten, kanssa.»"},{"book":"Kirje Roomalaisille","chapter":"15","verse":"11","text":"Ja vielä: »Ylistäkää Herraa, kaikki pakanat; ylistäköön häntä jokainen.»"},{"book":"Kirje Roomalaisille","chapter":"15","verse":"12","text":"Profeetta Jesaja sanoi: »Iisain suvusta on tuleva perillinen, joka on pakanoiden kuningas. Heidän toivonsa on yksin hänessä.»"},{"book":"Kirje Roomalaisille","chapter":"15","verse":"13","text":"Sen tähden rukoilen teidän pakanoiden puolesta, että Jumala, toivon antaja, antaisi teille, jotka uskotte, Pyhän Hengen voimasta myös kestävän ilon ja rauhan."},{"book":"Kirje Roomalaisille","chapter":"15","verse":"14","text":"Tiedän, että te, veljet, olette viisaita ja hyviä ihmisiä. Te tunnette nämä asiat niin hyvin, että kykenette opettamaan ne toisillekin."},{"book":"Kirje Roomalaisille","chapter":"15","verse":"15,16","text":"Olen kuitenkin rohkeasti korostanut joitakin kohtia tietäen, ettei minun tarvitse muuta kuin muistuttaa teitä, sillä olen Jumalan armosta Jeesuksen Kristuksen erikoislähettiläs teidän pakanoiden keskuudessa. Minun tehtäväni on tuoda teille hyvä sanoma Jeesuksesta ja valmistaa teidät Jumalalle kelpaavaksi uhriksi. Pyhä Henki onkin puhdistanut teidät ja tehnyt teistä Jumalan mielen mukaisia."},{"book":"Kirje Roomalaisille","chapter":"15","verse":"17","text":"Olen ylpeä siitä, mitä Kristus on saanut teissä aikaan."},{"book":"Kirje Roomalaisille","chapter":"15","verse":"18","text":"En uskalla arvioida, missä määrin hän on käyttänyt muita palveluksessaan, mutta tämän tiedän: minua hän on käyttänyt työntekijänä pakanoiden keskuudessa."},{"book":"Kirje Roomalaisille","chapter":"15","verse":"19","text":"Pyhän Hengen voimasta olen puhunut, elänyt heidän joukossaan ja tehnyt ihmeitä. Tällä tavalla olen vienyt Kristuksen hyvän sanoman aina Jerusalemista kauas Illyrikoniin15:19 Illyrikon eli Illyria oli suuri Rooman maakunta, joka sijaitsi suunnilleen nykyisen Jugoslavian alueella. asti."},{"book":"Kirje Roomalaisille","chapter":"15","verse":"20","text":"Mutta koko ajan olen kiihkeästi halunnut päästä yhä kauemmaksi – sellaisille seuduille, joissa Kristuksen nimeä ei ole vielä kuultu ja joihin ei ole vielä syntynyt seurakuntia."},{"book":"Kirje Roomalaisille","chapter":"15","verse":"21","text":"Olen seurannut Raamatun työsuunnitelmaa, josta Jesaja sanoo: »Ne, jotka eivät vielä ole kuulleet Kristuksen nimeä, saavat nyt oppia tuntemaan hänet.»15:21 Jes. 52:15."},{"book":"Kirje Roomalaisille","chapter":"15","verse":"22","text":"Tässä oikeastaan on syy siihen, miksi en ole ennen päässyt teidän luoksenne."},{"book":"Kirje Roomalaisille","chapter":"15","verse":"23","text":"Mutta nyt on tehtäväni täällä vihdoin lopussa, ja olen valmis tulemaan luoksenne näiden pitkien odotuksen vuosien jälkeen."},{"book":"Kirje Roomalaisille","chapter":"15","verse":"24","text":"Suunnittelen näet matkaa Espanjaan, ja kun menen sinne, poikkean samalla Roomaan. Kun sitten olemme saaneet nauttia yhdessäolosta jonkin aikaa, toivon että pääsen teidän avullanne jatkamaan matkaa."},{"book":"Kirje Roomalaisille","chapter":"15","verse":"25","text":"Ennen kuin tulen, minun on kuitenkin vietävä eräs lahja Jerusalemin juutalaiskristityille."},{"book":"Kirje Roomalaisille","chapter":"15","verse":"26","text":"Makedonian ja Akaian15:26 Makedonia oli nykyisen Kreikan pohjoisosa, Akaia eteläosa. kristityt ovat näet keränneet keskuudestaan lahjan niille, jotka nyt ovat suurissa vaikeuksissa Jerusalemissa."},{"book":"Kirje Roomalaisille","chapter":"15","verse":"27","text":"Makedonialaiset ja akaialaiset ovat tehneet sen mielellään, sillä he katsovat olevansa kiitollisuudenvelassa Jerusalemin kristityille. Sanoma Kristuksesta tuli heille nimittäin Jerusalemin seurakunnan välityksellä. Ja koska he saivat tuon ihmeellisen hengellisen lahjan – hyvän sanoman – jerusalemilaisilta, heistä tuntuu, että vähin, mitä he puolestaan voivat tehdä, on antaa heille aineellista apua.15:27 Sananmukaisesti: »sillä jos pakanat ovat tulleet osallisiksi heidän hengellisestä hyvästään, niin he puolestaan ovat velvolliset palvelemaan näitä maallisissa»."},{"book":"Kirje Roomalaisille","chapter":"15","verse":"28","text":"Niin pian kuin olen vienyt perille tämän avustuksen ja toimittanut siten heidän hyvän tekonsa päätökseen, tulen katsomaan teitä matkallani Espanjaan."},{"book":"Kirje Roomalaisille","chapter":"15","verse":"29","text":"Olen varma siitä, että Herra antaa minulle suuren siunauksen teille välitettäväksi."},{"book":"Kirje Roomalaisille","chapter":"15","verse":"30","text":"Tahdotteko olla minun esirukoilijoitani? Jeesuksen Kristuksen tähden ja sen rakkauden tähden, jonka Pyhä Henki on antanut teille minua kohtaan, rukoilkaa paljon kanssani työni puolesta."},{"book":"Kirje Roomalaisille","chapter":"15","verse":"31","text":"Rukoilkaa, että saisin Jerusalemissa suojan niiden vihalta, jotka eivät ole kristittyjä. Pyytäkää Jumalalta myös, että kristityt siellä suostuisivat ottamaan vastaan tuomani avustuksen."},{"book":"Kirje Roomalaisille","chapter":"15","verse":"32","text":"Sitten voin tulla huojentuneena teidän luoksenne, jos Jumala niin tahtoo, ja voimme virkistää toinen toistamme."},{"book":"Kirje Roomalaisille","chapter":"15","verse":"33","text":"Lopuksi toivon vielä, että rauhan Jumala olisi teidän kaikkien kanssa."}]}