{"data":[{"book":"1 Samuel","chapter":"16","verse":"1","text":"Jehova Nyasaye nowachone Samuel niya, “Ibiro kuyo ne wach Saulo nyaka karangʼo nikech asedage mondo kik obed ruodh Israel? Pongʼ tungʼ mari gi mo mondo ichak wuoth; aori ka Jesse ma ja-Bethlehem. Aseyiero achiel kuom yawuote mondo obed ruoth.”"},{"book":"1 Samuel","chapter":"16","verse":"2","text":"To Samuel nopenje niya, “Dadhi nade? Saulo biro winjo wachno to obiro nega.”"},{"book":"1 Samuel","chapter":"16","verse":"3","text":"Luong Jesse e sawo mar misango, to abiro nyisi gima onego itim. Ibiro wirona ngʼat mabiro nyisi.”"},{"book":"1 Samuel","chapter":"16","verse":"4","text":"Samuel notimo gima Jehova Nyasaye nowacho. Kane ochopo Bethlehem, to jodong dala ne luoro omako kane giromo kode. Negipenje niya, “Bende ibiro e yor kwe?”"},{"book":"1 Samuel","chapter":"16","verse":"5","text":"Samuel nodwoko niya, “Ee, abiro e yor kwe. Asebiro mondo atim misango ni Jehova Nyasaye. Pwodhreuru mondo ubi e misango koda.” Eka nopwodho Jesse gi yawuote mi noluongogi e timo misangono."},{"book":"1 Samuel","chapter":"16","verse":"6","text":"Kane gichopo, Samuel noneno Eliab moparo niya, “Adier ngʼat Jehova Nyasaye mowiro eri ochungʼ ka e nyime.”"},{"book":"1 Samuel","chapter":"16","verse":"7","text":"To Jehova Nyasaye nowachone Samuel niya, “Kik ingʼi ber mar dende kata borne nikech asedage. Jehova Nyasaye ok ngʼi gik ma dhano ngʼiyo. Dhano ngʼiyo ber ma oko, Jehova Nyasaye to ngʼiyo chuny.”"},{"book":"1 Samuel","chapter":"16","verse":"8","text":"Eka Jesse noluongo Abinadab kendo nokete okadho e nyim Samuel. Samuel to nowacho niya, “Jehova Nyasaye ok oyiero kata ngʼatni.”"},{"book":"1 Samuel","chapter":"16","verse":"9","text":"Eka Jesse noketo Shama mondo okadhi, to Samuel nowacho niya, “Kata mana ngʼatni bende Jehova Nyasaye ok oyiero.”"},{"book":"1 Samuel","chapter":"16","verse":"10","text":"Jesse noketo yawuote abiriyo okadho e nyim Samuel mi Samuel nowachone ni onge ngʼama Jehova Nyasaye oseyiero kuomgi."},{"book":"1 Samuel","chapter":"16","verse":"11","text":"Omiyo nopenjo Jesse niya, “Magi kende e yawuoti?”"},{"book":"1 Samuel","chapter":"16","verse":"12","text":"Ne ooro jaote mine okele. Ne en silwal man-gi ngima maber, ne dende nenore maber kendo ne en jachia."},{"book":"1 Samuel","chapter":"16","verse":"13","text":"Omiyo Samuel nokawo tungʼne mar mo mine owire e nyim owetene kendo kochakore chiengʼno Roho mar Jehova Nyasaye nobiro kuom Daudi gi teko. Bangʼe Samuel to nodok Rama."},{"book":"1 Samuel","chapter":"16","verse":"14","text":"Roho mar Jehova Nyasaye noseweyo Saulo kendo Jehova Nyasaye nochiwo thuolo mondo roho marach othage."},{"book":"1 Samuel","chapter":"16","verse":"15","text":"Jotich Saulo nowachone niya, “Ngʼe ni roho marach machandini, Nyasaye ema ochiwone thuolo."},{"book":"1 Samuel","chapter":"16","verse":"16","text":"We ruodhwa ochik jotichne man kagi mondo odwar ngʼat manyalo goyo nyatiti. Obiro goye e kindeno ma roho marach ma Nyasaye omiyo thuolo obiro kuomi to iniwinj maber.”"},{"book":"1 Samuel","chapter":"16","verse":"17","text":"Eka Saulo nowachone jotije niya, “Dwaruru ngʼat magoyo thum maber mondo ukelna.”"},{"book":"1 Samuel","chapter":"16","verse":"18","text":"Achiel kuom jotich nodwoko niya, “Aseneno wuod Jesse moro ma ja-Bethlehem mongʼeyo goyo nyatiti. En ngʼat ma jachir bende en jalweny. Owuoyo maber kendo en jaber. To bende Jehova Nyasaye ni kode.”"},{"book":"1 Samuel","chapter":"16","verse":"19","text":"Eka Saulo nooro joote ir Jesse kawacho niya, “Orna wuodi Daudi makwayo rombe.”"},{"book":"1 Samuel","chapter":"16","verse":"20","text":"Eka Jesse nokawo punda mokawo makati oketo e ngʼeye, ndede mar divai kod nyadiel mi nooro Daudi ma wuode oterone Saulo."},{"book":"1 Samuel","chapter":"16","verse":"21","text":"Daudi nobiro ir Saulo mi nodonjo mochako tiyone. Saulo nohere ahinya, kendo Daudi nobedo achiel kuom jatingʼne gige lweny."},{"book":"1 Samuel","chapter":"16","verse":"22","text":"Eka Saulo nooro wach ni Jesse, kowacho niya, “Yie mondo Daudi obed jatija, nikech amor kode.”"},{"book":"1 Samuel","chapter":"16","verse":"23","text":"E kinde duto ma Roho mar Nyasaye nobiro kuom Saulo, Daudi to ne kawo nyatiti kendo goyo. Saulo ne yudo kwe; kendo nochako winjo maber, eka roho marach ne weye."}]}