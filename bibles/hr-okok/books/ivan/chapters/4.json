{"data":[{"book":"Ivan","chapter":"4","verse":"1","text":"Kad je Gospodin saznao da su farizeji čuli kako on, Isus, krsti više učenika nego Ivan,"},{"book":"Ivan","chapter":"4","verse":"2","text":"iako ih nije on osobno krstio, nego učenici,"},{"book":"Ivan","chapter":"4","verse":"3","text":"ode iz Judeje i vrati se u pokrajinu Galileju."},{"book":"Ivan","chapter":"4","verse":"4","text":"Na putu je morao proći kroz Samariju."},{"book":"Ivan","chapter":"4","verse":"5","text":"Došao je do samarijskoga sela Sihara, blizu zemljišta koje je Jakov dao svojemu sinu Josipu."},{"book":"Ivan","chapter":"4","verse":"6","text":"Tu se nalazio Jakovljev zdenac. Umoran od dugotrajnog hodanja, Isus je tako sjedio pokraj zdenca. Bilo je to oko podneva."},{"book":"Ivan","chapter":"4","verse":"7","text":"Ubrzo zatim dođe po vodu neka Samarijanka i Isus ju zamoli: “Daj mi da se napijem!”"},{"book":"Ivan","chapter":"4","verse":"8","text":"Bio je sam jer su njegovi učenici otišli u grad kupiti hrane."},{"book":"Ivan","chapter":"4","verse":"9","text":"“Ti si Židov, a ja Samarijanka. Kako to da od mene tražiš vode?” upita žena. Židovi se, naime, nisu družili sa Samarijancima."},{"book":"Ivan","chapter":"4","verse":"10","text":"Isus odgovori: “Kad bi ti samo znala kakav ti dar nudi Bog i tko sam ja koji te tražim piti, tražila bi od mene žive vode i ja bih ti je dao.”"},{"book":"Ivan","chapter":"4","verse":"11","text":"“Gospodine, pa ti nemaš ni kabla ni užeta”, reče mu ona, “a zdenac je vrlo dubok. Odakle živa voda?"},{"book":"Ivan","chapter":"4","verse":"12","text":"Osim toga, zar si veći od našeg praoca Jakova, koji nam je dao ovaj zdenac? Kako možeš nuditi bolju vodu od ove koju su pili on i njegovi sinovi i kojom su napajali stoku?”"},{"book":"Ivan","chapter":"4","verse":"13","text":"Isus odgovori: “Tko god pije tu vodu, opet će ožednjeti."},{"book":"Ivan","chapter":"4","verse":"14","text":"A tko pije vodu koju ću mu ja dati, nikada više neće ožednjeti. Štoviše, ta će voda u njemu postati nepresušnim izvorom koji struji u vječni život.”"},{"book":"Ivan","chapter":"4","verse":"15","text":"“Gospodine, molim te”, reče žena, “daj mi te vode da više nikad ne ožednim i da ne moram više ovamo dolaziti po vodu!”"},{"book":"Ivan","chapter":"4","verse":"16","text":"“Idi i dovedi svojeg muža, pa se vrati ovamo!” reče joj Isus."},{"book":"Ivan","chapter":"4","verse":"17","text":"“Ali ja nemam muža”, odgovori žena. “Dobro si kazala: nemaš muža!” reče Isus."},{"book":"Ivan","chapter":"4","verse":"18","text":"“Jer si imala pet muževa, a nisi vjenčana ni s ovim s kojim sada živiš. Istinu si rekla.”"},{"book":"Ivan","chapter":"4","verse":"19","text":"“Gospodine,” reče žena, “vidim da si prorok."},{"book":"Ivan","chapter":"4","verse":"20","text":"Zašto vi Židovi tvrdite da se Bogu treba klanjati jedino u Jeruzalemu, kad su mu se naši preci klanjali na ovoj gori?”"},{"book":"Ivan","chapter":"4","verse":"21","text":"Isus joj odgovori: “Vjeruj mi, ženo, dolazi vrijeme kad više neće biti potrebno štovati Oca ni na ovoj planini ni u Jeruzalemu."},{"book":"Ivan","chapter":"4","verse":"22","text":"Vi Samarijanci ne znate onoga kojemu se klanjate, a mi Židovi ga znamo jer spasenje dolazi od Židova."},{"book":"Ivan","chapter":"4","verse":"23","text":"Ali dolazi vrijeme—već je stiglo—kad će se pravi klanjatelji klanjati Ocu u duhu i istini. Bog želi takve klanjatelje."},{"book":"Ivan","chapter":"4","verse":"24","text":"Bog je Duh i oni koji mu se klanjaju moraju mu se klanjati u duhu i istini.”"},{"book":"Ivan","chapter":"4","verse":"25","text":"“Znam da će jednoga dana doći Mesija, zvani Krist—Pomazanik”, reče žena. “Kada on dođe, sve će nam objasniti.”"},{"book":"Ivan","chapter":"4","verse":"26","text":"Tada joj Isus reče: “Ja, koji govorim s tobom, sam Mesija.”"},{"book":"Ivan","chapter":"4","verse":"27","text":"Nato stignu njegovi učenici. Začude se što razgovara sa ženom, ali ga nitko ne upita: “O čemu govoriš?”, ili: “Zašto razgovaraš s njom?”"},{"book":"Ivan","chapter":"4","verse":"28","text":"Žena tada ostavi svoju posudu kraj zdenca pa ode u grad i svima reče:"},{"book":"Ivan","chapter":"4","verse":"29","text":"“Dođite vidjeti čovjeka koji mi je rekao sve što sam dosad učinila! Da to nije Krist?”"},{"book":"Ivan","chapter":"4","verse":"30","text":"I ljudi su dolazili iz grada da ga vide."},{"book":"Ivan","chapter":"4","verse":"31","text":"U međuvremenu su ga učenici nudili: “Rabbi, jedi!”"},{"book":"Ivan","chapter":"4","verse":"32","text":"“Neću,” odgovarao im je, “ja imam hrane za koju vi i ne znate.”"},{"book":"Ivan","chapter":"4","verse":"33","text":"“Zar mu je netko već donio jelo?” pitali su učenici jedan drugoga."},{"book":"Ivan","chapter":"4","verse":"34","text":"Isus im tada objasni: “Moja je hrana činiti volju onoga koji me poslao i dovršiti njegovo djelo."},{"book":"Ivan","chapter":"4","verse":"35","text":"Vi kažete da rad na žetvi neće početi dok ne mine ljeto, a to je tek za četiri mjeseca. No pogledajte oko sebe! Prostrana polja bjelasaju se svuda i već su spremna za žetvu."},{"book":"Ivan","chapter":"4","verse":"36","text":"Žeteoci će biti dobro plaćeni, a plod njihove žetve su ljudi koji su dobili vječni život. Kakve li radosti i za sijače i za žeteoce!"},{"book":"Ivan","chapter":"4","verse":"37","text":"Istinita je izreka da jedan sije, a drugi žanje."},{"book":"Ivan","chapter":"4","verse":"38","text":"Ja sam vas poslao da žanjete ondje gdje se niste trudili—drugi su naporno radili, a vi ste dobili plod njihova truda.”"},{"book":"Ivan","chapter":"4","verse":"39","text":"Mnogi Samarijanci iz toga grada povjerovali su u njega zbog ženina svjedočanstva: “Rekao mi je sve što sam dosad činila!”"},{"book":"Ivan","chapter":"4","verse":"40","text":"Kad su Samarijanci došli k njemu, zamolili su ga da ostane kod njih. I ostao je ondje dva dana."},{"book":"Ivan","chapter":"4","verse":"41","text":"Tada ih je još mnogo više povjerovalo kad su ga čuli govoriti."},{"book":"Ivan","chapter":"4","verse":"42","text":"A ženi su kazali: “Sada vjerujemo jer smo ga i sami čuli, a ne zbog onoga što si nam ti ispričala. On je zaista Spasitelj svijeta!”"},{"book":"Ivan","chapter":"4","verse":"43","text":"Dva dana nakon toga Isus ode odande u Galileju."},{"book":"Ivan","chapter":"4","verse":"44","text":"Sam Isus bijaše rekao da prorok nema časti u vlastitom zavičaju."},{"book":"Ivan","chapter":"4","verse":"45","text":"Ali Galilejci su ga lijepo primili jer su za svetkovanja Pashe bili u Jeruzalemu i vidjeli njegova čudesna djela."},{"book":"Ivan","chapter":"4","verse":"46","text":"Putujući Galilejom, stigao je u grad Kanu, gdje bijaše pretvorio vodu u vino. U gradu Kafarnaumu bio je neki kraljevski činovnik čiji je sin bio bolestan."},{"book":"Ivan","chapter":"4","verse":"47","text":"Kad je čuo da je Isus došao iz Judeje i da putuje kroz Galileju, ode u Kanu te zamoli Isusa da dođe u Kafarnaum i iscijeli mu sina na samrti."},{"book":"Ivan","chapter":"4","verse":"48","text":"Isus reče: “Vi zaista nećete vjerovati ne vidite li znakove i čudesa.”"},{"book":"Ivan","chapter":"4","verse":"49","text":"Kraljevski ga je činovnik preklinjao: “Gospodine, molim te, dođi dok mi dijete nije umrlo!”"},{"book":"Ivan","chapter":"4","verse":"50","text":"“Idi kući,” reče mu Isus, “sin ti je živ.” Čovjek povjeruje Isusovim riječima i uputi se doma."},{"book":"Ivan","chapter":"4","verse":"51","text":"Dok je još bio na putu, susretne svoje sluge koji su nosili vijest da mu je dijete živo."},{"book":"Ivan","chapter":"4","verse":"52","text":"Upita ih kada se dječak počeo osjećati bolje, a oni mu rekoše: “Jučer poslijepodne oko jedan sat groznica mu je naglo minula.”"},{"book":"Ivan","chapter":"4","verse":"53","text":"Otac shvati da je to bilo upravo onda kad mu je Isus rekao: “Sin ti je živ.” Činovnik i svi njegovi ukućani povjeruju u Isusa."},{"book":"Ivan","chapter":"4","verse":"54","text":"Bilo je to drugo čudo koje je Isus učinio u Galileji vraćajući se iz Judeje."}]}