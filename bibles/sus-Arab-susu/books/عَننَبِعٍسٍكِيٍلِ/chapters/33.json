{"data":[{"book":"عَننَبِ عٍسٍكِيٍلِ","chapter":"33","verse":"1","text":"عَلَتَلَ نَشَ عَ مَسٍن ﭑ بّ، عَ نَشّ،"},{"book":"عَننَبِ عٍسٍكِيٍلِ","chapter":"33","verse":"2","text":"«عَدَ مَدِ، عَ قَلَ عِ نفَشَكٍرٍنيِيٍ بّ، ‹ﭑ نَ قَ سَنتِدّفّمَ رَ وٌ شَ بْشِ شِلِ مَ، نَ عَ لِمَ نّ وٌ حَن بَرَ مِشِ ندٍ سُفَندِ تَا مَكَنتَمَ رَ."},{"book":"عَننَبِ عٍسٍكِيٍلِ","chapter":"33","verse":"3","text":"شَ نَ تَا مَكَنتَمَ يَشُييٍ تٌ قَ رَ، عَ لَنمَ عَ شَ سَرَ قٍ حَمَ رَكٌلٌنقٍ رَ."},{"book":"عَننَبِ عٍسٍكِيٍلِ","chapter":"33","verse":"4","text":"شَ عَ نَ رَبَ، كْنْ مِشِ ندٍ قَ عَ بْتّ رَبَ نَ مَرَكٌلٌنيِ شُي مَ، عَ قَ قَشَ فٍرٍ كُي، عَ بَرَ نَ قَشّ رَفِرِ عَ يّتّ مَ."},{"book":"عَننَبِ عٍسٍكِيٍلِ","chapter":"33","verse":"5","text":"عَ تٌ سَرَ قٍ شُي مّ، كْنْ عَ قَ عَ بْتّ رَبَ، عَ نِي كٌتٍ نَ عَ يّتّ نَن شُن مَ. كْنْ مِشِ نَشَن نَ مَرَكٌلٌنيِ مّ، عَ قَ عَ سُشُ سْوبّ رَ، نَ كَنيِ عَ نِي رَكِسِمَ نّ."},{"book":"عَننَبِ عٍسٍكِيٍلِ","chapter":"33","verse":"6","text":"كْنْ شَ تَا مَكَنتَمَ يَشُييٍ تٌ قَ رَ، عَ مُ سَرَ قٍ عَ شَ مِشِيٍ رَكٌلٌن، نَ تّمُي مِشِ نَشَن قَشَمَ نَ فٍرٍ كُي، هَلِ عٍ شَ يُنُبِيٍ بَرَ عَ نِيَ عٍ شَ سْنتْ، ﭑ عٍ نِي كٌتٍ سَمَ تَا مَكَنتَمَ نَن شُن مَ.›»"},{"book":"عَننَبِ عٍسٍكِيٍلِ","chapter":"33","verse":"7","text":"«عَدَ مَدِ، ﭑ بَرَ عِ سُفَندِ تَا مَكَنتَمَ رَ عِسِرَيِلَ بْنسْي بّ. عِ شَ عِ تُلِ مَتِ ﭑ مَ مَسٍنيِ رَ، عِ قَ عٍ رَكٌلٌن عَ رَ ﭑ تَن شِلِ رَ."},{"book":"عَننَبِ عٍسٍكِيٍلِ","chapter":"33","verse":"8","text":"ﭑ نَ عَ قَلَ مِشِ كٌبِ بّ عَ قَشَمَ نّ، شَ عِ مُ عَ رَكٌلٌن عَ شَ فبِلٍن عَ شَ كِرَ كٌبِ قْشْ رَ، نَ مِشِ حَاشِ قَشَمَ نّ عَ شَ يُنُبِ شَ قٍ رَ، كْنْ ﭑ نَ نِي كٌتٍ سَمَ عِ تَن شُن مَ."},{"book":"عَننَبِ عٍسٍكِيٍلِ","chapter":"33","verse":"9","text":"كْنْ شَ عِ عَ رَكٌلٌن عَ شَ فبِلٍن عَ شَ كِرَ كٌبِ قْشْ رَ، عَ قَ لُ عَ مُ تِن نَ رَ، عَ قَشَمَ عَ شَ يُنُبِ شَ قٍ نَن نَ، كْنْ عِ تَن بَرَ عِ نِي رَكِسِ.»"},{"book":"عَننَبِ عٍسٍكِيٍلِ","chapter":"33","verse":"10","text":"«عَدَ مَدِ، عَ قَلَ عِسِرَيِلَ بْنسْي بّ، عِ نَشّ، ‹وٌ يّتّ عَ قَلَمَ، وٌ وٌ شَ مُرُتّ نُن وٌ شَ يُنُبِيٍ كٌلٌن وٌ بْحّ كُي. وٌ وَ مَ عَ كٌلٌنقٍ نّ وٌ كِسِ سْتْمَ كِ نَشّ."},{"book":"عَننَبِ عٍسٍكِيٍلِ","chapter":"33","verse":"11","text":"وٌ مَرِفِ عَلَتَلَ نَشّ، «ﭑ بَرَ ﭑ كَلِ ﭑ يّتّ رَ، ﭑ مُ وَ مَ مِشِ كٌبِ شَ قَشَ، ﭑ وَ مَ نّ عَ شَ فبِلٍن عَ شَ كِرَ كٌبِ نَن قْشْ رَ، عَ شَ كِسِ. يَندِ، وٌ شَ فبِلٍن وٌ شَ كِرَ كٌبِيٍ قْشْ رَ. عِسِرَيِلَ بْنسْي، وٌ بُمَ قَشّ كِرَ شْن مَ مُنقٍ رَ؟»›»"},{"book":"عَننَبِ عٍسٍكِيٍلِ","chapter":"33","verse":"12","text":"«عَدَ مَدِ، عَ قَلَ عِ نفَشَكٍرٍنيِيٍ بّ، ‹تِنشِنتْي شَ تِنشِنيِ مُ عَ رَكِسِمَ عَ نَ مُرُتَ لْشْي نَشّ. مِشِ تِنشِنتَرٍ شَ تِنشِنتَرٍيَ مُ عَ رَلْيمَ عَ نَ فبِلٍن عَ شَ كِرَ كٌبِ قْشْ رَ لْشْي نَشّ. تِنشِنتْي مُ عَ يّتّ رَكِسِمَ عَ شَ تِنشِنيِ دَنفِشِ سَابُي رَ، شَ عَ بِرَ قٍ كٌبِ قْشْ رَ."},{"book":"عَننَبِ عٍسٍكِيٍلِ","chapter":"33","verse":"13","text":"ﭑ نَ عَ مَسٍن تِنشِنتْي ندٍ بّ عَ كِسِمَ نّ، كْنْ عَ قَ لَ عَ شَ تِنشِنيِ دَنفِشِ رَ، عَ سٌ قٍ كٌبِ رَبَقٍ، عَ شَ تِنشِنيِ لُمَ نّ عَ مَ قُ. يَكْسِ عَ قَشَمَ نّ عَ شَ قٍ كٌبِ شَ قٍ رَ."},{"book":"عَننَبِ عٍسٍكِيٍلِ","chapter":"33","verse":"14","text":"ﭑ نَ عَ مَسٍن مِشِ كٌبِ ندٍ بّ عَ مُ كِسِمَ، كْنْ عَ قَ فبِلٍن عَ شَ يُنُبِ قْشْ رَ، عَ سٌ قٍ تِنشِنشِيٍ رَبَقٍ،"},{"book":"عَننَبِ عٍسٍكِيٍلِ","chapter":"33","verse":"15","text":"عَلْ سّيكّ رَفبِلٍنقٍ دٌنِمَ مَ، سٍ مُحَشِ رَفبِلٍنقٍ عَ كَنيِ مَ، حّرّقٍ سّرِيّ كُي، فبِلٍنقٍ قٍ كٌبِ قْشْ رَ، نَ تّمُي عَ كِسِمَ نّ، عَ مُ قَشَمَ."},{"book":"عَننَبِ عٍسٍكِيٍلِ","chapter":"33","verse":"16","text":"عَ يُنُبِ نَشَن بِرِن نَبَ تّمُي دَنفِشِ، نَ بِرِن شَقَرِ مَ نّ. شَ عَ بَرَ حّرّ سّرِيّ نُن تِنشِنيِ رَ، عَ كِسِمَ نّ.›»"},{"book":"عَننَبِ عٍسٍكِيٍلِ","chapter":"33","verse":"17","text":"«عِ نفَشَكٍرٍنيِيٍ عَ قَلَمَ، ‹مَرِفِ مُ تِنشِن.› كْنْ ﭑ شَ عَ قَلَ عِ بّ، عٍ تَن نَن مُ تِنشِن."},{"book":"عَننَبِ عٍسٍكِيٍلِ","chapter":"33","verse":"18","text":"شَ تِنشِنتْي عَ كٌبٍ سٌ عَ شَ تِنشِنيِ رَ، عَ سٌ تِنشِنتَرٍيَ رَبَقٍ، عَ قَشَمَ نّ."},{"book":"عَننَبِ عٍسٍكِيٍلِ","chapter":"33","verse":"19","text":"شَ مِشِ تِنشِنتَرٍ فبِلٍن عَ شَ قٍ كٌبِيٍ قْشْ رَ، عَ سٌ قٍ تِنشِنشِيٍ رَبَقٍ، عَ كِسِمَ نّ نَ سَابُي رَ."},{"book":"عَننَبِ عٍسٍكِيٍلِ","chapter":"33","verse":"20","text":"ﭑ شَ عَ قَلَ عٍ بّ، ‹عِسِرَيِلَ بْنسْي نَشّ ﭑ مُ تِنشِن، كْنْ ﭑ قَمَ نّ وٌ تَن مَكِيتِدٍ، كَنكَن شَ عَ حّرّ كِ سَرٍ قِ.›»"},{"book":"عَننَبِ عٍسٍكِيٍلِ","chapter":"33","verse":"21","text":"عَ حّ قُ نُن قِرِن ندٍ رَ، كِكٍ قُ، شِ قُ نُن سُولِ ندٍ رَ مُشُ شَ كٌنيِيَ كُي، مِشِ ندٍ كٍلِقٍ فٍرٍ يِرٍ، عَ نَشَ قَ، عَ قَلَ ﭑ بّ، عَ عٍ بَرَ دَرِ سَلَمُ سُشُ."},{"book":"عَننَبِ عٍسٍكِيٍلِ","chapter":"33","verse":"22","text":"نَ كْي رَ بٍينُن نَ مِشِ شَ قَ، عَلَتَلَ نُ بَرَ عَ بّلّشّ سَ ﭑ دّ مَ، عَ ﭑ نّنيِ رَقُلُن عَلَكٌ ﭑ شَ نْ وْيّندٍ، ﭑ نَشَ لُ بٌبٌيَ كُي سْنْن."},{"book":"عَننَبِ عٍسٍكِيٍلِ","chapter":"33","verse":"23","text":"نَ تّمُي عَلَتَلَ نَشَ عَ مَسٍن ﭑ بّ، عَ نَشّ،"},{"book":"عَننَبِ عٍسٍكِيٍلِ","chapter":"33","verse":"24","text":"«عَدَ مَدِ، حَمَ دْنشْي نَشٍيٍ سَبَتِشِ دَرِ سَلَمُ كَنَشِ تَفِ، نٍيٍ نَ عَ قَلَقٍ، ‹عِبُرَهِمَ نَشَ نْ يِ بْشِ سْتْدٍ عَ كٍرٍن. وٌن تَن نَشَن قِندِشِ حَمَ رَ، عَلَ تٌندِ مَ يِ بْشِ قِدٍ وٌن مَ؟›"},{"book":"عَننَبِ عٍسٍكِيٍلِ","chapter":"33","verse":"25","text":"نَ كُي عَ لَنمَ عِ شَ عَ قَلَ عٍ بّ، ‹وٌ مَرِفِ عَلَتَلَ يِ نَن مَسٍنشِ؛ وٌ تٌ سُبٍ دٌنمَ وُلِ نَ عَ كُي، وٌ تٌ كُيٍ بَتُمَ، وٌ تٌ قَشّ تِمَ، عَ لَنمَ يِ بْشِ شَ قِندِ وٌ فبٍ رَ؟"},{"book":"عَننَبِ عٍسٍكِيٍلِ","chapter":"33","verse":"26","text":"وٌ لَشِ وٌ شَ سَنتِدّفّمَ فبَنسَن نَن نَ، وٌ قٍ حَاشِيٍ رَبَمَ تّمُي بِرِن، وٌ يّنّ رَبَمَ وٌ دْشْبٌورٍ شَ فِنّ رَ. هَلِ وٌ تٌ نَ بِرِن نَبَمَ، وٌ وَ مَ نّ يِ بْشِ مَن شَ قِندِ وٌ فبٍ رَ؟›»"},{"book":"عَننَبِ عٍسٍكِيٍلِ","chapter":"33","verse":"27","text":"«عَ قَلَ عٍ بّ، ‹وٌ مَرِفِ عَلَ يِ نَن مَسٍنشِ؛ ﭑ بَرَ ﭑ كَلِ ﭑ يّتّ رَ، نَشٍيٍ لُشِ دَرِ سَلَمُ كَنَشِ تَفِ، نٍيٍ قَشَمَ نّ سَنتِدّفّمَ رَ. مِشِ نَشٍيٍ لُشِ وُلَءِ، بُرُنيِ سُبٍيٍ نٍيٍ قَشَمَ نّ. مِشِ نَشٍيٍ عٍ نْشُنشِ فٍيَ قَرِ فّمّيٍ لٌنفٌرِ رَ، نٍيٍ قَشَمَ نّ وُفَنيِ رَ."},{"book":"عَننَبِ عٍسٍكِيٍلِ","chapter":"33","verse":"28","text":"ﭑ نَ بْشِ قِندِ مَ نّ يِرٍ مَشَرَشِ رَ، ﭑ يّتّ عِفبٌي شَ قٍ شُن نَكَنَ، ﭑ عَ نِيَمَ نّ سِ فبّتّ مِشِيٍ مُ دَنفِ عِسِرَيِلَ فٍيَيٍ رَ."},{"book":"عَننَبِ عٍسٍكِيٍلِ","chapter":"33","verse":"29","text":"ﭑ نَ نَ بْشِ كَنَ عٍ شَ قٍ حَاشِيٍ شَ قٍ رَ، عٍ عَ كٌلٌنمَ نّ عَ ﭑ تَن نَن عَلَتَلَ رَ.›»"},{"book":"عَننَبِ عٍسٍكِيٍلِ","chapter":"33","verse":"30","text":"«عَدَ مَدِ، عِ تَن تٌ عَ رَ، عِ نفَشَكٍرٍنيِيٍ نَ عَ مَكْيِكْيِقٍ عٍ شْنيِ عَ قَلَقٍ رَ، ‹وٌ قَ، وٌ قَ وٌ تُلِ مَتِ. عَلَتَلَ نَ مَسٍنيِ مُندُن تِقٍ يِ كِ؟›"},{"book":"عَننَبِ عٍسٍكِيٍلِ","chapter":"33","verse":"31","text":"ﭑ مَ حَمَ قَمَ نّ عِ يِرٍ، عٍ عٍ تُلِ مَتِ عِ شَ مَسٍنيِ رَ، كْنْ عٍ مُ عَ رَبَتُمَ قٍوٌ. عٍ عَ قَلَمَ عٍ وَ مَ ﭑ مَ قٍ شْن، كْنْ عٍ بْحّ بِرَشِ نَاقُلِ تِنشِنتَرٍ نَن قْشْ رَ."},{"book":"عَننَبِ عٍسٍكِيٍلِ","chapter":"33","verse":"32","text":"عِ لُشِ نّ عٍ بّ عَلْ سِفِسَ شُي حْشُنمّ، نَشَن قٍ قَنيِيٍ قَلَمَ. عٍ عِ شَ مَسٍنيِ مّمَ، كْنْ عٍ مُ تِنمَ بِرَدٍ عَ قْشْ رَ.»"},{"book":"عَننَبِ عٍسٍكِيٍلِ","chapter":"33","verse":"33","text":"«ﭑ مَ مَسٍنيِ بِرِن نَ كَمَلِ نْندِ كِ مَ تّمُي نَشّ، عٍ عَ كٌلٌنمَ نّ عَ نَمِحْنمّ ندٍ نُ نَ عٍ يَ مَ.»"}]}