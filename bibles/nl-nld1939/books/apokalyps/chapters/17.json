{"data":[{"book":"Apokalyps","chapter":"17","verse":"1","text":"Toen kwam een der zeven engelen, die de zeven schalen droegen, naderbij, en hij sprak tot mij: Kom mee; ik zal u het oordeel doen zien over de grote Ontuchtige, die aan vele wateren is gezeten,"},{"book":"Apokalyps","chapter":"17","verse":"2","text":"met wie de koningen der aarde overspel hebben bedreven, en aan wier ontucht-wijn de bewoners der aarde zich hebben bedronken."},{"book":"Apokalyps","chapter":"17","verse":"3","text":"In geestvervoering bracht hij me naar een woestijn. En ik zag een Vrouw, zittend op een scharlakenrood Beest, vol van godslasterlijke namen, met zeven koppen en tien horens."},{"book":"Apokalyps","chapter":"17","verse":"4","text":"De Vrouw was in purper en scharlaken gekleed, met goud, edelstenen en paarlen getooid. Ze droeg in haar hand een gouden beker, vol van gruwelen en van de onreinheid harer ontucht."},{"book":"Apokalyps","chapter":"17","verse":"5","text":"Op haar voorhoofd stond een naam… een geheim… geschreven: “Het grote Bábylon, de moeder van de ontuchtigen en van de gruwelen der aarde”."},{"book":"Apokalyps","chapter":"17","verse":"6","text":"Dronken zag ik de Vrouw van het bloed der heiligen en van het bloed der martelaren van Jesus. Ik was vol verbazing, toen ik haar zag."},{"book":"Apokalyps","chapter":"17","verse":"7","text":"Maar de engel sprak tot mij: Waarom zijt ge verbaasd? Ik zal u het geheim verklaren van de Vrouw en van het Beest, dat haar draagt, met de zeven koppen en tien horens."},{"book":"Apokalyps","chapter":"17","verse":"8","text":"Het Beest, dat ge gezien hebt, wàs, maar is niet; doch het zal opstijgen uit de afgrond en ten verderve gaan. En de bewoners der aarde, wier naam niet geschreven staat in het boek des levens van de grondvesting der wereld af, ze zullen verbaasd staan bij het zien van het Beest, omdat het wàs, niet is, doch zàl zijn."},{"book":"Apokalyps","chapter":"17","verse":"9","text":"Hier komt het doorzicht van pas, aan wijsheid gepaard. De zeven koppen zijn zeven bergen, waarop de Vrouw is gezeten. —Maar het zijn ook zeven koningen."},{"book":"Apokalyps","chapter":"17","verse":"10","text":"Vijf zijn gevallen; één is er. De andere is nog niet gekomen, doch als hij komt, moet hij een korte tijd blijven."},{"book":"Apokalyps","chapter":"17","verse":"11","text":"De achtste, ofschoon één van de zeven, is zelf het Beest, dat wàs, en niet is; het gaat ten verderve."},{"book":"Apokalyps","chapter":"17","verse":"12","text":"De tien horens, die ge gezien hebt, zijn tien koningen, die de heerschappij nog niet hebben verkregen, maar die tezamen met het Beest de koninklijke macht zullen bezitten, één uur lang."},{"book":"Apokalyps","chapter":"17","verse":"13","text":"Ze zijn eensgezind onder elkander, en stellen hun macht en gezag in dienst van het Beest."},{"book":"Apokalyps","chapter":"17","verse":"14","text":"Ze zullen strijd voeren tegen het Lam; maar het Lam zal hen overwinnen, —want Het is de Heer der heren en de Koning der koningen; —ook de geroepenen zullen dit doen, de uitverkorenen en de getrouwen, tezamen met Hem."},{"book":"Apokalyps","chapter":"17","verse":"15","text":"En hij sprak tot mij: De wateren, die ge gezien hebt, waar de Ontuchtige is gezeten, zijn volken en groepen, naties en talen."},{"book":"Apokalyps","chapter":"17","verse":"16","text":"De tien horens en het Beest, die ge gezien hebt, ze zullen de Ontuchtige haten, haar eenzaam maken en naakt, haar vlees verslinden, en haar verbranden met vuur."},{"book":"Apokalyps","chapter":"17","verse":"17","text":"Want God gaf hun in het hart, zijn Wil te volbrengen: om onderling eensgezind te handelen, hun heerschappij in dienst van het Beest te stellen, totdat de uitspraken Gods vervuld zullen zijn."},{"book":"Apokalyps","chapter":"17","verse":"18","text":"De Vrouw, die ge gezien hebt, is de grote stad, die heerschappij voert over de koningen der aarde."}]}