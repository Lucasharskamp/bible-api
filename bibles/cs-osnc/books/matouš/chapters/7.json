{"data":[{"book":"Matouš","chapter":"7","verse":"1","text":"Nesuďte druhé, abyste nebyli souzeni."},{"book":"Matouš","chapter":"7","verse":"2","text":"Podle toho, jak soudíte, budete souzeni i vy a na váš život budou přiložena stejná měřítka, jaká sami používáte."},{"book":"Matouš","chapter":"7","verse":"3","text":"Jak to, že vidíš pilinu v oku druhého člověka a poleno ve svém oku přehlížíš?"},{"book":"Matouš","chapter":"7","verse":"4","text":"Jak můžeš říkat druhému: ‚Dovol, abych ti vyndal smítko z oka,‘ a poleno ti ve vlastním oku nepřekáží?"},{"book":"Matouš","chapter":"7","verse":"5","text":"Pokrytče! Vyčisti si nejprve svoje oko, a teprve potom jasně uvidíš na to, abys mohl vyjmout pilinu z oka svého bližního."},{"book":"Matouš","chapter":"7","verse":"6","text":"Je zbytečné vysvětlovat Boží pravdy těm, kteří jimi pohrdají. To je stejné, jako byste očekávali, že pes ocení vzácný pokrm a vepř krásu perly. Co se stane? Všechno zašlapou a nakonec vás napadnou."},{"book":"Matouš","chapter":"7","verse":"7","text":"Proste, a dostanete, hledejte, a najdete. Klepejte, a bude vám otevřeno."},{"book":"Matouš","chapter":"7","verse":"8","text":"Protože každý, kdo prosí, dostane, kdo hledá, nalezne a tomu, kdo tluče, bude otevřeno."},{"book":"Matouš","chapter":"7","verse":"9","text":"Kdyby kohokoliv z vás poprosilo vlastní dítě o kus chleba, dali byste mu snad kámen?"},{"book":"Matouš","chapter":"7","verse":"10","text":"A místo ryby byste mu dali hada? Určitě ne!"},{"book":"Matouš","chapter":"7","verse":"11","text":"Jestliže tedy vy, lidé tvrdého a hříšného srdce, dovedete dávat svým dětem dobré věci, tím spíše je nebeský Otec dá těm, kteří ho prosí."},{"book":"Matouš","chapter":"7","verse":"12","text":"Jednejte s druhými tak, jak byste si přáli, aby jednali oni s vámi. Tak se dá shrnout Starý zákon."},{"book":"Matouš","chapter":"7","verse":"13","text":"Do Božího království lze vstoupit jen úzkou brankou. Prostorná brána a široká cesta vedou do záhuby a mnoho lidí se tudy ubírá."},{"book":"Matouš","chapter":"7","verse":"14","text":"Brána a cesta k životu jsou úzké a je málo těch, kteří je najdou."},{"book":"Matouš","chapter":"7","verse":"15","text":"Mějte se na pozoru před falešnými náboženskými učiteli, kteří přicházejí v masce neškodné ovce, ale ve skutečnosti jsou jako lační vlci."},{"book":"Matouš","chapter":"7","verse":"16","text":"Poznáte je podle toho, jak žijí a jednají – právě tak jako posuzujete strom podle ovoce, které se na něm rodí. Cožpak se sklízejí hrozny z trnek a fíky z bodláčí?"},{"book":"Matouš","chapter":"7","verse":"17-18","text":"Dobrý strom nemůže nést špatné ovoce a zase špatný strom dobré."},{"book":"Matouš","chapter":"7","verse":"19","text":"Každý strom, který nedává dobrou úrodu, je poražen a spálen."},{"book":"Matouš","chapter":"7","verse":"20","text":"Ovoce – činy člověka, to je spolehlivý rozpoznávací znak."},{"book":"Matouš","chapter":"7","verse":"21","text":"Ne každý, kdo mne oslovuje Pane, Pane, přijde do nebeského království. Rozhodující je, zda poslouchá mého Otce."},{"book":"Matouš","chapter":"7","verse":"22","text":"V den posledního soudu mi mnozí řeknou: ‚Pane, Pane, cožpak jsme v tvém jménu nemluvili, nebojovali proti zlu a nedokázali mnoho divů?‘"},{"book":"Matouš","chapter":"7","verse":"23","text":"Já jim však odpovím: ‚Nikdy jste mi nepatřili a neřídili se podle Boží vůle. Jděte pryč!‘"},{"book":"Matouš","chapter":"7","verse":"24","text":"Kdo slyší tato má slova a jedná podle nich, ten může být přirovnán k prozíravému člověku, který založil svůj dům na skále."},{"book":"Matouš","chapter":"7","verse":"25","text":"Přesto, že přišly deště s povodní a vichřice se opírala do jeho zdí, dům vydržel, protože byl postaven na skále."},{"book":"Matouš","chapter":"7","verse":"26","text":"Kdo však slyší tato má slova, ale neuvede je do života, jedná jako pošetilý člověk, který založil svůj dům na písku."},{"book":"Matouš","chapter":"7","verse":"27","text":"Přišly deště, zaplavily krajinu a prudká vichřice se opřela do zdí domu. Ten se zřítil s velkým rachotem.“"},{"book":"Matouš","chapter":"7","verse":"28","text":"Když Ježíš domluvil, lidé žasli nad jeho učením."},{"book":"Matouš","chapter":"7","verse":"29","text":"Na rozdíl od učitelů, které znali, z Ježíše vyzařovala zvláštní síla."}]}