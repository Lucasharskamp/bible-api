{"data":[{"book":"Galaatiyaa","chapter":"4","verse":"1","text":"Wanni ani jedhu kana; dhaaltuun yoo qabeenyi hundi kan isaa taʼe iyyuu inni hamma daaʼima taʼee jirutti garba irraa adda miti."},{"book":"Galaatiyaa","chapter":"4","verse":"2","text":"Inni hamma guyyaan abbaan isaa murteesse sun gaʼutti warra isa eeganii fi warra isa guddisan jala jira."},{"book":"Galaatiyaa","chapter":"4","verse":"3","text":"Nus akkasuma bara daaʼimman turretti garbummaa sirna addunyaa jala turre."},{"book":"Galaatiyaa","chapter":"4","verse":"4","text":"Yommuu yeroon murteeffame sun gaʼetti garuu Waaqni Ilma isaa isa dubartii irraa dhalate, kan seera jalatti dhalate sana erge;"},{"book":"Galaatiyaa","chapter":"4","verse":"5","text":"kunis akka nu mirga ilmummaa argannuuf warra seera jala jiran furuuf."},{"book":"Galaatiyaa","chapter":"4","verse":"6","text":"Sababii isin ilmaan taataniifis Waaqni Hafuura Ilma isaa kan, “Aabbaa, yaa Abbaa” jedhee waamu sana gara keessa garaa keenyaatti erge."},{"book":"Galaatiyaa","chapter":"4","verse":"7","text":"Kanaaf ati siʼachi ilma malee garba miti; erga ilma taatee immoo Waaqni dhaaltuu si taasiseera."},{"book":"Galaatiyaa","chapter":"4","verse":"8","text":"Isin utuu Waaqa hin beekiniin dura, waaqota uumama isaaniitiin waaqota hin taʼiniif garboomtanii turtan."},{"book":"Galaatiyaa","chapter":"4","verse":"9","text":"Amma garuu isin erga Waaqa beektanii, keessumattuu erga Waaqa biratti beekamtanii booddee akkamitti gara sirnoota dadhaboo fi sirnoota faayidaa hin qabneetti deebitu ree? Isin ammas isaaniif garboomuu barbaadduu?"},{"book":"Galaatiyaa","chapter":"4","verse":"10","text":"Isin guyyoota, jiʼoota, waqtiilee fi waggoota addaa kabajju!"},{"book":"Galaatiyaa","chapter":"4","verse":"11","text":"Ani akkasumaan isinitti dadhabe jedheen isiniif sodaadha."},{"book":"Galaatiyaa","chapter":"4","verse":"12","text":"Yaa obboloota, akkuma ani isin fakkaadhe, isinis akka na fakkaattan isin kadhadha. Isin balleessaa tokko illee natti hin hojjenne."},{"book":"Galaatiyaa","chapter":"4","verse":"13","text":"Yeroo jalqabaatti akka ani sababii dhukkubaatiin wangeela isinitti lallabe ni beektu;"},{"book":"Galaatiyaa","chapter":"4","verse":"14","text":"yoo dhukkubni koo qoramsa isinitti taʼe iyyuu, isin akka waan ani ergamaa Waaqaa taʼeetti, akka waan ani Kiristoos Yesuus matuma isaa taʼeetti na simattan malee na hin tuffanne yookaan na hin balfine."},{"book":"Galaatiyaa","chapter":"4","verse":"15","text":"Eebbi keessan sun hundi eessa jira? Utuu dandaʼamee ija keessan illee akka of keessaa baaftanii naa kennuun fedhii keessan ture ani dhugaa baʼuu nan dandaʼa."},{"book":"Galaatiyaa","chapter":"4","verse":"16","text":"Egaa ani waan dhugaa isinitti himeef diina keessan taʼee ree?"},{"book":"Galaatiyaa","chapter":"4","verse":"17","text":"Namoonni sun ofitti isin deebisuuf hinaafu; garuu waan gaariif miti. Isaan akka isin isaaniif hinaaftaniif nurraa gargar isin baasuu barbaadu."},{"book":"Galaatiyaa","chapter":"4","verse":"18","text":"Yeroo ani isin bira jiru qofa utuu hin taʼin yeroo hundumaa kaayyoo gaariif hinaaffaa qabaachuun gaarii dha."},{"book":"Galaatiyaa","chapter":"4","verse":"19","text":"Yaa ijoollee ko, ani hamma Kiristoos isin keessatti mulʼatutti ammas isiniif jedhee nan ciniinsifadha;"},{"book":"Galaatiyaa","chapter":"4","verse":"20","text":"ani waaʼee keessaniif waan shakkii keessa jiruuf utuu isin biratti argamee sagalee koo geeddaradhee akkam hawwan ture!"},{"book":"Galaatiyaa","chapter":"4","verse":"21","text":"Warri seera jala jiraachuu barbaaddan mee natti himaa; isin waan seerri jedhu hin dhageenyee?"},{"book":"Galaatiyaa","chapter":"4","verse":"22","text":"“Abrahaam ilmaan lama qaba ture; tokko dubartii garbittii irraa, kaan immoo dubartii birmaduu irraa dhalate” jedhamee barreeffameeraatii."},{"book":"Galaatiyaa","chapter":"4","verse":"23","text":"Ilmi isaa inni dubartii garbittii irraa dhalate akka fedhii fooniitti dhalate; inni dubartii birmaduu irraa dhalate immoo akka waadaatti dhalate."},{"book":"Galaatiyaa","chapter":"4","verse":"24","text":"Kunis akka fakkeenyaatti fudhatamuu dandaʼa; dubartoonni kunneen kakuuwwan lamaan argisiisu. Kakuun tokko kan Tulluu Siinaa ti; kunis garbummaaf ijoollee horti; isheenis Aggaar."},{"book":"Galaatiyaa","chapter":"4","verse":"25","text":"Egaa Aggaar akka Tulluu Siinaa isa biyya Arabaa keessaa ti; isheenis magaalaa Yerusaalem ishee yeroo ammaatti fakkeeffamti; magaalaan kun ijoollee ishee wajjin garbummaa keessa jirtiitii."},{"book":"Galaatiyaa","chapter":"4","verse":"26","text":"Yerusaalem isheen samii irraa garuu birmaduu dha; isheenis haadha keenya."},{"book":"Galaatiyaa","chapter":"4","verse":"27","text":"Akkana jedhamee barreeffameeraatii:"},{"book":"Galaatiyaa","chapter":"4","verse":"28","text":"Yaa obboloota, isinis akkuma Yisihaaq ijoollee waadaa ti."},{"book":"Galaatiyaa","chapter":"4","verse":"29","text":"Yeroo sana ilmi akka fedhii fooniitti dhalate sun ilma humna Hafuuraatiin dhalate ariʼate. Amma illee akkasuma."},{"book":"Galaatiyaa","chapter":"4","verse":"30","text":"Garuu Katabbiin Qulqulluun maal jedha? “Garbittii sanaa fi ilma ishee ariʼi; ilmi garbittii sun ilma dubartittii birmaduu wajjin hin dhaaluutii”4:30 Uma 21:10 jedha."},{"book":"Galaatiyaa","chapter":"4","verse":"31","text":"Kanaafuu yaa obboloota, nu ilmaan dubartii birmaduu sanaati malee ilmaan garbittii miti."}]}