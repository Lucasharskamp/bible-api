{"data":[{"book":"Bhagalatia","chapter":"4","verse":"1","text":"Ikabheje nne nguti nnei, alishi abhaga akanabhe kula, pakwibhela malinga ntumwa, nkali ali nnyene indu yowe."},{"book":"Bhagalatia","chapter":"4","verse":"2","text":"Ikabhe bhaagoyanga indu ika mwana na kunnela, mpaka pushigaishile mobha gabhishilwe na ainagwe."},{"book":"Bhagalatia","chapter":"4","verse":"3","text":"Na uwe puyaliji nneyo peyo, putwaliji malinga bhana, nibha bhatumwa mmashili ga ikubho ya bhandunji bha pa shilambolyo."},{"book":"Bhagalatia","chapter":"4","verse":"4","text":"Ikabheje gakaishileje mobha gubhapanjile a Nnungu, gubhantumile Mwana gwabho, abhelekwe na jwankongwe, gwatemi kwa Shalia ja a Musha,"},{"book":"Bhagalatia","chapter":"4","verse":"5","text":"nkupinga abhagombolanje bhene bhalinginji mmashili ga Shalia ja a Musha na uwe tubhe tubhana bha a Nnungu."},{"book":"Bhagalatia","chapter":"4","verse":"6","text":"Kwa nneyo mmanganyanji nnaino pabha nshibhanganga bhana bha a Nnungu, bhai a Nnungu bhashikuntuma Mbumu juka Mwana gwabho mmitima jetu, Mbumu ashema alinkuti, “Abha” Malombolelo gakwe, “Atati”."},{"book":"Bhagalatia","chapter":"4","verse":"7","text":"Bhai monaga nneyo, mmwe nngabha mmatumwa kabhili, ikabhe mmana. Bhai ibhaga mmana, shimposhele yowe a Nnungu ibhaabhishilenje ashibhana bhabho."},{"book":"Bhagalatia","chapter":"4","verse":"8","text":"Pabha bhukalago nkaamanyangaga a Nnungu, kwa nneyo mwashinkwaakamulilanga liengo ashimaoka bhalinginji nngabha a Nnungu bha kweli."},{"book":"Bhagalatia","chapter":"4","verse":"9","text":"Bhai pabha nnaino mwamanyinji a Nnungu, eu tujile nnimanyikanga na a Nnungu, igala nkukombolanga bhuli kugabhujila kabhili majiganyo gangali ga mmbone nkupinga mmanganje bhatumwa kabhili?"},{"book":"Bhagalatia","chapter":"4","verse":"10","text":"Nnakagulilanga mobha na miei na malanga na yaka."},{"book":"Bhagalatia","chapter":"4","verse":"11","text":"Nguna kwiijogopela kuti liengo lininkamulilenje linabha lyayoyo!"},{"book":"Bhagalatia","chapter":"4","verse":"12","text":"Ashaalongo ajangunji nguna kunshondelesheyanga mmanganje malinga nne gwangali kamulila shalia ya Shiyaudi kabhili, pabha na nne puni malinga mmanganyanji kwa nngatama nshalia ya Shiyaudi. Mwangandendelanga shindu shoshowe sha nyata."},{"book":"Bhagalatia","chapter":"4","verse":"13","text":"Ikabhe mmumanyinji kuti gwantai nannungushiyenje Ngani ja Mmbone akuno nililwala."},{"book":"Bhagalatia","chapter":"4","verse":"14","text":"Mwashinkulingwanga kwa ligongo lya lwala kwangu, nkali nneyo mwanganyegayanga wala kungana, ikabhe nshinkumboshelanga malinga malaika jwa a Nnungu, eu malinga a Yeshu Kilishitu bhayene."},{"book":"Bhagalatia","chapter":"4","verse":"15","text":"Shikoposhele nndi shantendilenje nnekanje nkali kuangalala kwenunnji? Pabha nne nguti nnei, gegala mobha gala kaliji nkaishoshiyenje nitenda indu kwa ligongo lyangu nne, nkakombolenje nkali kumba meyo genunji."},{"book":"Bhagalatia","chapter":"4","verse":"16","text":"Bhuli, nnaino njibha nampwai nnjenunji ga bheleketa ya kweli?"},{"book":"Bhagalatia","chapter":"4","verse":"17","text":"Bhene bhananji bhanakwiitemba kumpinganga, nngabha kwa kumpinjilanga ya mmbone. Ikabhe bhanaapinganga kunnekanyanga na nne, nkupinga mwaatendelanje liengo bhene bhanganyabho."},{"book":"Bhagalatia","chapter":"4","verse":"18","text":"Ni shammbone mobha gowe kutenda ya mmbone, wala nngabha mobha gungubha na mmanganyanjipe."},{"book":"Bhagalatia","chapter":"4","verse":"19","text":"Ashibhanangu, inamboteka malinga bhakongwe bhakwete shitumbo, nneyo peyo shingupotekwa kwa ligongo lyenunji mpaka pushinnandananje na a Kilishitu mmitima jenunji."},{"book":"Bhagalatia","chapter":"4","verse":"20","text":"Kaliji nnaino ngaaliji na mmanganyanji, nkamweninji shinguti bheleketa! Pabha ngunakola lipamba kwa ligongo lyenunji!"},{"book":"Bhagalatia","chapter":"4","verse":"21","text":"Nnugulilanje mmanganyanji Mmagalatia, nkupinganga kagulila Shalia ja a Musha, bhuli, nkapilikananga shijilugula Shaliajo?"},{"book":"Bhagalatia","chapter":"4","verse":"22","text":"Pabha ishijandikwa kuti, a Bhulaimu bhashinkukola bhana bhabhili, jumo abhelekwe na bhakongwe bhaliji bhatumwa bhabho, na jwabhili abhelekwe na akongobhabho."},{"book":"Bhagalatia","chapter":"4","verse":"23","text":"Mwana abhelekwe na bhakongwe bhaliji bhatumwa bhala, pabhelekwe nngabha kwa miadi jojowe ja a Nnungu, ikabhe mwana abhelekwe na akongobhabho, pabhelekwe kwa miadi na a Nnungu."},{"book":"Bhagalatia","chapter":"4","verse":"24","text":"Genega gashibha nnandanyo, pabha bhene bhanabhakongwe bhabhilibha bhashibhanganga malinga malagano gabhili, limo kukoposhela kushitumbi sha Shinai, litepo lya a Ajili libhelekwele muutumwa."},{"book":"Bhagalatia","chapter":"4","verse":"25","text":"Pabha a Ajili pubhali malinga shitumbi sha ku Shinai sha ku Alabhia, gushilandana na ku Yelushalemu ja nnaino, pabha Shinai muuli muutumwa pamo na ashibhanagwe."},{"book":"Bhagalatia","chapter":"4","verse":"26","text":"Kwa nneyo Yelushalemu ja kunani ja ungwana, numbe ni anyina bhetu."},{"book":"Bhagalatia","chapter":"4","verse":"27","text":"Pabha ishijandikwa,"},{"book":"Bhagalatia","chapter":"4","verse":"28","text":"Bhai ashaalongo ajangunji, na uwe ni bhana a Nnungu kwa ligongo ja miadi malinga ja a Ishaka."},{"book":"Bhagalatia","chapter":"4","verse":"29","text":"Ikabheje ni malinga gene mobha gala, mwana abhelekwe na bhatumwa shanshimile jwene abhelekwe kwa Mbumu jwa a Nnungu, nneyo peyo shiili nnaino."},{"book":"Bhagalatia","chapter":"4","verse":"30","text":"Bhai majandiko gakuti bhuli? Gakuti “Mwaabhinganje bhakongwe bhatumwa naka mwana gwabho, pabha mwana jwa bhatumwa akaapata ulishi pamo naka mwana abhelekwe na bhakongwe bhangwana.”"},{"book":"Bhagalatia","chapter":"4","verse":"31","text":"Kwa nneyo ashaalongo ajangu, uwe nngabha bhana bha bhakongwe bhatumwa, ikabheje bhana bha bhakongwe bhangwana."}]}