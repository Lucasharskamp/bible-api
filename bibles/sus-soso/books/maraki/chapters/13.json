{"data":[{"book":"Maraki","chapter":"13","verse":"1","text":"Isa to mini hɔrɔmɔbanxi, a fɔxirabirɛ keren naxa a fala a bɛ, «Karamɔxɔ, yi banxie mato, e tixi gɛmɛ xungbe naxee ra, e ti ki man tofanxi ki naxɛ!»"},{"book":"Maraki","chapter":"13","verse":"2","text":"Isa naxa a yaabi, «I yi banxi belebelee toxi? Yi gɛmɛ keren mu luma a boore fari be, a birin nabirama nɛ.»"},{"book":"Maraki","chapter":"13","verse":"3","text":"Isa to nu magoroxi Oliwi geya fari, a ya rafindixi hɔrɔmɔbanxi ma, Piyɛri, Yaki, Yaya, nun Andire naxa a maxɔrin e doro ma,"},{"book":"Maraki","chapter":"13","verse":"4","text":"«Na fe sa rabama mun tɛmui? A man sa kolonma tɔnxuma mundun ma a a fafe rabade?»"},{"book":"Maraki","chapter":"13","verse":"5","text":"Isa naxa so wɔyɛnfe e bɛ, «Wo wo mɛɛni."},{"book":"Maraki","chapter":"13","verse":"6","text":"Mixi wuyaxi fama n tan xili falade e yɛtɛ xun ma a falafe ra, ‹N tan nan na Ala xa Mixi Sugandixi ra!› Na kui, e fama mixi gbegbe ratantande."},{"book":"Maraki","chapter":"13","verse":"7","text":"Wo na gere fe mɛ, wo na gere nde xili mɛ, wo naxa kɔntɔfili, barima fo na fe mɔɔlie xa raba. Na xa mu findima duniɲa raɲɔnyi ra sinden."},{"book":"Maraki","chapter":"13","verse":"8","text":"Sie kelima nɛ e boore xili ma, ɲamanɛe e boore gere. Bɔxi fama nɛ sɛrɛnde yire wuyaxi, kaamɛ fan sin bɔxi ma. Na birin findima mantɔɔrɔli fɔlɛ nan na.»"},{"book":"Maraki","chapter":"13","verse":"9","text":"«Wo xa mɛɛni wo yɛtɛ ma, barima e wo soma nɛ kiitisae yi ra, e wo bɔnbɔ salide banxie kui. Wo tima nɛ gominae nun mangɛe ya i n tan ma fe ra, wo findima nɛ n ma seedee ra e tan bɛ."},{"book":"Maraki","chapter":"13","verse":"10","text":"Fo xibaaru fanyi xa kawandi si birin bɛ sinden."},{"book":"Maraki","chapter":"13","verse":"11","text":"E na wo xanin wo makiitide tɛmui naxɛ, wo naxa kɔntɔfili wo xa masenyi xa fe ra beenun wo xa a ti. Ala na wɔyɛnyi naxan yo fi wo ma na waxati ma, wo xa na nan fala, barima wo tan xa mu wɔyɛnma, Ala Xaxili Sɛniyɛnxi nan fama wɔyɛnde.»"},{"book":"Maraki","chapter":"13","verse":"12","text":"«Mixi fama a ngaxakerenyi yanfade, a a sa mixie bɛlɛxɛ, e xa a faxa. Babɛ fan na mɔɔli niyama a xa di ra, die fan kelima nɛ e barimae xili ma, e xa e faxa."},{"book":"Maraki","chapter":"13","verse":"13","text":"Mixi birin fama wo xɔnde n tan ma fe ra, kɔnɔ naxan na a tunnabɛxi han a raɲɔnyi, na kanyi kisima nɛ.»"},{"book":"Maraki","chapter":"13","verse":"14","text":"«Wo tan naxee na yi xaranfe, wo wo tuli mati de! Wo na se haramuxi ɲaaxi to kasarɛ na naxan xanbi ra, a tixi yire a mu lan a xa ti dɛnnaxɛ, wo tan naxee na Yudaya na tɛmui, wo xa wo gi geyae fari."},{"book":"Maraki","chapter":"13","verse":"15","text":"Naxan na tande, a naxa so sese tongode a xa banxi kui."},{"book":"Maraki","chapter":"13","verse":"16","text":"Naxan na xɛ ma, a naxa gbilen a xa xinbeli donma tongode."},{"book":"Maraki","chapter":"13","verse":"17","text":"Na waxati findima gbaloe nan na furuginɛe nun dingɛe bɛ!"},{"book":"Maraki","chapter":"13","verse":"18","text":"Wo Ala maxandi na naxa wo li ɲɛmɛ tɛmui!"},{"book":"Maraki","chapter":"13","verse":"19","text":"Barima tɔɔrɛ a lima na waxati ma, naxan maniyɛ singe mu nu to kabi Ala naxa duniɲa daa, a man mu gbilenma to ra abadan."},{"book":"Maraki","chapter":"13","verse":"20","text":"Xa Marigi mu a ragirixi nu nde xa ba na xi kɔnti ra, adama yo mu kisima nu. Kɔnɔ a nde baxi a kɔnti ra mixi sugandixie nan xa fe ra.»"},{"book":"Maraki","chapter":"13","verse":"21","text":"«Xa mixi nde sa a fala wo bɛ, ‹A mato, Ala xa Mixi Sugandixi na be›, xa na mu a ra, ‹Ala xa Mixi Sugandixi na mɛnni,› wo naxa la a ra."},{"book":"Maraki","chapter":"13","verse":"22","text":"Barima wule falɛe fama Ala xa Mixi Sugandixi xili falade e yɛtɛ xun, xa na mu e e yɛtɛ findi namiɲɔnmɛe ra. E fama tɔnxuma makaabaxie nun kaabanakoe rabade alako e xa Ala xa mixi sugandixie ratantan, xa e sa nɔma."},{"book":"Maraki","chapter":"13","verse":"23","text":"Wo mɛɛni wo yɛtɛ ma. N bara fe birin masen wo bɛ beenun a waxati xa a li.»"},{"book":"Maraki","chapter":"13","verse":"24","text":"«Na ɲaxankatɛ waxati dangi xanbi,"},{"book":"Maraki","chapter":"13","verse":"25","text":"tunbuie birama nɛ bɔxi,"},{"book":"Maraki","chapter":"13","verse":"26","text":"«Na tɛmui Adama xa Di toma nɛ fa ra nuxui kui, sɛnbɛ nun nɔrɛ ra."},{"book":"Maraki","chapter":"13","verse":"27","text":"A a xa malekɛe xɛɛma nɛ duniɲa tunxun naani birin na, e xa sa a xa mixi sugandixie malan keli sɛɛti han sɛɛti.»"},{"book":"Maraki","chapter":"13","verse":"28","text":"«Wo xɔrɛ bili mato misaali ra, wo xa xaxili sɔtɔ. A salonyi na ɲingi, a burɛxɛ nɛɛnɛ naxa mini, wo a kolonma nɛ ɲɛmɛ bara makɔrɛ."},{"book":"Maraki","chapter":"13","verse":"29","text":"Adama xa Di fafe fan na na ki nɛ. Wo na yi fe birin to raba ra, wo xa a kolon Adama xa Di bara makɔrɛ, a ɲan tixi naadɛ ra."},{"book":"Maraki","chapter":"13","verse":"30","text":"N xa nɔndi fala wo bɛ, to mixie mu dangima fo na fe birin naba."},{"book":"Maraki","chapter":"13","verse":"31","text":"Koore nun bɔxi dangima nɛ, kɔnɔ n ma masenyi tan mu dangima abadan.»"},{"book":"Maraki","chapter":"13","verse":"32","text":"«Mixi yo mu a kolon yi fee sa rabama lɔxɔɛ nun waxati yo ma. Hali malekɛ naxee na ariyanna, e mu a kolon, Ala xa Di fan mu a kolon, fo Baba Ala keren peti."},{"book":"Maraki","chapter":"13","verse":"33","text":"Wo mɛɛni wo yɛtɛ ma, wo naxa yanfa, barima wo fan mu a kolon yi fee sa kamalima tɛmui naxɛ.»"},{"book":"Maraki","chapter":"13","verse":"34","text":"«A maniyaxi xɛmɛ nan na, naxan na sigafe biyaasi. A na keli a xa fɔxɔɛ xun, a na birin taxuma a xa konyie ra, a kankan ti a xa wali dɛ, a man a fala naadɛ kantɛ bɛ, a a naxa yanfa."},{"book":"Maraki","chapter":"13","verse":"35","text":"Na kui, wo naxa yanfa. Xa fɔxɔɛ kanyi gbilenma nunmare nan na ba, xa na mu kɔɛ tagi, xa na mu konkore dɛya singe, xa na mu gɛɛsɛgɛ, wo mu a waxati yo kolon."},{"book":"Maraki","chapter":"13","verse":"36","text":"Xa a fa wo tɛrɛnna, a naxa a li de wo xife!"},{"book":"Maraki","chapter":"13","verse":"37","text":"N naxan falama wo bɛ, n na nan a falama birin bɛ: Wo naxa yanfa!»"}]}