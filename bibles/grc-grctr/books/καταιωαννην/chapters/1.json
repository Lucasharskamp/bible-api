{"data":[{"book":"ΚΑΤΑ ΙΩΑΝΝΗΝ","chapter":"1","verse":"1","text":"Ἐν ἀρχῇ ἦν ὁ λόγος, καὶ ὁ λόγος ἦν πρὸς τὸν Θεόν, καὶ Θεὸς ἦν ὁ λόγος."},{"book":"ΚΑΤΑ ΙΩΑΝΝΗΝ","chapter":"1","verse":"2","text":"Οὗτος ἦν ἐν ἀρχῇ πρὸς τὸν Θεόν."},{"book":"ΚΑΤΑ ΙΩΑΝΝΗΝ","chapter":"1","verse":"3","text":"Πάντα δι᾿ αὐτοῦ ἐγένετο, καὶ χωρὶς αὐτοῦ ἐγένετο οὐδὲ ἓν ὃ γέγονεν."},{"book":"ΚΑΤΑ ΙΩΑΝΝΗΝ","chapter":"1","verse":"4","text":"Ἐν αὐτῷ ζωὴ ἦν, καὶ ἡ ζωὴ ἦν τὸ φῶς τῶν ἀνθρώπων,"},{"book":"ΚΑΤΑ ΙΩΑΝΝΗΝ","chapter":"1","verse":"5","text":"καὶ τὸ φῶς ἐν τῇ σκοτίᾳ φαίνει, καὶ ἡ σκοτία αὐτὸ οὐ κατέλαβεν."},{"book":"ΚΑΤΑ ΙΩΑΝΝΗΝ","chapter":"1","verse":"6","text":"Ἐγένετο ἄνθρωπος ἀπεσταλμένος παρὰ Θεοῦ, ὄνομα αὐτῷ Ἰωάννης."},{"book":"ΚΑΤΑ ΙΩΑΝΝΗΝ","chapter":"1","verse":"7","text":"Οὗτος ἦλθεν εἰς μαρτυρίαν, ἵνα μαρτυρήσῃ περὶ τοῦ φωτός, ἵνα πάντες πιστεύσωσι δι᾿ αὐτοῦ."},{"book":"ΚΑΤΑ ΙΩΑΝΝΗΝ","chapter":"1","verse":"8","text":"Οὐκ ἦν ἐκεῖνος τὸ φῶς, ἀλλ᾿ ἵνα μαρτυρήσῃ περὶ τοῦ φωτός."},{"book":"ΚΑΤΑ ΙΩΑΝΝΗΝ","chapter":"1","verse":"9","text":"Ἦν τὸ φῶς τὸ ἀληθινόν, ὃ φωτίζει πάντα ἄνθρωπον ἐρχόμενον εἰς τὸν κόσμον."},{"book":"ΚΑΤΑ ΙΩΑΝΝΗΝ","chapter":"1","verse":"10","text":"Ἐν τῷ κόσμῳ ἦν, καὶ ὁ κόσμος δι᾿ αὐτοῦ ἐγένετο, καὶ ὁ κόσμος αὐτὸν οὐκ ἔγνω."},{"book":"ΚΑΤΑ ΙΩΑΝΝΗΝ","chapter":"1","verse":"11","text":"Εἰς τὰ ἴδια ἦλθε, καὶ οἱ ἴδιοι αὐτὸν οὐ παρέλαβον."},{"book":"ΚΑΤΑ ΙΩΑΝΝΗΝ","chapter":"1","verse":"12","text":"Ὅσοι δὲ ἔλαβον αὐτόν, ἔδωκεν αὐτοῖς ἐξουσίαν τέκνα Θεοῦ γενέσθαι, τοῖς πιστεύουσιν εἰς τὸ ὄνομα αὐτοῦ·"},{"book":"ΚΑΤΑ ΙΩΑΝΝΗΝ","chapter":"1","verse":"13","text":"οἳ οὐκ ἐξ αἱμάτων, οὐδὲ ἐκ θελήματος σαρκός, οὐδὲ ἐκ θελήματος ἀνδρός, ἀλλ᾿ ἐκ Θεοῦ ἐγεννήθησαν."},{"book":"ΚΑΤΑ ΙΩΑΝΝΗΝ","chapter":"1","verse":"14","text":"Καὶ ὁ λόγος σὰρξ ἐγένετο, καὶ ἐσκήνωσεν ἐν ἡμῖν — καὶ ἐθεασάμεθα τὴν δόξαν αὐτοῦ, δόξαν ὡς μονογενοῦς παρὰ πατρός — πλήρης χάριτος καὶ ἀληθείας."},{"book":"ΚΑΤΑ ΙΩΑΝΝΗΝ","chapter":"1","verse":"15","text":"Ἰωάννης μαρτυρεῖ περὶ αὐτοῦ, καὶ κέκραγε λέγων, Οὗτος ἦν ὃν εἶπον, Ὁ ὀπίσω μου ἐρχόμενος ἔμπροσθέν μου γέγονεν· ὅτι πρῶτός μου ἦν."},{"book":"ΚΑΤΑ ΙΩΑΝΝΗΝ","chapter":"1","verse":"16","text":"Καὶ ἐκ τοῦ πληρώματος αὐτοῦ ἡμεῖς πάντες ἐλάβομεν, καὶ χάριν ἀντὶ χάριτος."},{"book":"ΚΑΤΑ ΙΩΑΝΝΗΝ","chapter":"1","verse":"17","text":"Ὅτι ὁ νόμος διὰ Μωσέως ἐδόθη, ἡ χάρις καὶ ἡ ἀλήθεια διὰ Ἰησοῦ Χριστοῦ ἐγένετο."},{"book":"ΚΑΤΑ ΙΩΑΝΝΗΝ","chapter":"1","verse":"18","text":"Θεὸν οὐδεὶς ἑώρακε πώποτε· ὁ μονογενὴς υἱός, ὁ ὢν εἰς τὸν κόλπον τοῦ πατρός, ἐκεῖνος ἐξηγήσατο."},{"book":"ΚΑΤΑ ΙΩΑΝΝΗΝ","chapter":"1","verse":"19","text":"Καὶ αὕτη ἐστὶν ἡ μαρτυρία τοῦ Ἰωάννου, ὅτε ἀπέστειλαν οἱ Ἰουδαῖοι ἐξ Ἱεροσολύμων ἱερεῖς καὶ Λευΐτας ἵνα ἐρωτήσωσιν αὐτόν, Σὺ τίς εἶ;"},{"book":"ΚΑΤΑ ΙΩΑΝΝΗΝ","chapter":"1","verse":"20","text":"Καὶ ὡμολόγησε, καὶ οὐκ ἠρνήσατο· καὶ ὡμολόγησεν ὅτι Οὐκ εἰμὶ ἐγὼ ὁ Χριστός."},{"book":"ΚΑΤΑ ΙΩΑΝΝΗΝ","chapter":"1","verse":"21","text":"Καὶ ἠρώτησαν αὐτόν, Τί οὖν; Ἠλίας εἶ σύ; Καὶ λέγει, Οὐκ εἰμί. Ὁ προφήτης εἶ σύ; Καὶ ἀπεκρίθη, Οὔ."},{"book":"ΚΑΤΑ ΙΩΑΝΝΗΝ","chapter":"1","verse":"22","text":"Εἶπον οὖν αὐτῷ, Τίς εἶ; Ἵνα ἀπόκρισιν δῶμεν τοῖς πέμψασιν ἡμᾶς. Τί λέγεις περὶ σεαυτοῦ;"},{"book":"ΚΑΤΑ ΙΩΑΝΝΗΝ","chapter":"1","verse":"23","text":"Ἔφη, Ἐγὼ φωνὴ βοῶντος ἐν τῇ ἐρήμῳ, Εὐθύνατε τὴν ὁδὸν Κυρίου, καθὼς εἶπεν Ἠσαΐας ὁ προφήτης."},{"book":"ΚΑΤΑ ΙΩΑΝΝΗΝ","chapter":"1","verse":"24","text":"Καὶ οἱ ἀπεσταλμένοι ἦσαν ἐκ τῶν Φαρισαίων."},{"book":"ΚΑΤΑ ΙΩΑΝΝΗΝ","chapter":"1","verse":"25","text":"Καὶ ἠρώτησαν αὐτόν, καὶ εἶπον αὐτῷ, Τί οὖν βαπτίζεις, εἰ σὺ οὐκ εἶ ὁ Χριστός, οὔτε Ἠλίας, οὔτε ὁ προφήτης;"},{"book":"ΚΑΤΑ ΙΩΑΝΝΗΝ","chapter":"1","verse":"26","text":"Ἀπεκρίθη αὐτοῖς ὁ Ἰωάννης λέγων, Ἐγὼ βαπτίζω ἐν ὕδατι· μέσος δὲ ὑμῶν ἕστηκεν ὃν ὑμεῖς οὐκ οἴδατε."},{"book":"ΚΑΤΑ ΙΩΑΝΝΗΝ","chapter":"1","verse":"27","text":"Αὐτός ἐστιν ὁ ὀπίσω μου ἐρχόμενος, ὃς ἔμπροσθέν μου γέγονεν· οὗ ἐγὼ οὐκ εἰμὶ ἄξιος ἵνα λύσω αὐτοῦ τὸν ἱμάντα τοῦ ὑποδήματος."},{"book":"ΚΑΤΑ ΙΩΑΝΝΗΝ","chapter":"1","verse":"28","text":"Ταῦτα ἐν Βηθαβαρᾶ ἐγένετο πέραν τοῦ Ἰορδάνου, ὅπου ἦν Ἰωάννης βαπτίζων."},{"book":"ΚΑΤΑ ΙΩΑΝΝΗΝ","chapter":"1","verse":"29","text":"Τῇ ἐπαύριον βλέπει ὁ Ἰωάννης τὸν Ἰησοῦν ἐρχόμενον πρὸς αὐτόν, καὶ λέγει, Ἴδε ὁ ἀμνὸς τοῦ Θεοῦ, ὁ αἴρων τὴν ἁμαρτίαν τοῦ κόσμου."},{"book":"ΚΑΤΑ ΙΩΑΝΝΗΝ","chapter":"1","verse":"30","text":"Οὗτός ἐστι περὶ οὗ ἐγὼ εἶπον, Ὀπίσω μου ἔρχεται ἀνὴρ ὃς ἔμπροσθέν μου γέγονεν, ὅτι πρῶτός μου ἦν."},{"book":"ΚΑΤΑ ΙΩΑΝΝΗΝ","chapter":"1","verse":"31","text":"Κἀγὼ οὐκ ᾔδειν αὐτόν· ἀλλ᾿ ἵνα φανερωθῇ τῷ Ἰσραήλ, διὰ τοῦτο ἦλθον ἐγὼ ἐν τῷ ὕδατι βαπτίζων."},{"book":"ΚΑΤΑ ΙΩΑΝΝΗΝ","chapter":"1","verse":"32","text":"Καὶ ἐμαρτύρησεν Ἰωάννης λέγων ὅτι Τεθέαμαι τὸ πνεῦμα καταβαῖνον ὡσεὶ περιστερὰν ἐξ οὐρανοῦ, καὶ ἔμεινεν ἐπ᾿ αὐτόν."},{"book":"ΚΑΤΑ ΙΩΑΝΝΗΝ","chapter":"1","verse":"33","text":"Κἀγὼ οὐκ ᾔδειν αὐτόν· ἀλλ᾿ ὁ πέμψας με βαπτίζειν ἐν ὕδατι, ἐκεῖνός μοι εἶπεν, Ἐφ᾿ ὃν ἂν ἴδῃς τὸ πνεῦμα καταβαῖνον καὶ μένον ἐπ᾿ αὐτόν, οὗτός ἐστιν ὁ βαπτίζων ἐν πνεύματι ἁγίῳ."},{"book":"ΚΑΤΑ ΙΩΑΝΝΗΝ","chapter":"1","verse":"34","text":"Κἀγὼ ἑώρακα, καὶ μεμαρτύρηκα ὅτι οὗτός ἐστιν ὁ υἱὸς τοῦ Θεοῦ."},{"book":"ΚΑΤΑ ΙΩΑΝΝΗΝ","chapter":"1","verse":"35","text":"Τῇ ἐπαύριον πάλιν εἱστήκει ὁ Ἰωάννης, καὶ ἐκ τῶν μαθητῶν αὐτοῦ δύο·"},{"book":"ΚΑΤΑ ΙΩΑΝΝΗΝ","chapter":"1","verse":"36","text":"καὶ ἐμβλέψας τῷ Ἰησοῦ περιπατοῦντι, λέγει, Ἴδε ὁ ἀμνὸς τοῦ Θεοῦ."},{"book":"ΚΑΤΑ ΙΩΑΝΝΗΝ","chapter":"1","verse":"37","text":"Καὶ ἤκουσαν αὐτοῦ οἱ δύο μαθηταὶ λαλοῦντος, καὶ ἠκολούθησαν τῷ Ἰησοῦ."},{"book":"ΚΑΤΑ ΙΩΑΝΝΗΝ","chapter":"1","verse":"38","text":"Στραφεὶς δὲ ὁ Ἰησοῦς καὶ θεασάμενος αὐτοὺς ἀκολουθοῦντας, λέγει αὐτοῖς, Τί ζητεῖτε; Οἱ δὲ εἶπον αὐτῷ, Ῥαββί — ὃ λέγεται ἑρμηνευόμενον, Διδάσκαλε — ποῦ μένεις;"},{"book":"ΚΑΤΑ ΙΩΑΝΝΗΝ","chapter":"1","verse":"39","text":"Λέγει αὐτοῖς, Ἔρχεσθε καὶ ἴδετε. Ἦλθον καὶ εἶδον ποῦ μένει· καὶ παρ᾿ αὐτῷ ἔμειναν τὴν ἡμέραν ἐκείνην· ὥρα δὲ ἦν ὡς δεκάτη."},{"book":"ΚΑΤΑ ΙΩΑΝΝΗΝ","chapter":"1","verse":"40","text":"Ἦν Ἀνδρέας ὁ ἀδελφὸς Σίμωνος Πέτρου εἷς ἐκ τῶν δύο τῶν ἀκουσάντων παρὰ Ἰωάννου καὶ ἀκολουθησάντων αὐτῷ."},{"book":"ΚΑΤΑ ΙΩΑΝΝΗΝ","chapter":"1","verse":"41","text":"Εὑρίσκει οὗτος πρῶτος τὸν ἀδελφὸν τὸν ἴδιον Σίμωνα, καὶ λέγει αὐτῷ, Εὑρήκαμεν τὸν Μεσσίαν — ὅ ἐστι μεθερμηνευόμενον, ὁ Χριστός."},{"book":"ΚΑΤΑ ΙΩΑΝΝΗΝ","chapter":"1","verse":"42","text":"Καὶ ἤγαγεν αὐτὸν πρὸς τὸν Ἰησοῦν. Ἐμβλέψας δὲ αὐτῷ ὁ Ἰησοῦς εἶπε, Σὺ εἶ Σίμων ὁ υἱὸς Ἰωνᾶ· σὺ κληθήσῃ Κηφᾶς — ὃ ἑρμηνεύεται Πέτρος."},{"book":"ΚΑΤΑ ΙΩΑΝΝΗΝ","chapter":"1","verse":"43","text":"Τῇ ἐπαύριον ἠθέλησεν ὁ Ἰησοῦς ἐξελθεῖν εἰς τὴν Γαλιλαίαν, καὶ εὑρίσκει Φίλιππον, καὶ λέγει αὐτῷ, Ἀκολούθει μοι."},{"book":"ΚΑΤΑ ΙΩΑΝΝΗΝ","chapter":"1","verse":"44","text":"Ἦν δὲ ὁ Φίλιππος ἀπὸ Βηθσαϊδά, ἐκ τῆς πόλεως Ἀνδρέου καὶ Πέτρου."},{"book":"ΚΑΤΑ ΙΩΑΝΝΗΝ","chapter":"1","verse":"45","text":"Εὑρίσκει Φίλιππος τὸν Ναθαναήλ, καὶ λέγει αὐτῷ, Ὃν ἔγραψε Μωσῆς ἐν τῷ νόμῳ καὶ οἱ προφῆται εὑρήκαμεν, Ἰησοῦν τὸν υἱὸν τοῦ Ἰωσὴφ τὸν ἀπὸ 1.45 Ναζαρέθ ¦ Ναζαρέτ St.Ναζαρέθ."},{"book":"ΚΑΤΑ ΙΩΑΝΝΗΝ","chapter":"1","verse":"46","text":"Καὶ εἶπεν αὐτῷ Ναθαναήλ, Ἐκ 1.46 Ναζαρὲθ ¦ Ναζαρὲτ St.Ναζαρὲθ δύναταί τι ἀγαθὸν εἶναι; Λέγει αὐτῷ Φίλιππος, Ἔρχου καὶ ἴδε."},{"book":"ΚΑΤΑ ΙΩΑΝΝΗΝ","chapter":"1","verse":"47","text":"Εἶδεν ὁ Ἰησοῦς τὸν Ναθαναὴλ ἐρχόμενον πρὸς αὐτόν, καὶ λέγει περὶ αὐτοῦ, Ἴδε ἀληθῶς Ἰσραηλίτης, ἐν ᾧ δόλος οὐκ ἔστι."},{"book":"ΚΑΤΑ ΙΩΑΝΝΗΝ","chapter":"1","verse":"48","text":"Λέγει αὐτῷ Ναθαναήλ, Πόθεν με γινώσκεις; Ἀπεκρίθη ὁ Ἰησοῦς καὶ εἶπεν αὐτῷ, Πρὸ τοῦ σε Φίλιππον φωνῆσαι, ὄντα ὑπὸ τὴν συκῆν, εἶδόν σε."},{"book":"ΚΑΤΑ ΙΩΑΝΝΗΝ","chapter":"1","verse":"49","text":"Ἀπεκρίθη Ναθαναὴλ καὶ λέγει αὐτῷ, Ῥαββί, σὺ εἶ ὁ υἱὸς τοῦ Θεοῦ, σὺ εἶ ὁ βασιλεὺς τοῦ Ἰσραήλ."},{"book":"ΚΑΤΑ ΙΩΑΝΝΗΝ","chapter":"1","verse":"50","text":"Ἀπεκρίθη Ἰησοῦς καὶ εἶπεν αὐτῷ, Ὅτι εἶπόν σοι, Εἶδόν σε ὑποκάτω τῆς συκῆς, πιστεύεις; Μείζω τούτων ὄψει."},{"book":"ΚΑΤΑ ΙΩΑΝΝΗΝ","chapter":"1","verse":"51","text":"Καὶ λέγει αὐτῷ, Ἀμὴν ἀμὴν λέγω ὑμῖν, ἀπ᾿ ἄρτι ὄψεσθε τὸν οὐρανὸν ἀνεῳγότα, καὶ τοὺς ἀγγέλους τοῦ Θεοῦ ἀναβαίνοντας καὶ καταβαίνοντας ἐπὶ τὸν υἱὸν τοῦ ἀνθρώπου."}]}