{"data":[{"book":"Yɛtɛ sɔtɔɛ","chapter":"17","verse":"1","text":"Isirayila ɲama birin naxa keli Sini gbengberenyi ma, e fa biyaasi raba alɔ Alatala nu luma e yamari ra ki naxɛ. E to Refidimi li, e naxa yonkin naa, kɔnɔ e mu ye min daaxi sɔtɔ."},{"book":"Yɛtɛ sɔtɔɛ","chapter":"17","verse":"2","text":"Ɲama naxa ti Munsa kanke, e a fala a bɛ, «Ye so muxu yi ra.» Munsa naxa wɔyɛn e bɛ, «Wo tima n kanke munfe ra? Wo na Alatala matofe munfe ra?»"},{"book":"Yɛtɛ sɔtɔɛ","chapter":"17","verse":"3","text":"Ye xɔli nu bara gbaa ɲama ra, e nu fa a fala Munsa bɛ, «Munfe ra i muxu raminixi Misira bɔxi ra? I wama nɛ muxu xa denbaya nun muxu xa xurusee xa faxa ye xɔli ra gbengberenyi ma?»"},{"book":"Yɛtɛ sɔtɔɛ","chapter":"17","verse":"4","text":"Munsa naxa a dɛ rawa Alatala xɔn ma, a falafe ra, «N nɔma munse rabade yi ɲama ra? A gbe mu luxi e xa n faxa.»"},{"book":"Yɛtɛ sɔtɔɛ","chapter":"17","verse":"5","text":"Alatala naxa Munsa yaabi, «I xa dangi ɲama ya ra, a nun Isirayila fori ndee. I xa i xa yisuxuwuri tongo, i Nili xure garin naxan na, i ti e ya ra."},{"book":"Yɛtɛ sɔtɔɛ","chapter":"17","verse":"6","text":"N tima i ya ra, fanye sɛɛti ma, naxan na Xorebe geya yire. I xa na fanye garin. Na kui ye minima nɛ ɲama naxan minma.» Munsa naxa a raba na ki Isirayila forie ya xɔri."},{"book":"Yɛtɛ sɔtɔɛ","chapter":"17","verse":"7","text":"A naxa na yire xili sa Masa nun Meriba, na nan na ki «matoe nun sɔnxɔɛ,» barima Isirayilakae sɔnxɔ nɛ Munsa ma mɛnni, e man naxa Alatala mato na a falafe ra, «Alatala na won tagi ba, ka a mu won tagi?»"},{"book":"Yɛtɛ sɔtɔɛ","chapter":"17","verse":"8","text":"Amalɛkikae naxa fa Isirayila gerede Refidimi."},{"book":"Yɛtɛ sɔtɔɛ","chapter":"17","verse":"9","text":"Munsa naxa a fala Yosuwe bɛ, «Xɛmɛ ndee mayegeti, wo fa mini Amalɛkikae gerede. Tina, n tima nɛ geya fari Ala xa yisuxuwuri ra n yi.»"},{"book":"Yɛtɛ sɔtɔɛ","chapter":"17","verse":"10","text":"Yosuwe naxa Amalɛkikae gere alɔ Munsa a yamarixi ki naxɛ. Munsa, Haruna, nun Xuru naxa te geya fari."},{"book":"Yɛtɛ sɔtɔɛ","chapter":"17","verse":"11","text":"Munsa to a bɛlɛxɛ itema, Isirayila sɛnbɛ nu gboma, kɔnɔ a to a bɛlɛxɛ igoroma, Amalɛkikae sɛnbɛ tan nu gboma."},{"book":"Yɛtɛ sɔtɔɛ","chapter":"17","verse":"12","text":"Munsa bɛlɛxɛe to binya a ra, e naxa gɛmɛ nde tongo a dɔxɔma naxan fari. Haruna nun Xuru naxa lu Munsa sɛɛti ma, a kɔɔla nun a yirefanyi ma, a bɛlɛxɛ ratefe ra han soge dula tɛmui."},{"book":"Yɛtɛ sɔtɔɛ","chapter":"17","verse":"13","text":"Na kui Yosuwe naxa nɔ Amalɛki nun a xa sɔɔrie ra santidɛgɛma xɛɲɛnxie ra."},{"book":"Yɛtɛ sɔtɔɛ","chapter":"17","verse":"14","text":"Alatala naxa a masen Munsa bɛ, «Yi taruxui sɛbɛ alako ɲama xa ratu a ma. I man xa a fala Yosuwe bɛ, ‹N fama nɛ Amalɛkikae xa fe ɲɔnde yi duniɲa ma.›»"},{"book":"Yɛtɛ sɔtɔɛ","chapter":"17","verse":"15","text":"Munsa naxa yire nde rafala sɛrɛxɛbade ra, a naxa na yire xili sa, «Alatala nan xun nakeli fima n ma,»"},{"book":"Yɛtɛ sɔtɔɛ","chapter":"17","verse":"16","text":"barima a nu bara a xaxili ti Alatala xa mangɛya ra. Munsa naxa a a fala, «Alatala Amalɛkikae gerema nɛ abadan.»"}]}