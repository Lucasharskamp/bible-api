{"data":[{"book":"Yeremia","chapter":"11","verse":"1","text":"Asɛm a efi Awurade hɔ baa Yeremia nkyɛn ni:"},{"book":"Yeremia","chapter":"11","verse":"2","text":"“Tie apam yi mu nhyehyɛe na ka kyerɛ Yudafo ne wɔn a wɔtete Yerusalem."},{"book":"Yeremia","chapter":"11","verse":"3","text":"Ka kyerɛ wɔn se, sɛɛ na Awurade, Israel Nyankopɔn se: ‘Nnome nka onipa a onni apam yi mu nhyehyɛe so,"},{"book":"Yeremia","chapter":"11","verse":"4","text":"nea mehyɛ maa mo agyanom bere a miyii wɔn fii Misraim, fononoo a wɔnan dade wɔ mu no.’ Mekae se, ‘Monyɛ osetie mma me na monyɛ biribiara a mehyɛ mo, na mobɛyɛ me nkurɔfo na mayɛ mo Nyankopɔn."},{"book":"Yeremia","chapter":"11","verse":"5","text":"Na afei mɛma ntam a mekaa mo agyanom se, mɛma wɔn asase a nufusu ne ɛwo sen wɔ so no aba mu,’ asase a mote so nnɛ yi.”"},{"book":"Yeremia","chapter":"11","verse":"6","text":"Awurade ka kyerɛɛ me se, “Bɔ saa asɛm yi ho dawuru wɔ Yuda nkurow ne Yerusalem mmɔnten so se: ‘Muntie apam yi ho nhyehyɛe na munni so."},{"book":"Yeremia","chapter":"11","verse":"7","text":"Efi bere a miyii mo agyanom fii Misraim besi nnɛ yi, mebɔɔ wɔn kɔkɔ bere biara se, “Monyɛ osetie mma me.”"},{"book":"Yeremia","chapter":"11","verse":"8","text":"Nanso wɔantie na wɔamfa no asɛm; na mmom, wodii asoɔden a efi wɔn koma bɔne mu no akyi. Ɛno nti memaa nnome a efi apam a mahyɛ wɔn sɛ wonni so na wɔanni so no mu no baa wɔn so.’ ”"},{"book":"Yeremia","chapter":"11","verse":"9","text":"Na afei Awurade ka kyerɛɛ me se, “Atuatew apam bi wɔ Yudafo ne wɔn a wɔtete Yerusalem no ntam."},{"book":"Yeremia","chapter":"11","verse":"10","text":"Wɔasan kɔ wɔn agyanom a wɔampɛ sɛ wotie mʼasɛm no bɔne ho. Wɔadi anyame foforo akyi akɔsom wɔn. Yerusalem fifo ne Yuda fifo abu apam a me ne wɔn agyanom yɛe no so."},{"book":"Yeremia","chapter":"11","verse":"11","text":"Ɛno nti nea Awurade se ni: ‘Mede amanehunu a wɔrentumi nguan mfi mu bɛba wɔn so. Ɛwɔ mu sɛ, wosu frɛ me de, nanso merennye wɔn so."},{"book":"Yeremia","chapter":"11","verse":"12","text":"Yuda nkurow ne Yerusalemfo bɛkɔ akosu afrɛ anyame a wɔhyew nnuhuam ma wɔn no, nanso sɛ amanehunu ba a wɔrentumi mmoa wɔn koraa."},{"book":"Yeremia","chapter":"11","verse":"13","text":"Wo Yuda, wowɔ anyame a wɔn dodow bɛyɛ sɛ wo nkurow; na afɔremuka a moasisi sɛ mobɛhyew nnuhuam wɔ so ama animguase nyame Baal no dɔɔso sɛ Yerusalem mmɔnten.’"},{"book":"Yeremia","chapter":"11","verse":"14","text":"“Mmɔ mpae mma saa nnipa yi, nni mma wɔn na nsrɛ mma wɔn, efisɛ, sɛ wosu frɛ me wɔ wɔn amanehunu mu a merennye wɔn so."},{"book":"Yeremia","chapter":"11","verse":"15","text":"“Dɛn na me dɔfo reyɛ wɔ mʼasɔredan mu"},{"book":"Yeremia","chapter":"11","verse":"16","text":"Awurade, frɛ wo ngodua a enyin frɔmfrɔm"},{"book":"Yeremia","chapter":"11","verse":"17","text":"Asafo Awurade a oduaa wo no ahyɛ amanehunu ho nkɔm wɔ wo ho, efisɛ Israel fifo ne Yuda fifo ayɛ bɔne ahyɛ me abufuw sɛ wɔhyew nnuhuam ma Baal."},{"book":"Yeremia","chapter":"11","verse":"18","text":"Esiane sɛ Awurade yii pɔw a wabɔ kyerɛɛ me no nti, mihui, efisɛ saa bere no ɔde nea wɔreyɛ no kyerɛɛ me."},{"book":"Yeremia","chapter":"11","verse":"19","text":"Meyɛɛ sɛ oguamma a odwo a wɔde no rekɔ akokum no; amma mʼadwene mu sɛ wɔabɔ wɔn tirim pɔw atia me sɛ,"},{"book":"Yeremia","chapter":"11","verse":"20","text":"Nanso wo, Asafo Awurade, wo a wubu atɛntrenee"},{"book":"Yeremia","chapter":"11","verse":"21","text":"Ɛno nti nea Awurade ka fa Anatot mmarima a wɔrehwehwɛ wo akum wo na wɔka se, “Nhyɛ nkɔm wɔ Awurade din mu anyɛ saa a, wubewu wɔ yɛn nsa ano,”"},{"book":"Yeremia","chapter":"11","verse":"22","text":"Ɛno nti, nea Asafo Awurade se ni: “Mɛtwe wɔn aso. Wɔn mmerante bewuwu afoa ano, na ɔkɔm bekunkum wɔn mmabarima ne mmabea."},{"book":"Yeremia","chapter":"11","verse":"23","text":"Wɔrennya wɔn nkae biara mpo, efisɛ mede amanehunu bɛba Anatotfo so wɔ wɔn asotwe afe mu.”"}]}