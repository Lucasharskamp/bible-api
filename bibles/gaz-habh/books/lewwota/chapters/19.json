{"data":[{"book":"Lewwota","chapter":"19","verse":"1","text":"Waaqayyo Museedhaan akkana jedhe;"},{"book":"Lewwota","chapter":"19","verse":"2","text":"“Akkana jedhii waldaa saba Israaʼel hundatti himi; ‘Ani Waaqayyo Waaqni keessan qulqulluudhaatii isinis qulqulloota taʼaa."},{"book":"Lewwota","chapter":"19","verse":"3","text":"“ ‘Tokkoon tokkoon keessan haadha keessanii fi abbaa keessaniif ulfina kennaa; Sanbatoota koos eegaa. Ani Waaqayyo Waaqa keessan."},{"book":"Lewwota","chapter":"19","verse":"4","text":"“ ‘Gara waaqota tolfamootti hin deebiʼinaa yookaan sibiila baqfame irraa ofii keessaniif waaqota hin tolfatinaa. Ani Waaqayyo Waaqa keessan."},{"book":"Lewwota","chapter":"19","verse":"5","text":"“ ‘Yommuu aarsaa nagaa Waaqayyoof dhiʼeessitanitti akka aarsaan keessan fudhatama isiniif argatu godhaatii dhiʼeessaa."},{"book":"Lewwota","chapter":"19","verse":"6","text":"Aarsaan isin dhiʼeessitanis guyyuma sana yookaan guyyaa itti aanu haa nyaatamu; garuu wanni hafee hamma guyyaa sadaffaatti ture haa gubamu."},{"book":"Lewwota","chapter":"19","verse":"7","text":"Waan kana keessaa tokko iyyuu yoo guyyaa sadaffaatti nyaatame xuraaʼaa dha; fudhatamas hin argatu."},{"book":"Lewwota","chapter":"19","verse":"8","text":"Namni waan sana nyaatu sababii waan Waaqayyoon qulqulleeffame xureesseef itti gaafatama; namichi sun saba isaa keessaa haa balleeffamu."},{"book":"Lewwota","chapter":"19","verse":"9","text":"“ ‘Yommuu oomisha lafa keessanii walitti qabattanitti hamma daariitti hin haaminaa; qarmii isaa illee hin funaannatinaa."},{"book":"Lewwota","chapter":"19","verse":"10","text":"Qarmii iddoo dhaabaa wayinii keetii hin funaanin yookaan ija wayinii keetii kan harcaʼe hin funaanin. Hiyyeeyyii fi alagootaaf dhiisaa. Ani Waaqayyo Waaqa keessan."},{"book":"Lewwota","chapter":"19","verse":"11","text":"“ ‘Hin hatinaa."},{"book":"Lewwota","chapter":"19","verse":"12","text":"“ ‘Sobaan maqaa kootiin hin kakatinaa; akkasiinis maqaa Waaqa keessanii hin xureessinaa. Ani Waaqayyo."},{"book":"Lewwota","chapter":"19","verse":"13","text":"“ ‘Ollaa kee gowwoomsitee waa irraa hin fudhatin yookaan hin saamin."},{"book":"Lewwota","chapter":"19","verse":"14","text":"“ ‘Nama gurra duudaa hin abaarin yookaan nama jaamaa dura gufuu hin kaaʼin; garuu Waaqa kee sodaadhu. Ani Waaqayyo."},{"book":"Lewwota","chapter":"19","verse":"15","text":"“ ‘Murtii hin jalʼisinaa; nama wal caalchisuudhaan gara hiyyeessaa hin gorinaa; nama guddaafis hin looginaa; ollaa keetiif garuu murtii qajeelaa kenni."},{"book":"Lewwota","chapter":"19","verse":"16","text":"“ ‘Saba kee gidduutti hamii hin facaasin."},{"book":"Lewwota","chapter":"19","verse":"17","text":"“ ‘Garaa keetti obboleessa kee hin jibbin; akka cubbuu isaa keessatti qooda hin qabaanneef ollaa kee ifaan ifatti itti dheekkami."},{"book":"Lewwota","chapter":"19","verse":"18","text":"“ ‘Saba kee keessaa nama tokkotti iyyuu haaloo hin baʼin yookaan haaloo itti hin qabatin; ollaa kee garuu akkuma ofii keetiitti jaalladhu. Ani Waaqayyo."},{"book":"Lewwota","chapter":"19","verse":"19","text":"“ ‘Sirna koo eegaa."},{"book":"Lewwota","chapter":"19","verse":"20","text":"“ ‘Namni garbittii nama biraaf kaadhimamte kan hin furamin yookaan bilisummaan ishee hin kennaminiif wajjin yoo wal bira gaʼe isaan adabamuu qabu; taʼus waan dubartiin sun hin bilisoominiif isaan hin ajjeefamin."},{"book":"Lewwota","chapter":"19","verse":"21","text":"Namichi sun garuu korbeessa hoolaa tokko aarsaa yakkaatiif gara balbala dunkaana wal gaʼiitti Waaqayyoof haa fidu."},{"book":"Lewwota","chapter":"19","verse":"22","text":"Lubichis korbeessa hoolaa aarsaa yakkaa sanaan cubbuu namichi hojjete sanaaf fuula Waaqayyoo duratti araara haa buusu; cubbuun namichaas ni dhiifamaaf."},{"book":"Lewwota","chapter":"19","verse":"23","text":"“ ‘Isin yommuu biyyattiitti galtanii muka ija kennu kan gosa hundaa dhaabdanitti, akka waan iji isaa dhowwameetti fudhadhaa. Isin akka waan iji sun hamma waggaa sadiitti dhowwameetti ilaalaa; iji sun hin nyaatamin."},{"book":"Lewwota","chapter":"19","verse":"24","text":"Waggaa afuraffaatti immoo iji isaa hundinuu ni qulqullaaʼa; Waaqayyoofis aarsaa galataa taʼa."},{"book":"Lewwota","chapter":"19","verse":"25","text":"Waggaa shanaffaatti garuu ija isaa nyaachuu dandeessu. Haala kanaan oomishni keessan ni guddata. Ani Waaqayyo Waaqa keessan."},{"book":"Lewwota","chapter":"19","verse":"26","text":"“ ‘Utuu dhiigni keessa jiruu foon kam iyyuu hin nyaatinaa."},{"book":"Lewwota","chapter":"19","verse":"27","text":"“ ‘Rifeensa mataa keessanii naannessitanii hin haaddatinaa yookaan qarqara areeda keessaniis hin murmuratinaa."},{"book":"Lewwota","chapter":"19","verse":"28","text":"“ ‘Nama duʼeef jettanii dhagna keessan hin mammadeessinaa yookaan mallattoo tumaa tokko illee of irratti hin tolfatinaa. Ani Waaqayyo."},{"book":"Lewwota","chapter":"19","verse":"29","text":"“ ‘Akka lafti halalummaatti deebitee hamminaan hin guutamneef intala kee akka isheen ejjitu gochuudhaan ishee hin salphisin."},{"book":"Lewwota","chapter":"19","verse":"30","text":"“ ‘Sanbatoota koo eegaa; iddoo qulqulluu koos kabajaa. Ani Waaqayyo."},{"book":"Lewwota","chapter":"19","verse":"31","text":"“ ‘Isin akka hin xuroofneef ilaaltota bira hin deeminaa yookaan warra ekeraa dubbisan hin barbaadinaa. Ani Waaqayyo Waaqa keessan."},{"book":"Lewwota","chapter":"19","verse":"32","text":"“ ‘Warra dulloomaniif kaʼi; jaarsaaf ulfina kenni; Waaqa kee sodaadhu. Ani Waaqayyo."},{"book":"Lewwota","chapter":"19","verse":"33","text":"“ ‘Yoo alagaan biyya keessan keessa isin wajjin jiraate isa hin cunqursinaa."},{"book":"Lewwota","chapter":"19","verse":"34","text":"Alagaan isin gidduu jiraatu sun akka dhalataa biyya keessaniitti haa ilaalamu. Akka ofii keessaniitti isa jaalladhaa; isinis biyya Gibxitti alagoota turtaniitii. Ani Waaqayyo Waaqa keessan."},{"book":"Lewwota","chapter":"19","verse":"35","text":"“ ‘Isin yommuu dheerina, ulfinaa fi baayʼina wayii safartanitti madaalii gowwoomsaatti hin fayyadaminaa."},{"book":"Lewwota","chapter":"19","verse":"36","text":"Safartuu fi madaalii dhugaatti, iifii19:36 Iifiin tokko liitirii 22. fi iinii19:36 Iiniin tokko liitirii 4. dhugaatti fayyadamaa. Ani Waaqayyo Waaqa keessan kan biyya Gibxii baasee isin fidee dha."},{"book":"Lewwota","chapter":"19","verse":"37","text":"“ ‘Ajajaa fi seera koo hunda eegaatii duukaa buʼaa. Ani Waaqayyo.’ ”"}]}