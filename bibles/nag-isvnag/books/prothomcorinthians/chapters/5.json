{"data":[{"book":"Prothom Corinthians","chapter":"5","verse":"1","text":"Ami huni bole pai ase ta te kunba khan ase jun khan bebichar laga kaam apnikhan majote kori ase, aru eneka biya kaam khan juntu Porjati khan majote kitia bhi huna nai- jineka ekjon manu tai laga baba laga maiki ke loi kene ase5.1 Lev. 18:8, 22:30. ."},{"book":"Prothom Corinthians","chapter":"5","verse":"2","text":"Aru eneka hoi kene bhi apnikhan iman phutani ase! Asol to apnikhan mon dukh hobole lage, eneka hoile jun manu eneka kaam kori ase taikhan ke apnikhan logot pora ulai dibi."},{"book":"Prothom Corinthians","chapter":"5","verse":"3","text":"Ami apnikhan majote gaw pora alag thakile bhi, ami laga atma to apnikhan logote ase. Moi poila pora utu manu laga kaam khan nimite bisar kori dise, ami nijor ta te thaka nisena."},{"book":"Prothom Corinthians","chapter":"5","verse":"4","text":"Jitia apnikhan Probhu Jisu Khrista laga naam pora joma hoise, aru ami atma pora apnikhan logote ase, amikhan laga Probhu Jisu Khrista laga hokti pora,"},{"book":"Prothom Corinthians","chapter":"5","verse":"5","text":"etu manu ke Saitan laga hathte tai laga gaw ke khotom kori dibo nimite dibi, eneka hoile Probhu laga dinte tai laga atma to bachai lobo."},{"book":"Prothom Corinthians","chapter":"5","verse":"6","text":"Apnikhan phutani dikhai thaka to bhal nohoi. Apnikhan najane naki, ekta chutu khomir to pura atta ke phulai diye?"},{"book":"Prothom Corinthians","chapter":"5","verse":"7","text":"Purana khomir ke ulai dibi eneka hoile apnikhan ekta notun roti bona bole laga atta hoi jabo. Kilekoile Khrista, amikhan laga Nistar laga mer bacha to bolidan hoi jaise."},{"book":"Prothom Corinthians","chapter":"5","verse":"8","text":"Etu nimite ahibi amikhan khushi laga din ke manabo, purana khomir logote nohoi, nohoile bhi biya adat aru biya kaam laga khomir pora nohoi, kintu hosa aru ekta naphula laga roti nisena sapha hoi kene."},{"book":"Prothom Corinthians","chapter":"5","verse":"9","text":"Ami poila laga chithi te bhi likhise, bebichar kora manu khan logote namilibi."},{"book":"Prothom Corinthians","chapter":"5","verse":"10","text":"Ami laga chithi te, etu prithibi laga bebichar kaam kora khan, nohoile lalchi thaka, nohoile thogai diya manu, nohoile murti puja kora khan logote namili kene thakibi kowa nohoi, eneka hoile apnikhan etu prithibi pora bahar te jabole lagibo."},{"book":"Prothom Corinthians","chapter":"5","verse":"11","text":"Kintu etiya ami apnikhan ke likha to utu manu khan logote namilibi jun tai nijorke ekjon bhai nisena koi kintu jun bebichar ase, nohoile lalchi ase, nohoile murti puja kora, nohoile kotha pora biya gali kora, nohoile nisa pani kore, nohoile manu ke thogai diye. Eneka manu logote kha luwa bhi na koribi."},{"book":"Prothom Corinthians","chapter":"5","verse":"12","text":"Ki kori bole ami abiswasi khan ke bisar koribo? Bhitor te thaka khan ke bisar koribo lage nohoi?"},{"book":"Prothom Corinthians","chapter":"5","verse":"13","text":"Kintu Isor to abiswasi khan ke bisar kore."}]}