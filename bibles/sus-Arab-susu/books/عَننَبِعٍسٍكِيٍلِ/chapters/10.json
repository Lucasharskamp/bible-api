{"data":[{"book":"عَننَبِ عٍسٍكِيٍلِ","chapter":"10","verse":"1","text":"نَ لَامَتُنيِ كُي ﭑ نَشَ كِبَنيِ ندٍ تٌ مَلٍكّيٍ شُن مَ نَشَن نُ لُشِ عَلْ دِيَمَن مَنِيّ."},{"book":"عَننَبِ عٍسٍكِيٍلِ","chapter":"10","verse":"2","text":"عَلَتَلَ نَشَ عَ مَسٍن شّمّ بّ دُفِ قِيشّ نُ رَفٌرٌشِ نَشَن مَ، «عِ شَ سٌ مَلٍكّيٍ بُن مَ، سَنيِ رَدِفِلِنشِيٍ نَ دّننَشّ، عِ شَ تّ وٌلٍيٍ تٌنفٌ، عِ عٍ رَيٍنسٍن تَا مَ.» عَ نَشَ نَ رَبَ ﭑ يَ شْرِ."},{"book":"عَننَبِ عٍسٍكِيٍلِ","chapter":"10","verse":"3","text":"نَ مَلٍكّيٍ نُ تِشِ هْرْ مْبَنشِ يِرٍقَنيِ مَ نَ شّمّ سٌ تّمُي نَشّ. كُندَ نُ نَ هْرْ مْبَنشِ تّتّ كُي."},{"book":"عَننَبِ عٍسٍكِيٍلِ","chapter":"10","verse":"4","text":"عَلَتَلَ شَ نْرّ نَشَ كٍلِ نَ مَلٍكّيٍ شُن مَ، عَ سِفَ هْرْ مْبَنشِ سٌدٍ دّ رَ. كُندَ نَشَ هْرْ مْبَنشِ رَقٍ، عَلَتَلَ شَ نْرّ شَ يَنبّ قَنيِ نُ نَ تّتّ بِرِن كُي."},{"book":"عَننَبِ عٍسٍكِيٍلِ","chapter":"10","verse":"5","text":"نَ مَلٍكّيٍ فَبُتٍنيِيٍ شُي نُ مّمَ بٌورٍ تّتّ كُي، عَ نُ فبٌ عَلْ عَلَ سّنبّمَ وْيّن شُي."},{"book":"عَننَبِ عٍسٍكِيٍلِ","chapter":"10","verse":"6","text":"عَلَتَلَ تٌ شّمّ يَمَرِ، دُفِ قِيشّ نُ رَفٌرٌشِ نَشَن مَ، عَ شَ تّ وٌلٍيٍ تٌنفٌ سٍ دِفِلِنشِيٍ تَفِ مَلٍكّيٍ بُن مَ، عَ نَشَ سٌ، عَ سَ تِ نَا."},{"book":"عَننَبِ عٍسٍكِيٍلِ","chapter":"10","verse":"7","text":"نَ مَلٍكّ كٍرٍن نَشَ تّ وٌلٍ ندٍيٍ كْ، عَ عَ سَ نَ شّمّ بّلّشّ عِ. نَ نَشَ عَ رَ سُشُ، عَ مِنِ."},{"book":"عَننَبِ عٍسٍكِيٍلِ","chapter":"10","verse":"8","text":"مِشِ بّلّشّ مَنِيّ نَن نُ مِنِمَ نَ مَلٍكّيٍ فَبُتٍنيِيٍ بُن مَ."},{"book":"عَننَبِ عٍسٍكِيٍلِ","chapter":"10","verse":"9","text":"ﭑ نَشَ سَنيِ رَدِفِلِنشِ نَانِ تٌ مَلٍكّيٍ قّ مَ، كٍرٍن كٍرٍن نُ نَ كَنكَن بُن مَ. عٍ نُ مَيَنبَمَ عَلْ دِيَمَن مَنِيّ."},{"book":"عَننَبِ عٍسٍكِيٍلِ","chapter":"10","verse":"10","text":"نَ سَنيِ رَدِفِلِنشِ نَانِ بِرِن نُ مَنِيَ، كَنكَن لُشِ عَلْ عَ نُ نَ سَنيِ رَدِفِلِنشِ فبّتّ نَن كُي."},{"book":"عَننَبِ عٍسٍكِيٍلِ","chapter":"10","verse":"11","text":"عٍ نّ سِفَمَ، مَلٍكّ يَتَفِ نُ تِشِ دّننَشّ رَ عٍ نُ عٍ حّرّ مَ مّننِ بِرِ نّ، هَلِ نَ سَنيِ تٌ نُ عَ مَقِندِ مَ."},{"book":"عَننَبِ عٍسٍكِيٍلِ","chapter":"10","verse":"12","text":"يَيٍ نُ نَ نَ مَلٍكّ نَانِيٍ بِرِن قَتٍيٍ مَ، عَ نُن عٍ قَرِيٍ مَ، عٍ بّلّشّيٍ مَ، عٍ فَبُتٍنيِيٍ مَ، نُن عٍ سَنيِ رَدِفِلِنشِ نَانِيٍ مَ"},{"book":"عَننَبِ عٍسٍكِيٍلِ","chapter":"10","verse":"13","text":"ﭑ نَشَ عَ مّ، عٍ نَ سَنيِ رَدِفِلِنشِيٍ شِلِمَ «سَنيِ قِرِ قِرِ.»"},{"book":"عَننَبِ عٍسٍكِيٍلِ","chapter":"10","verse":"14","text":"يَتَفِ نَانِ نَن نُ نَ نَ مَلٍكّيٍ بِرِن بّ. كٍرٍن نُ لُشِ نّ عَلْ مَلٍكّ يَتَفِ، عَ قِرِن ندٍ نُ لُشِ نّ عَلْ مِشِ يَتَفِ، عَ سَشَن ندٍ نُ لُشِ نّ عَلْ يّتّ يَتَفِ، عَ نَانِ ندٍ نُ لُشِ نّ عَلْ سّفّ يَتَفِ."},{"book":"عَننَبِ عٍسٍكِيٍلِ","chapter":"10","verse":"15","text":"نَ تّمُي نَ مَلٍكّيٍ نَشَ كٍلِ. عٍ نُ مَنِيَشِ نَ دَالِسٍيٍ نَن نَ ﭑ نُ بَرَ نَشٍيٍ تٌ كٍبَرَ شُرٍ دّ رَ."},{"book":"عَننَبِ عٍسٍكِيٍلِ","chapter":"10","verse":"16","text":"نَ مَلٍكّيٍ نّ عٍ حّرّ مَ، عٍ نُن نَ سَنيِ رَدِفِلِنشِيٍ نَن عَ رَ. عٍ نَ عٍ فَبُتٍنيِيٍ عِتَلَ عٍ شَ كٍلِ، عٍ نُن نَ سَنيِيٍ نَن عَ رَ."},{"book":"عَننَبِ عٍسٍكِيٍلِ","chapter":"10","verse":"17","text":"عٍ نَ تِ، عٍ نُن عٍ سَنيِيٍ نَن عَ رَ، عٍ نَ تٍ، عٍ نُن عٍ سَنيِيٍ نَن عَ رَ، بَرِ مَ نَ دَالِسٍيٍ نِي نُ نَ عٍ سَنيِ رَدِفِلِنشِيٍ نَن كُي."},{"book":"عَننَبِ عٍسٍكِيٍلِ","chapter":"10","verse":"18","text":"نَ تّمُي عَلَتَلَ شَ نْرّ نَشَ كٍلِ هْرْ مْبَنشِ سٌدٍ دّ رَ، عَ سَ عَ مَفٌرٌ نَ مَلٍكّيٍ شُن مَ."},{"book":"عَننَبِ عٍسٍكِيٍلِ","chapter":"10","verse":"19","text":"عٍ نَشَ عٍ فَبُتٍنيِيٍ عِتَلَ، عٍ كٍلِ بْشِ مَ ﭑ يَ شْرِ عٍ نُن عٍ سَنيِ رَدِفِلِنشِيٍ رَ. عٍ نَشَ عٍ سَ تِ عَلَتَلَ شَ هْرْ مْبَنشِ دّ رَ سٌفٍتٍدٍ بِرِ رَ. عِسِرَيِلَ مَرِفِ عَلَ شَ نْرّ نُ نَ عٍ شُن مَ."},{"book":"عَننَبِ عٍسٍكِيٍلِ","chapter":"10","verse":"20","text":"عَ رَحْنيِ ﭑ نَشَ عَ كٌلٌن ﭑ نَ دَالِسٍ نَانِ ﭑ نَشٍيٍ تٌشِ كٍبَرَ شُرٍ دّ رَ، عٍ نُ مَنِيَشِ مَلٍكّيٍ نَن نَ."},{"book":"عَننَبِ عٍسٍكِيٍلِ","chapter":"10","verse":"21","text":"يَتَفِ نَانِ نُن فَبُتٍنيِ نَانِ نُ نَ عٍ بِرِن مَ. بّلّشّيٍ قَن نُ نَ عٍ فَبُتٍنيِيٍ بُن مَ."},{"book":"عَننَبِ عٍسٍكِيٍلِ","chapter":"10","verse":"22","text":"عٍ يَتَفِيٍ نُ مَنِيَشِ يَتَفِيٍ نَن نَ ﭑ نَشٍيٍ تٌ كٍبَرَ شُرٍ دّ رَ. عٍ بِرِن نُ سِفَمَ يَرٍ نَن تُن."}]}