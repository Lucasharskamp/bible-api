{"data":[{"book":"PETRUUSU 1","chapter":"2","verse":"1","text":"Awa tertee kala bonki e kala kippugu e faasiqiyaagal e nawliigu e kala ɲoore,"},{"book":"PETRUUSU 1","chapter":"2","verse":"2","text":"yiɗiron daaluyee on wano boobo kecco yiɗiri ɓiraaɗan kencan laaɓuɗan, fii no mawniron e nder kisiyee on sabu makko,"},{"book":"PETRUUSU 1","chapter":"2","verse":"3","text":"ɓay on mettike, on andii Joomi on no moƴƴi."},{"book":"PETRUUSU 1","chapter":"2","verse":"4","text":"Ɓadee mo kanko ndee hayre wuurunde, nde yimɓe ɓen bugitinoo, ɗun ko on mo Alla suɓii, hittuɗo yeeso makko."},{"book":"PETRUUSU 1","chapter":"2","verse":"5","text":"Ɓay onon kadi hiɗon wa'i wa kaaƴe wuuruɗe mahindiraaɗe, woni suudu ndu Ruuhu Alla on hoɗi e mun, fii wonugol *yottinooɓe sadaka laaɓuɓe fii no waɗiranon Alla sadakaaji ruuhuyankeeji, hara ko no hawrirani mo, rewrude e Iisaa Almasiihu on."},{"book":"PETRUUSU 1","chapter":"2","verse":"6","text":"E hin-le no windii wondema:"},{"book":"PETRUUSU 1","chapter":"2","verse":"7","text":"Nden hayre no hittani on, onon ɓee gomɗinɓe. Kono fii ɓe gomɗinaa ɓen:"},{"book":"PETRUUSU 1","chapter":"2","verse":"8","text":"hayre fegginaynde,"},{"book":"PETRUUSU 1","chapter":"2","verse":"9","text":"Kono onon, ko on leɲol suɓaangol, yottinooɓe sadaka fii *laamu Alla ngun, awa kadi ko on jamaa laaɓuɗo, yimɓe jeyaaɓe ka Alla fii ko feɲɲina kuuɗe moƴƴe mawɗe on Nodduɗo on fii yo on yaltu ka niwre, aron ka ndaygu makko hawniingu."},{"book":"PETRUUSU 1","chapter":"2","verse":"10","text":"Ɗun ko onon ɓee ɓe tawata hari hinaa jamaa Alla, kono jooni ko on jamaa makko, ɗun ko onon ɓee ɓe heɓaano yurmeende makko nden, kono jooni on heɓii yurmeende makko nden."},{"book":"PETRUUSU 1","chapter":"2","verse":"11","text":"Ko onon, yo yiɓɓe, hoɓɓe jananɓe, mi wakkilinii on e reenagol ɗii himmeeji neɗɗanke, ɗi tawata ko haɓooji wonkii."},{"book":"PETRUUSU 1","chapter":"2","verse":"12","text":"Wuuriree no moƴƴiri e hakkunde ɓe gomɗinaa ɓen fii nde hiɓe tooɲira on wa waɗooɓe ko boni, yo ɓe yi'u kuuɗe mon moƴƴe ɗen, ɗun ɓe mawninoyay Alla nde o aroyi."},{"book":"PETRUUSU 1","chapter":"2","verse":"13","text":"Sabu Joomiraaɗo on, yankinanee kala laamu neɗɗanke, woni lanɗo mawɗo, marɗo mbawdi,"},{"book":"PETRUUSU 1","chapter":"2","verse":"14","text":"woni ɓen ɓe o lammini fii donkingol ɓen waɗooɓe ko boni, manta ɓen waɗooɓe ko moƴƴi."},{"book":"PETRUUSU 1","chapter":"2","verse":"15","text":"Awa, ko Alla faalaa e nder ko waɗoton ko moƴƴi kon, ko yo ɗun ɗahu fankina majjuɓe ɓe alaa hakkil ɓen."},{"book":"PETRUUSU 1","chapter":"2","verse":"16","text":"Wuuriree wa rindinaaɓe, e ɓaawo waɗugol ngun ndimu wirngallo buumayngo bonki, kono wa kurkantooɓe Alla."},{"book":"PETRUUSU 1","chapter":"2","verse":"17","text":"Teddinee fow, yiɗon musiɓɓe gomɗinɓe ɓen, hulon Alla, teddinon lanɗo on."},{"book":"PETRUUSU 1","chapter":"2","verse":"18","text":"Jiyaaɓe, yankinanee jeyɓe on ɓen e nder teddungal timmungal, hara hinaa non moƴƴuɓe ɓen tun e newiiɓe ɓen, kono e mettuɓe fii ɓen kadi,"},{"book":"PETRUUSU 1","chapter":"2","verse":"19","text":"ko fii, si e nder miijitagol fii Alla, ontigi ŋaɲɲike tampere nde ontigi foddaa, ɗun ko huunde moƴƴere."},{"book":"PETRUUSU 1","chapter":"2","verse":"20","text":"Ko hongal e teddungal marɗon, si on muɲɲike tampere sabu waɗugol junuubu? Kono si on muɲɲike tampere sabu waɗugol ko moƴƴi, ɗun ko huunde moƴƴere yeeso Alla."},{"book":"PETRUUSU 1","chapter":"2","verse":"21","text":"Awa, ko fii ɗun noddiraɗon, ko fii *Almasiihu on kadi tampii fii mon, o accanii on misal, fii no jokkiron batteeji makko ɗin,"},{"book":"PETRUUSU 1","chapter":"2","verse":"22","text":"ɗun ko on «mo waɗaali junuubu, mo toni mun jantaaki fenaande»,"},{"book":"PETRUUSU 1","chapter":"2","verse":"23","text":"ɗun ko on hoynaaɗo mo yottaaki, tampinaaɗo mo kambaali, kono watti fow e juuɗe on Ɲaawoowo no feewiri non."},{"book":"PETRUUSU 1","chapter":"2","verse":"24","text":"O ronditanike en junuubaaji men ɗin ka ɓandu makko, ɗun ko ka *leggal altindiraangal, fii no maayiren e telen-ma junuubaaji ɗin, wuuren ngurndan feewuɗan, ko fii, ko sabu barmeeji makko ɗin selliniraɗon."},{"book":"PETRUUSU 1","chapter":"2","verse":"25","text":"Ɓay hari hiɗon wa'i wa baali saakitaaɗi, kono jooni on artiraama ka Ngaynaako, Hiwoowo wonkiiji mon ɗin."}]}