{"data":[{"book":"Hechos","chapter":"2","verse":"1","text":"Are xopan ri nimaqꞌij rech Pentecostés, 2:1 Pentecostés kel kubꞌij 50 Qꞌij. 50 qꞌij ikꞌowinaq chuxoꞌl ri Pascua rachiꞌl ri Pentecostés. Pa ri qꞌij riꞌ ri winaq kakisipaj che ri Dios ri nabꞌe taq uwach kitikon ri winaq. konojel ri kojonelabꞌ kimulim kibꞌ xa pa jun kꞌolibꞌal."},{"book":"Hechos","chapter":"2","verse":"2","text":"Xaq kꞌa teꞌ xkita jun nimalaj jumumem jetaq jun nimalaj kyaqiqꞌ ri xpe chikaj, xjinin pa ronojel ri ja jawjeꞌ ri e tꞌuyul wi."},{"book":"Hechos","chapter":"2","verse":"3","text":"Xaq kꞌa te xkil raqꞌ qꞌaqꞌ ri kajinin pa kiwiꞌ chi kijujunal."},{"book":"Hechos","chapter":"2","verse":"4","text":"Konojel ri e kꞌo pa ri ja xenoj che ri Tyoxalaj Uxlabꞌixel, xkichapleꞌj chꞌawem pa juleꞌ taq chꞌabꞌal chik ri xuya ri Tyoxalaj Uxlabꞌixel chike."},{"book":"Hechos","chapter":"2","verse":"5","text":"Pa taq ri qꞌij riꞌ e kꞌo pa Jerusalén achyabꞌ aꞌj Israel ri keniman che ri Dios, ri kepe pa juleꞌ taq tinimit chik."},{"book":"Hechos","chapter":"2","verse":"6","text":"Are xkita ri xkꞌulmatajik, aninaq xeꞌkilaꞌ, xemayijanik rumal chi ri kitzijobꞌal katzijobꞌex chi kumal ri kojonelabꞌ."},{"book":"Hechos","chapter":"2","verse":"7","text":"Xkimay ri xkꞌulmatajik, rumal riꞌ xkibꞌij: Konojel we winaq riꞌ aꞌj Galilea ¿jas che jewaꞌ xkꞌulmatajik?"},{"book":"Hechos","chapter":"2","verse":"8","text":"¿Jas che waꞌ keꞌqato chi kechꞌaw pa ri qatzijobꞌal?"},{"book":"Hechos","chapter":"2","verse":"9","text":"Ri uj, jaljoj taq tinimit uj petinaq wi, e kꞌo aꞌj Media, aꞌj Elam, aꞌj Mesopotamia, aꞌj Judea, aꞌj Capadocia, aꞌj Ponto, aꞌj Asia."},{"book":"Hechos","chapter":"2","verse":"10","text":"Xuqujeꞌ e kꞌo qukꞌ ri aꞌj Frigia, aꞌj Panfilia, aꞌj Egipto xuqujeꞌ e solinelabꞌ ri kepe Roma."},{"book":"Hechos","chapter":"2","verse":"11","text":"Xuqujeꞌ e kꞌo winaq aꞌj Creta, xuqujeꞌ aꞌj Arabia, qonojel xqato chi we winaq riꞌ kakitzijoj pa ri qatzijobꞌal ri mayijabꞌal taq jastaq ri ubꞌanom ri Dios kukꞌ."},{"book":"Hechos","chapter":"2","verse":"12","text":"Xemayijan ri winaq, man kakiriq taj jas kakibꞌano, xkita chibꞌil taq kibꞌ jas jeꞌ keꞌloq ri xkilo."},{"book":"Hechos","chapter":"2","verse":"13","text":"E kꞌo kꞌu jujun xkibꞌij chike: ¡We achyabꞌ riꞌ xa e qꞌabꞌarelabꞌ!"},{"book":"Hechos","chapter":"2","verse":"14","text":"Ri Pedro e rachiꞌl ri julajuj taqoꞌn xetakꞌiꞌ chikiwach ri winaq, ri Pedro xubꞌij: Qatat qanan aꞌj Jerusalén, xuqujeꞌ ri kixpe pa nikꞌaj taq tinimit chik mixsachik,"},{"book":"Hechos","chapter":"2","verse":"15","text":"we winaq riꞌ man e qꞌabꞌarelabꞌ taj jetaq ri kibꞌij ix, la man kiwilo sibꞌalaj aqꞌabꞌil na."},{"book":"Hechos","chapter":"2","verse":"16","text":"We tajin kiwilo are waꞌ ri xuqꞌalajisaj loq ri qꞌalajisal tzij Joel ojer."},{"book":"Hechos","chapter":"2","verse":"17","text":"Ri Dios kubꞌij:"},{"book":"Hechos","chapter":"2","verse":"18","text":"Xuqujeꞌ pa taq ri qꞌij riꞌ kintaq na bꞌik ri Tyoxalaj Uxlabꞌixel pa kiwiꞌ ri e patanil we, achyabꞌ xuqujeꞌ ixoqibꞌ kakiqꞌalajisaj kꞌu na ri tzij ri kinya chike."},{"book":"Hechos","chapter":"2","verse":"19","text":"Kinbꞌan na kꞌutbꞌal cho ri kaj xuqujeꞌ cho ri uwachulew."},{"book":"Hechos","chapter":"2","verse":"20","text":"Ri qꞌij kaqꞌequꞌmataj na,"},{"book":"Hechos","chapter":"2","verse":"21","text":"Are kꞌu ri kunaꞌtaj ri ubꞌiꞌ ri Ajawxel Dios, kakolotaj na. 2:21 Joel 2:28-32."},{"book":"Hechos","chapter":"2","verse":"22","text":"Achyabꞌ aꞌj Israel, chitatabꞌej ri kinbꞌij. Iwetaꞌm ix chi ri Jesús aj Nazaret are waꞌ ri achi ri xya uqꞌij rumal ri Dios rumal xubꞌan ri mayijabꞌal taq jastaq, ri nimaq taq kꞌutbꞌal, xuqujeꞌ ri etal ri xubꞌan ri Dios iwukꞌ rumal Areꞌ."},{"book":"Hechos","chapter":"2","verse":"23","text":"Ri Dios retaꞌm chi loq ri kakꞌulmatajik, je kꞌu xelik are xjach ri Jesús pa kamikal kumal ri itzel taq winaq, xiripo xuqujeꞌ xikamisaj bꞌik."},{"book":"Hechos","chapter":"2","verse":"24","text":"Ri Dios kꞌut xukꞌastajisaj ri Jesús, man xkwin ta ri kamikal xchꞌeken che."},{"book":"Hechos","chapter":"2","verse":"25","text":"Jewaꞌ ubꞌim loq ri nim taqanel David chirij ri Jesús:"},{"book":"Hechos","chapter":"2","verse":"26","text":"Rumal riꞌ sibꞌalaj kakiꞌkot ri wanimaꞌ,"},{"book":"Hechos","chapter":"2","verse":"27","text":"Wetaꞌm chi man kinya ta la kan chkixoꞌl ri kaminaqibꞌ,"},{"book":"Hechos","chapter":"2","verse":"28","text":"Kꞌutum la ri bꞌe rech kꞌaslemal chinuwach."},{"book":"Hechos","chapter":"2","verse":"29","text":"Loqꞌalaj taq qachalal, chichomajmpeꞌ. Ri qamam David man tajin ta kubꞌij we jastaq riꞌ chibꞌil ribꞌ areꞌ, rumal cher areꞌ kaminaq chik, xmuqik, xuqujeꞌ ri jul ri xmuq wi kꞌa kaqil na uwach kamik."},{"book":"Hechos","chapter":"2","verse":"30","text":"Ri David rumal cher jun qꞌalajisal utzij ri Dios, retaꞌm chi ri Dios uchiꞌm loq chi jun chike ri e ralkꞌwaꞌl kataqan na pa kiwiꞌ ri tinimit."},{"book":"Hechos","chapter":"2","verse":"31","text":"Ri David ojer xril loq ri kakꞌulmataj na, xuqꞌalajisaj kꞌu ri ukꞌastajibꞌal ri Cristo, xubꞌij chi Man kakanaj ta kan chkixoꞌl ri kaminaqibꞌ, man kaqꞌay ta ri utyoꞌjal. 2:31 Salmos 16:10."},{"book":"Hechos","chapter":"2","verse":"32","text":"Ri Dios kꞌut xukꞌastajisaj ri Jesús chkixoꞌl ri kaminaqibꞌ, qonojel uj xqil ri xkꞌulmatajik."},{"book":"Hechos","chapter":"2","verse":"33","text":"Xnimarisax kꞌu uqꞌij, xtꞌuyubꞌax pa ri uwiqiqꞌabꞌ ri Dios jetaq ri chiꞌtal loq che, xuqujeꞌ xyaꞌtaj ri Tyoxalaj Uxlabꞌixel che, rech che taq we qꞌij riꞌ kuya loq pa qawiꞌ jetaq ri tajin kiwilo."},{"book":"Hechos","chapter":"2","verse":"34","text":"Ri David man xpaqiꞌ taj pa ri kaj pune xubꞌij:"},{"book":"Hechos","chapter":"2","verse":"35","text":"Salmos 110:1."},{"book":"Hechos","chapter":"2","verse":"36","text":"Rumal kꞌu waꞌ chetaꞌmaxoq chi waꞌ we Jesús riꞌ ri xiripo, ri Dios xubꞌan Cristo che xuqujeꞌ rajaw ronojel ri kꞌolik."},{"book":"Hechos","chapter":"2","verse":"37","text":"Ri tzij ri xuqꞌalajisaj ri Pedro xukꞌaxirisaj kanimaꞌ ri winaq, rumal riꞌ xkibꞌij che ri Pedro xuqujeꞌ chike ri nikꞌaj taqoꞌn chik: Qachalal, ¿jas kꞌu rajawaxik kaqabꞌano?"},{"book":"Hechos","chapter":"2","verse":"38","text":"Ri Pedro xubꞌij chike: Chikꞌexa ikꞌuꞌx, xuqujeꞌ ri ichomanik chixtzalij rukꞌ ri Dios. Rajawaxik kabꞌan iqasanaꞌ pa jujunal pa ri ubꞌiꞌ ri Jesucristo, xa jeriꞌ kakuyutaj ri imak, xuqujeꞌ kikꞌamawaꞌj ri usipanik ri Tyoxalaj Uxlabꞌixel."},{"book":"Hechos","chapter":"2","verse":"39","text":"Waꞌ we chiꞌtal loq, iwech kech ri iwalkꞌwaꞌl, kech konojel ri winaq ri e kꞌo cho ri uwachulew, kech konojel ri e sikꞌital rumal ri Ajawxel."},{"book":"Hechos","chapter":"2","verse":"40","text":"Ri Pedro man xqꞌiꞌtaj ta che ubꞌixik chike ri kojonelabꞌ: Chikolo iwibꞌ chike ri itzel taq winaq ri e kꞌo pa taq we qꞌij junabꞌ riꞌ."},{"book":"Hechos","chapter":"2","verse":"41","text":"Ri xkikoj ri xubꞌij ri Pedro, xbꞌan kiqasanaꞌ karaj oxibꞌ mil riꞌ ri xeqꞌax kukꞌ ri kojonelabꞌ che riꞌ qꞌij riꞌ."},{"book":"Hechos","chapter":"2","verse":"42","text":"Konojel ri xekojonik xkibꞌan ri xkikꞌut ri e taqoꞌn re ri Jesús, xkimulij kibꞌ rukꞌ kiꞌkotemal, junam xkibꞌan chꞌawem, junam xkitij kiwa."},{"book":"Hechos","chapter":"2","verse":"43","text":"Sibꞌalaj xkimochꞌ kibꞌ konojel ri winaq xuqujeꞌ xemayijanik, rumal ri jastaq xuqujeꞌ kꞌutbꞌal ri xkibꞌan ri uꞌtaqoꞌn ri Jesús."},{"book":"Hechos","chapter":"2","verse":"44","text":"Konojel ri kojonelabꞌ xkimulij kibꞌ xa pa jun kꞌolibꞌal xuqujeꞌ xkijach ronojel ri kijastaq chibꞌil taq kibꞌ."},{"book":"Hechos","chapter":"2","verse":"45","text":"E kꞌi chike xkikꞌayij ri kulew xuqujeꞌ ri jastaq ke. Ri rajil ri xkiriqo xkiya chike ri kꞌo kirajawaxik."},{"book":"Hechos","chapter":"2","verse":"46","text":"Ronojel qꞌij xkimulij kibꞌ pa ri Templo, xuqujeꞌ cho taq kachoch, xkijach kiwa chibꞌil taq kibꞌ man xkikꞌekꞌej taj uyaꞌik. Junam xewaꞌik rukꞌ kiꞌkotemal."},{"book":"Hechos","chapter":"2","verse":"47","text":"Amaqꞌel xkiya uqꞌij ri Dios, sibꞌalaj nim xiꞌlik kumal konojel ri winaq. Ri Dios kꞌut xuꞌkꞌam loq qꞌij chi qꞌij ri winaq ri kekolotajik rech kekꞌojiꞌ kukꞌ ri kojonelabꞌ."}]}