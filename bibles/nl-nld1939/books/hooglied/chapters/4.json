{"data":[{"book":"Hooglied","chapter":"4","verse":"1","text":"Wat zijt ge verrukkelijk, mijn liefste: Uw ogen liggen als duiven achter uw sluier, Uw lokken zijn als een kudde geiten, Die neergolft van Gilads gebergte."},{"book":"Hooglied","chapter":"4","verse":"2","text":"Uw tanden als een kudde, die pas is geschoren, En zo uit het bad; Die allen tweelingen hebben, Waarvan er geen enkel ontbreekt."},{"book":"Hooglied","chapter":"4","verse":"3","text":"Als een band van purper uw lippen, Aanminnig uw mond; Als granatenhelften blozen uw wangen Door uw sluier heen."},{"book":"Hooglied","chapter":"4","verse":"4","text":"Uw hals als de toren van David, Gebouwd met kantélen: Duizend schilden hangen er aan, Louter rondassen van helden."},{"book":"Hooglied","chapter":"4","verse":"5","text":"Uw beide borsten twee welpen, Tweelingen van de gazel, die in de leliën weiden,"},{"book":"Hooglied","chapter":"4","verse":"6","text":"Totdat de dag is afgekoeld En de schaduwen vlieden. Ik wil naar de berg van mirre gaan En naar de heuvel van wierook;"},{"book":"Hooglied","chapter":"4","verse":"7","text":"Want alles is schoon aan u, liefste, Geen vlek op u! …"},{"book":"Hooglied","chapter":"4","verse":"8","text":"Van de Libanon, mijn bruid, Met mij zijt ge van de Libanon gekomen, Hebt ge Amana’s top verlaten, De top van Senir en de Hermon: De holen der leeuwen, De bergen der panters."},{"book":"Hooglied","chapter":"4","verse":"9","text":"Gij hebt mij betoverd, mijn zuster, bruid, Betoverd met één blik van uw ogen, Met één lijn van uw hals!."},{"book":"Hooglied","chapter":"4","verse":"10","text":"Hoe schoon is uw liefde, mijn zuster, bruid, Hoe strelend uw minne meer dan de wijn, Hoe heerlijk uw geuren, lieflijker nog dan de balsem."},{"book":"Hooglied","chapter":"4","verse":"11","text":"Van honingzoet druipen Uw lippen, o bruid; Honing en melk Zijn onder uw tong; De geur uwer kleren Is als Libanon-geur."},{"book":"Hooglied","chapter":"4","verse":"12","text":"Een gegrendelde hof is mijn zuster, bruid, Een gesloten wel, Een verzegelde bron:"},{"book":"Hooglied","chapter":"4","verse":"13","text":"Uw lusthof is een paradijs van granaten, Met allerlei kostelijke vruchten, Met hennabloemen en nardusplanten,"},{"book":"Hooglied","chapter":"4","verse":"14","text":"Saffraan, kaneel en muskaat, Met wierookgewassen, mirre en aloë, En een keur van heerlijke balsem!"},{"book":"Hooglied","chapter":"4","verse":"15","text":"Een bron in de tuinen Een wel van levend water, Dat van de Libanon stroomt."},{"book":"Hooglied","chapter":"4","verse":"16","text":"Waak op, noordenwind, Zuidenwind, kom! Waai door mijn hof, Laat zijn balsemgeur stromen: Opdat mijn beminde in zijn lusthof kome, Er zijn kostelijke vruchten mag smaken."}]}