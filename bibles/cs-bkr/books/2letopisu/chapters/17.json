{"data":[{"book":"2 Letopisu","chapter":"17","verse":"1","text":"I kraloval Jozafat syn jeho místo něho, a zmocnil se Izraele."},{"book":"2 Letopisu","chapter":"17","verse":"2","text":"I osadil lidem válečným všecka města hrazená v Judstvu, a postavil stráž v zemi Judské a v městech Efraim, kteráž byl zdobýval Aza otec jeho."},{"book":"2 Letopisu","chapter":"17","verse":"3","text":"A byl Hospodin s Jozafatem; nebo chodil po cestách Davida otce svého prvních, aniž hledal modl."},{"book":"2 Letopisu","chapter":"17","verse":"4","text":"Ale Boha otce svého hledal, a v přikázaních jeho chodil, aniž následoval skutků lidu Izraelského."},{"book":"2 Letopisu","chapter":"17","verse":"5","text":"I utvrdil Hospodin království v ruce jeho, a dal všecken lid Judský dary Jozafatovi, tak že měl bohatství a slávy hojně."},{"book":"2 Letopisu","chapter":"17","verse":"6","text":"A nabyv udatného srdce k cestám Hospodinovým, zkazil přesto také i výsosti a háje v Judstvu."},{"book":"2 Letopisu","chapter":"17","verse":"7","text":"Léta pak třetího království svého poslal knížata svá: Benchaile, Abdiáše, Zachariáše, Natanaele a Micheáše, aby učili v městech Judských."},{"book":"2 Letopisu","chapter":"17","verse":"8","text":"A s nimi Levíty: Semaiáše, Netaniáše, Zebadiáše, Azaele, Semiramota, Jonatana, Adoniáše, Tobiáše a Tobadoniáše, Levíty, a s nimi Elisama a Jehorama, kněží,"},{"book":"2 Letopisu","chapter":"17","verse":"9","text":"Kteříž učili v Judstvu, majíce s sebou knihu zákona Hospodinova. Chodili pak vůkol po všech městech Judských, vyučujíce lid."},{"book":"2 Letopisu","chapter":"17","verse":"10","text":"I byl strach Hospodinův na všech královstvích zemí, kteréž byly vůkol Judstva, tak že nebojovali proti Jozafatovi."},{"book":"2 Letopisu","chapter":"17","verse":"11","text":"Nýbrž i Filistinští přinášeli Jozafatovi dary a berni uloženou. Arabští také přiháněli jemu dobytky, skopců po sedmi tisících a sedmi stech, též kozlů po sedmi tisících a sedmi stech."},{"book":"2 Letopisu","chapter":"17","verse":"12","text":"I prospíval Jozafat, a rostl až na nejvyšší, a vystavěl v Judstvu zámky a města k skladům."},{"book":"2 Letopisu","chapter":"17","verse":"13","text":"A práci mnohou vedl při městech Judských, muže pak válečné a slovoutné měl v Jeruzalémě."},{"book":"2 Letopisu","chapter":"17","verse":"14","text":"A tento jest počet jich po domích otců jejich: Z Judy knížata nad tisíci: Adna kníže, a s ním udatných rytířů třikrát sto tisíc."},{"book":"2 Letopisu","chapter":"17","verse":"15","text":"A po něm Jochanan kníže, a s ním dvě stě a osmdesát tisíc."},{"book":"2 Letopisu","chapter":"17","verse":"16","text":"Po něm Amaziáš syn Zichrův, kterýž se dobrovolně byl oddal Hospodinu, a při něm dvakrát sto tisíc mužů udatných."},{"book":"2 Letopisu","chapter":"17","verse":"17","text":"Z Beniamina pak muž udatný Eliada, a s ním lidu zbrojného s lučišti a pavézami dvakrát sto tisíc."},{"book":"2 Letopisu","chapter":"17","verse":"18","text":"A po něm Jozabad, a s ním sto a osmdesát tisíc způsobných k boji."},{"book":"2 Letopisu","chapter":"17","verse":"19","text":"Ti sloužili králi, kromě těch, kteréž byl osadil král po městech hrazených po všem Judstvu."}]}