{"data":[{"book":"যাকোব","chapter":"2","verse":"1","text":"হে আমার ভাইবোনেরা, আমাদের মহিমাময় প্রভু যীশু খ্রীষ্টে বিশ্বাসীরূপে তোমরা পক্ষপাতিত্ব দেখিয়ো না।"},{"book":"যাকোব","chapter":"2","verse":"2","text":"মনে করো, কোনো ব্যক্তি সোনার আংটি ও সুন্দর পোশাক পরে তোমাদের মণ্ডলীর সভায় এল এবং মলিন পোশাক পরে একজন দীনহীন ব্যক্তিও সেখানে এল।"},{"book":"যাকোব","chapter":"2","verse":"3","text":"তোমরা যদি সুন্দর পোশাক পরা ব্যক্তির প্রতি বিশেষ মনোযোগ দেখাও ও তাকে বলো, “এখানে আপনার জন্য একটি ভালো আসন আছে,” কিন্তু সেই দীনহীন ব্যক্তিকে বলো, “তুমি ওখানে দাঁড়াও” বা “আমার পায়ের কাছে মেঝের উপরে বসো,”"},{"book":"যাকোব","chapter":"2","verse":"4","text":"তাহলে তোমরা কি নিজেদের মধ্যে বৈষম্যমূলক আচরণ করছ না ও মন্দ ভাবনা নিয়ে বিচারকের স্থান গ্রহণ করছ না?"},{"book":"যাকোব","chapter":"2","verse":"5","text":"আমার প্রিয় ভাইবোনেরা, তোমরা শোনো: জগতের দৃষ্টিতে যারা দরিদ্র, ঈশ্বর কি তাদের মনোনীত করেননি, যেন তারা বিশ্বাসে ধনী হয় এবং যারা তাঁকে ভালোবাসে, তাদের কাছে প্রতিশ্রুত রাজ্যের অধিকারী হয়?"},{"book":"যাকোব","chapter":"2","verse":"6","text":"কিন্তু তোমরা সেই দরিদ্রকে অপমান করেছ। ধনী ব্যক্তিরাই কি তোমাদের শোষণ করে না? তারাই কি তোমাদের বিচারালয়ে টেনে নিয়ে যায় না?"},{"book":"যাকোব","chapter":"2","verse":"7","text":"তারাই কি সেই পরমশ্রেষ্ঠ নামের নিন্দা করে না, যাঁর নিজস্ব অধিকাররূপে তোমরা পরিচিত হয়েছ?"},{"book":"যাকোব","chapter":"2","verse":"8","text":"শাস্ত্রের এই রাজকীয় বিধান, “তোমার প্রতিবেশীকে নিজের মতোই ভালোবেসো,”2:8 লেবীয় পুস্তক 19:18 যদি তোমরা প্রকৃতই মেনে চলো, তাহলে তোমরা ঠিকই করছ।"},{"book":"যাকোব","chapter":"2","verse":"9","text":"কিন্তু তোমরা যদি পক্ষপাতিত্ব করো, তবে পাপ করেছ এবং বিধানের দ্বারাই তোমরা বিধানভঙ্গকারীরূপে দোষী সাব্যস্ত হবে।"},{"book":"যাকোব","chapter":"2","verse":"10","text":"কারণ সমস্ত বিধান পালন করে কেউ যদি শুধুমাত্র একটি আজ্ঞা পালনে ব্যর্থ হয়, সে তার সমস্তই লঙ্ঘনের দায়ে দোষী হবে।"},{"book":"যাকোব","chapter":"2","verse":"11","text":"কারণ যিনি বলেছেন, “ব্যভিচার কোরো না,”2:11 যাত্রা পুস্তক 20:14; দ্বিতীয় বিবরণ 5:18 তিনিই আবার বলেছেন, “তোমরা নরহত্যা কোরো না।”2:11 যাত্রা পুস্তক 20:13; দ্বিতীয় বিবরণ 5:17 তোমরা হয়তো ব্যভিচার করোনি, কিন্তু যদি নরহত্যা করে থাকো, তাহলে তোমরা বিধানভঙ্গকারী হয়েছ।"},{"book":"যাকোব","chapter":"2","verse":"12","text":"যে বিধানের দ্বারা তোমরা স্বাধীনতা লাভ করেছ তারই দ্বারা তোমাদের বিচার হতে চলেছে, তোমরা সেইমতো কথা বলো ও কাজ করো।"},{"book":"যাকোব","chapter":"2","verse":"13","text":"কারণ যে দয়া দেখায়নি, নির্দয়ভাবে তার বিচার করা হবে। দয়াই বিচারের উপরে জয়লাভ করে।"},{"book":"যাকোব","chapter":"2","verse":"14","text":"কোনো মানুষ যদি দাবি করে তার বিশ্বাস আছে, কিন্তু সেইমতো কোনো কর্ম না থাকে, তাহলে আমার ভাইবোনেরা, এতে কী লাভ হবে? এ ধরনের বিশ্বাস কি তাকে পরিত্রাণ দিতে পারে?"},{"book":"যাকোব","chapter":"2","verse":"15","text":"মনে করো, কোনো ভাই বা বোনের পোশাক ও দৈনন্দিন খাবারের সংস্থান নেই।"},{"book":"যাকোব","chapter":"2","verse":"16","text":"তোমাদের মধ্যে কেউ যদি তাকে বলে, “শান্তিতে যাও, তুমি উষ্ণ ও তৃপ্ত থাকো,” কিন্তু তার শারীরিক প্রয়োজন সম্পর্কে সে কিছুই না করে, তাহলে, তাতে কী লাভ হবে?"},{"book":"যাকোব","chapter":"2","verse":"17","text":"একইভাবে, বিশ্বাসের সঙ্গে যদি কর্ম যুক্ত না হয়, তাহলে সেই বিশ্বাস মৃত।"},{"book":"যাকোব","chapter":"2","verse":"18","text":"কিন্তু কেউ হয়তো বলবে, “তোমার বিশ্বাস আছে, কিন্তু আমার কর্ম আছে।”"},{"book":"যাকোব","chapter":"2","verse":"19","text":"তুমি তো বিশ্বাস করো যে, ঈশ্বর এক। ভালো, এমনকি, ভূতেরাও তা বিশ্বাস করে ও ভয়ে কাঁপে।"},{"book":"যাকোব","chapter":"2","verse":"20","text":"ওহে নির্বোধ মানুষ, কর্মহীন বিশ্বাস যে নিরর্থক,2:20 কোনো কোনো প্রাচীন পাণ্ডুলিপিতে, মৃত। তুমি কি তার প্রমাণ চাও?"},{"book":"যাকোব","chapter":"2","verse":"21","text":"আমাদের পূর্বপুরুষ অব্রাহাম, তাঁর পুত্র ইস্‌হাককে বেদির উপরে উৎসর্গ করেছিলেন এবং তাঁর কর্মের দ্বারাই তাঁকে কি ঈশ্বরের সাক্ষাতে ধার্মিক দেখানো হয়নি?"},{"book":"যাকোব","chapter":"2","verse":"22","text":"তাহলে, তোমরা দেখতে পাচ্ছ যে, তাঁর বিশ্বাস ও তাঁর কর্ম একযোগে সক্রিয় ছিল এবং কর্মের দ্বারাই তাঁর বিশ্বাস পূর্ণতা লাভ করেছিল।"},{"book":"যাকোব","chapter":"2","verse":"23","text":"আবার শাস্ত্রেরও এই বচন পূর্ণ হল, যা বলে, “অব্রাহাম ঈশ্বরকে বিশ্বাস করলেন এবং তা তাঁর পক্ষে ধার্মিকতা বলে গণ্য হল।”2:23 আদি পুস্তক 15:6 আর তিনি ঈশ্বরের বন্ধু2:23 2 বংশাবলি 20:7; যিশাইয় 41:8—এই নামে আখ্যাত হলেন।"},{"book":"যাকোব","chapter":"2","verse":"24","text":"তোমরা দেখতে পাচ্ছ, কোনো মানুষ কেবলমাত্র বিশ্বাসে নয়, কিন্তু তার কর্মের দ্বারাই নির্দোষ গণ্য হয়।"},{"book":"যাকোব","chapter":"2","verse":"25","text":"একইভাবে, বেশ্যা রাহবও তাঁর কর্মের জন্য কি ধার্মিক বলে প্রদর্শিত হননি? তিনি সেই গুপ্তচরদের থাকার আশ্রয় দিয়ে, পরে অন্য পথ দিয়ে তাদের বিদায় দিয়েছিলেন।"},{"book":"যাকোব","chapter":"2","verse":"26","text":"যেমন আত্মাবিহীন শরীর মৃত, তেমনই কর্মবিহীন বিশ্বাসও মৃত।"}]}