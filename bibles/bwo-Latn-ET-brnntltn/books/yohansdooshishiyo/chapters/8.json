{"data":[{"book":"Yohans Dooshishiyo","chapter":"8","verse":"1","text":"Maniyeokoon Iyesus Debrezyit guro maants bíami."},{"book":"Yohans Dooshishiyo","chapter":"8","verse":"2","text":"Yaatśguurok'on Ik' moo maants aanat b́waa, ash jamonwere b́ maants bo weyi, bíwere bedek't boon b́ danifere b́ teshi."},{"book":"Yohans Dooshishiyo","chapter":"8","verse":"3","text":"Nemo danifuwotsnat ferisawino eteefuwots widoke detsets máátsu dek' waat ash ashi dagots ned'ibok'iri."},{"book":"Yohans Dooshishiyo","chapter":"8","verse":"4","text":"Iyesusshowere hank'o boeti, «Danifino, hamb máátsani widoke detserane,"},{"book":"Yohans Dooshishiyo","chapter":"8","verse":"5","text":"8:5 Lew. 20:10; Iwi. 22:22-24  Hank'o máátsu shutson togeyar b k'iritwok'owa Muse no nemotse b́ beezi, nemo b jangosh aawk'owe nieteti?»"},{"book":"Yohans Dooshishiyo","chapter":"8","verse":"6","text":"Man bo etirwe bíatse bín s'amiyosh betsit keewo bodaatsitwok'o geyatni botesh, Iyesusmo dashan túmt b́ jabon datsats guut'o dek' b́ tuwi."},{"book":"Yohans Dooshishiyo","chapter":"8","verse":"7","text":"Anani bo aatre dambaan jobk' et kawdek't, «Ititse morr deshawo shini shútso k'aaú de biats shawu'e!» boosh bíet."},{"book":"Yohans Dooshishiyo","chapter":"8","verse":"8","text":"Maniyere hak aaniy tuumt datsats b́ guut'i."},{"book":"Yohans Dooshishiyo","chapter":"8","verse":"9","text":"Bowere man boshishtsok'on enaashatse dek't b́ tuutso jametswots ik ikon manoke k'az boami, mansh Iyesus taalotse need'at teshts máátsu s'uznton bíaal oorbgutsi."},{"book":"Yohans Dooshishiyo","chapter":"8","verse":"10","text":"Maniyere okoon Iyesus dambaan kawdek't, «Máátsune neena! neen s'aamirwots aabno? Niats angshitso konwor aalneya?» bíet."},{"book":"Yohans Dooshishiyo","chapter":"8","verse":"11","text":"Biwere «Doonzono! konwor aaliye» bi eti. Iyesuswere «Taawor niats angshratse, amee gitlo morro fink'aye» bíet."},{"book":"Yohans Dooshishiyo","chapter":"8","verse":"12","text":"8:12 Mat. 5:14; Yoh. 9:5  Aaninwere Iyesus «Taa datsush sháán taane, tshuuts sha'itwo bí kashosh wotit shááano daatsitwe, t'alwotsnowere anaaneratse» ett boosh b́keewi."},{"book":"Yohans Dooshishiyo","chapter":"8","verse":"13","text":"Ferisawno etfwots «Nee n took jangoshe n gawiriye, n gawonwere arikaliye» boet."},{"book":"Yohans Dooshishiyo","chapter":"8","verse":"14","text":"Iyesuswere hank'o ett boosh bíaaniy, «Dab taa t took jangosha tkeewiri b́wotiyalor taa ewuke t waatsok'o, aawok timiruwok'o t dantsotse t gawts gawo arikee, itmó aawoke t waatsok'onat aawok tiamirwok'o danatste."},{"book":"Yohans Dooshishiyo","chapter":"8","verse":"15","text":"It ash etok'one it angshiri, taamó konatsor angshratse."},{"book":"Yohans Dooshishiyo","chapter":"8","verse":"16","text":"Dab tiangshiyalor taan woshtso niho taanton b́ wottsotsnat taa tial tiangshrawotse tiangsho arikee,"},{"book":"Yohans Dooshishiyo","chapter":"8","verse":"17","text":"Git ashuwots gawuts gawo arik b́ wottsok'o it nemotse guut'ere."},{"book":"Yohans Dooshishiyo","chapter":"8","verse":"18","text":"Mansh taa tjangosh gawituwe, taan woshts Nihonuwere t jangosh gawituwe.»"},{"book":"Yohans Dooshishiyo","chapter":"8","verse":"19","text":"Manoor bo «N nih ewuke b́fa'oni?» ett bo aati. Iyesuswere «Taan wotowa t nihi wotowa danatste, taan it danink'e t nihino danank'te b́teshi» ett boosh bíaani."},{"book":"Yohans Dooshishiyo","chapter":"8","verse":"20","text":"Iyesus keewan b́ keewu Ik' mootse giz dek'eyiru sat'ni ganoke bedek't b́ daniyora. B́wotiyalor b́ gizewo b́ borafa'otse konuwor bín deshatse."},{"book":"Yohans Dooshishiyo","chapter":"8","verse":"21","text":"Anyinuwere Iyesus hank'o boosh bíet, «Taawere ametuwe, itwere taan geyitute, ernmó it morrontona it k'iriti bako taa tiamiruwok it wosh falratste.»"},{"book":"Yohans Dooshishiyo","chapter":"8","verse":"22","text":"Ayhudi naashuwotswere « ‹Taa tiametwok it woo falratste› bíetir b́ tooko úd'ishek'una?» boats atsewo boeti."},{"book":"Yohans Dooshishiyo","chapter":"8","verse":"23","text":"Manats dabt Iyesus hank'o boosh bíet, «It daashik itne, taa dambik taane, it datsanatsik itne taamó datsanatsik taanaliye,"},{"book":"Yohans Dooshishiyo","chapter":"8","verse":"24","text":"Taa Bín twottsok'o amano it k'azal it morronton it k'iritwotse it morrontoniye it k'iriti tietiye manshe.»"},{"book":"Yohans Dooshishiyo","chapter":"8","verse":"25","text":"Bowere «Nee konene?» boet."},{"book":"Yohans Dooshishiyo","chapter":"8","verse":"26","text":"It jangosh t keewitwonat tiangshitwo ay keewo detsfe, s'uznmó taan woshtso ari keewetske, taawor datsush t keewitwo bíyoke t shishtsoniye.»"},{"book":"Yohans Dooshishiyo","chapter":"8","verse":"27","text":"Bí niho jango b́ keewtsok'o boosh galeratse b́ tesh."},{"book":"Yohans Dooshishiyo","chapter":"8","verse":"28","text":"Mannsh Iyesus boosh hank'o bíeti, «Ash na'o dambaan tuuzde'er it jitor taa bín t wottsok'o danetute, mank'o niho taash b́danitso t keewirwok'oni bako tialmec'ron eegor t k'alrawok'o manoor t'iwintsitute."},{"book":"Yohans Dooshishiyo","chapter":"8","verse":"29","text":"Taan woshtso taantoniye, aaw aawon t k'aliruwo bín geneushit keew b́wottsotse ti'ali k'azk'reratsee.»"},{"book":"Yohans Dooshishiyo","chapter":"8","verse":"30","text":"Iyesus man b́keeutsok'on ay ashuwots bín boamani."},{"book":"Yohans Dooshishiyo","chapter":"8","verse":"31","text":"Iyesus bín amants ayhudiwotssh hankowa bíet, «It t aap'o korede bín it beyal arikon t danifuwotsi wotitute,"},{"book":"Yohans Dooshishiyo","chapter":"8","verse":"32","text":"Aronowere danetute, aronuwere iti s'ayino kishitwe.»"},{"book":"Yohans Dooshishiyo","chapter":"8","verse":"33","text":"Boomó «Noo Abraham naar noone, b́ jamon konshor guuts wot danaknone, eshe nee ‹Nas'o keshetute› noosh nietir aawuk'oneya?» bo et."},{"book":"Yohans Dooshishiyo","chapter":"8","verse":"34","text":"Iyesuswere hank'o ett boosh bíaaniy, «Arikon arikoniye itsh tietiri, morr finiru jamo morri guutse,"},{"book":"Yohans Dooshishiyo","chapter":"8","verse":"35","text":"Guutso jam aawosh mootse beerake, na'onmó jam aawosh mootse b́befoni."},{"book":"Yohans Dooshishiyo","chapter":"8","verse":"36","text":"Mansh naayo nas'o iti b́ kishyal arikon nas'o wotitute."},{"book":"Yohans Dooshishiyo","chapter":"8","verse":"37","text":"Abraham naar it wottsok'o taa danfee, ernmó t keewo it de'awotse taan úd'osh it geyiri."},{"book":"Yohans Dooshishiyo","chapter":"8","verse":"38","text":"Taa t nihoke t bek'tsoniye tkeewiri, itmó it nihoke it shishtsoniye it k'aliri.»"},{"book":"Yohans Dooshishiyo","chapter":"8","verse":"39","text":"Bowere «Nonih Abrahamiye» ett boaaniy. Iyesuswere boosh hank'o bíeti, «Abraham nana'uwotsi it wotink'ere Abraham finoniye it finyank'oni,"},{"book":"Yohans Dooshishiyo","chapter":"8","verse":"40","text":"Taaamó Ik'oke t shishts arikoniye itsh tkeewi, itmó taan úd'oshe it geyiri, Abraham mank'o k'alratse."},{"book":"Yohans Dooshishiyo","chapter":"8","verse":"41","text":"Eshe it itfiniriye it nih finoniye.» Bowere «Widon shuwets dik'al noanaliye, ik nihe nodetsi bíwere Ik'oniye» bo et."},{"book":"Yohans Dooshishiyo","chapter":"8","verse":"42","text":"Iyesuswere hank'o boosh bíeti, «Ik'o it nihi b́wotink'ermó taan shunank'te b́ teshi, taa hanok t weyiye Ik'okne, taan woshtso bína bako taa ttookon waratse."},{"book":"Yohans Dooshishiyo","chapter":"8","verse":"43","text":"Eegoshe t keewo itsh gaalo bk'azi? T aap' shisho it maawutsoshe."},{"book":"Yohans Dooshishiyo","chapter":"8","verse":"44","text":"It itnih Diyablos nana'uwots itne, it it shuniye it nih teuniruwo k'aloshe, bi shintson dek't b́tuutso kash úd'ke, arikeewo bíyoke bíaaltsotse arikeewonton b́ jamon gonkeyo deshatse, bí kootetskonat koot jami nih b́wottsotse koto b́keewor b́ tookotse kishdek'tni b́keewiri."},{"book":"Yohans Dooshishiyo","chapter":"8","verse":"45","text":"Taayere ariko tkeewirwosh taan amaneratste,"},{"book":"Yohans Dooshishiyo","chapter":"8","verse":"46","text":"Aab ititse ‹Morretsk neene› etetuwo kone? Arika t keewiri wotiyal bere, eegoshe taan amano it k'azi?"},{"book":"Yohans Dooshishiyo","chapter":"8","verse":"47","text":"Ik'okik wottso Ik'i aap'e b́ shishfoni, eshe it Ik'i aap'o shisho it k'azir Ik'okik woto it k'aztsoshe.»"},{"book":"Yohans Dooshishiyo","chapter":"8","verse":"48","text":"Ayhudiwots, «Neehe Samrawinene, Fo'erawoniye niatse fa'ee no ettso ar woteratsáá?» boeti."},{"book":"Yohans Dooshishiyo","chapter":"8","verse":"49","text":"Iyesuswere hank'o et boosh bianiy, «Taa fo'erawo tiatse aaliye, ernmó t nihiye tmangiyiri, itmó taana it ketiyri."},{"book":"Yohans Dooshishiyo","chapter":"8","verse":"50","text":"Wotowa bako taa t took mango geeratse, t mangi jangosh moshetwonat taash angishitwo k'osho fa'ee."},{"book":"Yohans Dooshishiyo","chapter":"8","verse":"51","text":"Arikon arikone itsh tietiriye, ti aap'o kor dek'etwoniye b́ jamon k'irratse.»"},{"book":"Yohans Dooshishiyo","chapter":"8","verse":"52","text":"Ayhudiwots hank'owa bísh boet, «Fo'erawo niatse b́beyiruwok'o and danrone, dab́ Abrahmwor k'irre, nebiyiwotswere k'irrne, nemon ‹T aap'o kordek'etwo b́jamon k'irratse› etfne,"},{"book":"Yohans Dooshishiyo","chapter":"8","verse":"53","text":"Eshe nee no nih k'irtso Abrahamiyere bogfiya? nebiyiwots k'irrno, eshe nee n tooko koni woshishe?»"},{"book":"Yohans Dooshishiyo","chapter":"8","verse":"54","text":"Iyesus hank'o ett bíaaniy, «Taa t tooko t mangiyal t mango k'auntso deshatse taan mangiyituwo t nihiye, bíwere ‹No Ik'oniye› it etirwoni."},{"book":"Yohans Dooshishiyo","chapter":"8","verse":"55","text":"B́ wotiyalor it bín danatste, taamo bín danfee, taa bín danatse tietalmó itkok'o kootetsoniye twoti, taamo bín danfee, b́ aap'onowere kordek'etuwe."},{"book":"Yohans Dooshishiyo","chapter":"8","verse":"56","text":"It nih Abraham ti aawo b́ bek'etwosh gene'owere, bek'tnwere gene'uwere.»"},{"book":"Yohans Dooshishiyo","chapter":"8","verse":"57","text":"Manoor ayhudiwots, «Nee dab balk'ats nato woterafa'ane, eshe aawk'oneya Abrahami bek're nietiri?» bo eti."},{"book":"Yohans Dooshishiyo","chapter":"8","verse":"58","text":"Iyesuswere, «Arikon ariko itsh tietiriye, Abrahamiyere shin fa'e.» bíet."},{"book":"Yohans Dooshishiyo","chapter":"8","verse":"59","text":"Mansh ayhudiwots bin togosh shútso k'aa'u bodek'i, Iyesusmó bo aawatse ashwutsat Ik' mootse kesht biam."}]}