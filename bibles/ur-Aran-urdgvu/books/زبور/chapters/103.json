{"data":[{"book":"زبور","chapter":"103","verse":"1","text":"داؤد کا زبور۔"},{"book":"زبور","chapter":"103","verse":"2","text":"اے میری جان، رب کی ستائش کر اور جو کچھ اُس نے تیرے لئے کیا ہے اُسے بھول نہ جا۔"},{"book":"زبور","chapter":"103","verse":"3","text":"کیونکہ وہ تیرے تمام گناہوں کو معاف کرتا، تجھے تمام بیماریوں سے شفا دیتا ہے۔"},{"book":"زبور","chapter":"103","verse":"4","text":"وہ عوضانہ دے کر تیری جان کو موت کے گڑھے سے چھڑا لیتا، تیرے سر کو اپنی شفقت اور رحمت کے تاج سے آراستہ کرتا ہے۔"},{"book":"زبور","chapter":"103","verse":"5","text":"وہ تیری زندگی کو اچھی چیزوں سے سیر کرتا ہے، اور تُو دوبارہ جوان ہو کر عقاب کی سی تقویت پاتا ہے۔"},{"book":"زبور","chapter":"103","verse":"6","text":"رب تمام مظلوموں کے لئے راستی اور انصاف قائم کرتا ہے۔"},{"book":"زبور","chapter":"103","verse":"7","text":"اُس نے اپنی راہیں موسیٰ پر اور اپنے عظیم کام اسرائیلیوں پر ظاہر کئے۔"},{"book":"زبور","chapter":"103","verse":"8","text":"رب رحیم اور مہربان ہے، وہ تحمل اور شفقت سے بھرپور ہے۔"},{"book":"زبور","chapter":"103","verse":"9","text":"نہ وہ ہمیشہ ڈانٹتا رہے گا، نہ ابد تک ناراض رہے گا۔"},{"book":"زبور","chapter":"103","verse":"10","text":"نہ وہ ہماری خطاؤں کے مطابق سزا دیتا، نہ ہمارے گناہوں کا مناسب اجر دیتا ہے۔"},{"book":"زبور","chapter":"103","verse":"11","text":"کیونکہ جتنا بلند آسمان ہے، اُتنی ہی عظیم اُس کی شفقت اُن پر ہے جو اُس کا خوف مانتے ہیں۔"},{"book":"زبور","chapter":"103","verse":"12","text":"جتنی دُور مشرق مغرب سے ہے اُتنا ہی اُس نے ہمارے قصور ہم سے دُور کر دیئے ہیں۔"},{"book":"زبور","chapter":"103","verse":"13","text":"جس طرح باپ اپنے بچوں پر ترس کھاتا ہے اُسی طرح رب اُن پر ترس کھاتا ہے جو اُس کا خوف مانتے ہیں۔"},{"book":"زبور","chapter":"103","verse":"14","text":"کیونکہ وہ ہماری ساخت جانتا ہے، اُسے یاد ہے کہ ہم خاک ہی ہیں۔"},{"book":"زبور","chapter":"103","verse":"15","text":"انسان کے دن گھاس کی مانند ہیں، اور وہ جنگلی پھول کی طرح ہی پھلتا پھولتا ہے۔"},{"book":"زبور","chapter":"103","verse":"16","text":"جب اُس پر سے ہَوا گزرے تو وہ نہیں رہتا، اور اُس کے نام و نشان کا بھی پتا نہیں چلتا۔"},{"book":"زبور","chapter":"103","verse":"17","text":"لیکن جو رب کا خوف مانیں اُن پر وہ ہمیشہ تک مہربانی کرے گا، وہ اپنی راستی اُن کے پوتوں اور نواسوں پر بھی ظاہر کرے گا۔"},{"book":"زبور","chapter":"103","verse":"18","text":"شرط یہ ہے کہ وہ اُس کے عہد کے مطابق زندگی گزاریں اور دھیان سے اُس کے احکام پر عمل کریں۔"},{"book":"زبور","chapter":"103","verse":"19","text":"رب نے آسمان پر اپنا تخت قائم کیا ہے، اور اُس کی بادشاہی سب پر حکومت کرتی ہے۔"},{"book":"زبور","chapter":"103","verse":"20","text":"اے رب کے فرشتو، اُس کے طاقت ور سورماؤ، جو اُس کے فرمان پورے کرتے ہو تاکہ اُس کا کلام مانا جائے، رب کی ستائش کرو!"},{"book":"زبور","chapter":"103","verse":"21","text":"اے تمام لشکرو، تم سب جو اُس کے خادم ہو اور اُس کی مرضی پوری کرتے ہو، رب کی ستائش کرو!"},{"book":"زبور","chapter":"103","verse":"22","text":"تم سب جنہیں اُس نے بنایا، رب کی ستائش کرو! اُس کی سلطنت کی ہر جگہ پر اُس کی تمجید کرو۔ اے میری جان، رب کی ستائش کر!"}]}