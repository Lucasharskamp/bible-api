{"data":[{"book":"जकर्याह","chapter":"8","verse":"1","text":"फिर सेनाओं के यहोवा का यह वचन मेरे पास पहुँचा,"},{"book":"जकर्याह","chapter":"8","verse":"2","text":"“सेनाओं का यहोवा यह कहता है: सिय्योन के लिये मुझे बड़ी जलन हुई वरन् बहुत ही जलजलाहट मुझ में उत्पन्न हुई है।"},{"book":"जकर्याह","chapter":"8","verse":"3","text":"यहोवा यह कहता है: मैं सिय्योन में लौट आया हूँ, और यरूशलेम के बीच में वास किए रहूँगा, और यरूशलेम सच्चाई का नगर कहलाएगा, और सेनाओं के यहोवा का पर्वत, पवित्र पर्वत कहलाएगा।"},{"book":"जकर्याह","chapter":"8","verse":"4","text":"सेनाओं का यहोवा यह कहता है, यरूशलेम के चौकों में फिर बूढ़े और बूढ़ियाँ बहुत आयु की होने के कारण, अपने-अपने हाथ में लाठी लिए हुए बैठा करेंगी।"},{"book":"जकर्याह","chapter":"8","verse":"5","text":"और नगर के चौक खेलनेवाले लड़कों और लड़कियों से भरे रहेंगे।"},{"book":"जकर्याह","chapter":"8","verse":"6","text":"सेनाओं का यहोवा यह कहता है: चाहे उन दिनों में यह बात इन बचे हुओं की दृष्टि में अनोखी ठहरे, परन्तु क्या मेरी दृष्टि में भी यह अनोखी ठहरेगी, सेनाओं के यहोवा की यही वाणी है? (भज. 118:23)"},{"book":"जकर्याह","chapter":"8","verse":"7","text":"सेनाओं का यहोवा यह कहता है, देखो, मैं अपनी प्रजा का उद्धार करके उसे पूरब से और पश्चिम से ले आऊँगा8:7 मैं अपनी प्रजा का उद्धार करके उसे पूरब से और पश्चिम से ले आऊँगा: अर्थात् सम्पूर्ण पृथ्वी पर से, क्योंकि इस्राएल सम्पूर्ण विश्व में फैला हुआ था। ;"},{"book":"जकर्याह","chapter":"8","verse":"8","text":"और मैं उन्हें ले आकर यरूशलेम के बीच में बसाऊँगा; और वे मेरी प्रजा ठहरेंगे और मैं उनका परमेश्वर ठहरूँगा, यह तो सच्चाई और धार्मिकता के साथ होगा।”"},{"book":"जकर्याह","chapter":"8","verse":"9","text":"सेनाओं का यहोवा यह कहता है, “तुम इन दिनों में ये वचन उन भविष्यद्वक्ताओं के मुख से सुनते हो जो सेनाओं के यहोवा के भवन की नींव डालने के समय अर्थात् मन्दिर के बनने के समय में थे।"},{"book":"जकर्याह","chapter":"8","verse":"10","text":"उन दिनों के पहले, न तो मनुष्य की मजदूरी मिलती थी और न पशु का भाड़ा, वरन् सतानेवालों के कारण न तो आनेवाले को चैन मिलता था और न जानेवाले को; क्योंकि मैं सब मनुष्यों से एक दूसरे पर चढ़ाई कराता था।"},{"book":"जकर्याह","chapter":"8","verse":"11","text":"परन्तु अब मैं इस प्रजा के बचे हुओं से ऐसा बर्ताव न करूँगा जैसा कि पिछले दिनों में करता था, सेनाओं के यहोवा की यही वाणी है।"},{"book":"जकर्याह","chapter":"8","verse":"12","text":"क्योंकि अब शान्ति के समय की उपज अर्थात् दाखलता फला करेगी, पृथ्वी अपनी उपज उपजाया करेगी, और आकाश से ओस गिरा करेगी; क्योंकि मैं अपनी इस प्रजा के बचे हुओं को इन सब का अधिकारी कर दूँगा।"},{"book":"जकर्याह","chapter":"8","verse":"13","text":"हे यहूदा के घराने, और इस्राएल के घराने, जिस प्रकार तुम अन्यजातियों के बीच श्राप के कारण थे उसी प्रकार मैं तुम्हारा उद्धार करूँगा, और तुम आशीष के कारण होगे8:13 तुम आशीष के कारण होगे: यह अब्राहम को दी गई मूल प्रतिज्ञा का नवीकरण एवं निवेश है।। इसलिए तुम मत डरो, और न तुम्हारे हाथ ढीले पड़ने पाएँ।”"},{"book":"जकर्याह","chapter":"8","verse":"14","text":"क्योंकि सेनाओं का यहोवा यह कहता है: “जिस प्रकार जब तुम्हारे पुरखा मुझे क्रोध दिलाते थे, तब मैंने उनकी हानि करने की ठान ली थी और फिर न पछताया,"},{"book":"जकर्याह","chapter":"8","verse":"15","text":"उसी प्रकार मैंने इन दिनों में यरूशलेम की और यहूदा के घराने की भलाई करने की ठान ली है; इसलिए तुम मत डरो।"},{"book":"जकर्याह","chapter":"8","verse":"16","text":"जो-जो काम तुम्हें करना चाहिये, वे ये हैं: एक दूसरे के साथ सत्य बोला करना, अपनी कचहरियों में सच्चाई का और मेल मिलाप की नीति का न्याय करना, (इफि. 4:25)"},{"book":"जकर्याह","chapter":"8","verse":"17","text":"और अपने-अपने मन में एक दूसरे की हानि की कल्पना न करना, और झूठी शपथ से प्रीति न रखना, क्योंकि इन सब कामों से मैं घृणा करता हूँ, यहोवा की यही वाणी है।”"},{"book":"जकर्याह","chapter":"8","verse":"18","text":"फिर सेनाओं के यहोवा का यह वचन मेरे पास पहुँचा,"},{"book":"जकर्याह","chapter":"8","verse":"19","text":"“सेनाओं का यहोवा यह कहता है: चौथे, पाँचवें, सातवें और दसवें महीने में जो-जो उपवास के दिन होते हैं, वे यहूदा के घराने के लिये हर्ष और आनन्द और उत्सव के पर्वों के दिन हो जाएँगे; इसलिए अब तुम सच्चाई और मेल मिलाप से प्रीति रखो।"},{"book":"जकर्याह","chapter":"8","verse":"20","text":"“सेनाओं का यहोवा यह कहता है: ऐसा समय आनेवाला है कि देश-देश के लोग और बहुत नगरों के रहनेवाले आएँगे।"},{"book":"जकर्याह","chapter":"8","verse":"21","text":"और एक नगर के रहनेवाले दूसरे नगर के रहनेवालों के पास जाकर कहेंगे, ‘यहोवा से विनती करने और सेनाओं के यहोवा को ढूँढ़ने के लिये चलो; मैं भी चलूँगा।’"},{"book":"जकर्याह","chapter":"8","verse":"22","text":"बहुत से देशों के वरन् सामर्थी जातियों के लोग यरूशलेम में सेनाओं के यहोवा को ढूँढ़ने और यहोवा से विनती करने के लिये आएँगे।"},{"book":"जकर्याह","chapter":"8","verse":"23","text":"सेनाओं का यहोवा यह कहता है: उन दिनों में भाँति-भाँति की भाषा बोलनेवाली सब जातियों में से दस मनुष्य, एक यहूदी पुरुष के वस्त्र की छोर को यह कहकर पकड़ लेंगे, ‘हम तुम्हारे संग चलेंगे, क्योंकि हमने सुना है कि परमेश्वर तुम्हारे साथ है।’”"}]}