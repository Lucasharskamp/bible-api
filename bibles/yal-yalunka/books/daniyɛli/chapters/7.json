{"data":[{"book":"Daniyɛli","chapter":"7","verse":"1","text":"Belisasari a mangayaan ɲɛɛ singena Babilɔn yi, Daniyɛli yi xiye sa, a fe toon ti a xaxinli, a yi a saden ma waxatin de. Na xanbi ra, a yi xiyen nun a fe xɔnne sɛbɛ."},{"book":"Daniyɛli","chapter":"7","verse":"2","text":"Daniyɛli yi a fala, a naxa, “N na a to nɛn n ma kɔɛ ra tooni, foyene sa kelima kuyen tongon naaninne yi, e e radin fɔxɔ ige gbeen xun ma.”"},{"book":"Daniyɛli","chapter":"7","verse":"3","text":"“Sube magaxuxi naanin yi mini fɔxɔ igeni, e sese keden mi yi a ra."},{"book":"Daniyɛli","chapter":"7","verse":"4","text":"A singe ra xiin yi luxi alo yatana, a gubugubune alo singbin. N yi a matoma, e a gubugubune ba a ma, e a rakeli, e a ti a sanne xunna alo adama. Muxun sɔndɔmɛn yi so a yii.”"},{"book":"Daniyɛli","chapter":"7","verse":"5","text":"“Sube firinden luxi alo kanko belebelena. A saxi a fɔxɔ kedenna ma. Ɲɛnsɛn xɔri saxan yi a dɛ, a e xinma. E yi a fala a xa, e naxa, ‘Keli, i xɔɔyi se gbeen don.’ ”"},{"book":"Daniyɛli","chapter":"7","verse":"6","text":"“Na xanbi, n yi a matoma, n yi gbɛtɛ to alo tagi suxu ɲari. Xɔli gubugubu naaninna a fari, a xunna fan naanin. Nɔɔn yi so a yii."},{"book":"Daniyɛli","chapter":"7","verse":"7","text":"Na xanbi ra, n yi a matoma n ma kɔɛ ra tooni, n yi suben naaninden to naxan mamirin, a magaxu e nun a maxɔdɔxɔ han a dangu ayi. Wure ɲin belebelene yi a dɛ ra, a yi a se suxine donma, a yi e laxunma, a dɔnxɛne bira a sanne bun. A tan nun sube fɔlɔne sese keden mi yi a ra, feri fu nan yi a ma."},{"book":"Daniyɛli","chapter":"7","verse":"8","text":"N yi n mirima a fenne ma waxatin naxan yi, n yi a to, a feri xuridina nde yi mini e tagi, a feri fɔlɔyixi saxanne yi tala a yɛɛ ra. Awa, yɛɛ firin yi na fenna ma alo adaman yɛɛna e nun dɛna naxan yi falan tima dɛ ɲaxun na.”"},{"book":"Daniyɛli","chapter":"7","verse":"9","text":"N yi lu a matoɛ,"},{"book":"Daniyɛli","chapter":"7","verse":"10","text":"Baan yi minima a yɛtagi"},{"book":"Daniyɛli","chapter":"7","verse":"11","text":"N yi lu a matoɛ:"},{"book":"Daniyɛli","chapter":"7","verse":"12","text":"“Suben bonne fangan yi ba e yi,"},{"book":"Daniyɛli","chapter":"7","verse":"13","text":"N yi a matoma n ma kɔɛ ra tooni,"},{"book":"Daniyɛli","chapter":"7","verse":"14","text":"Sɛnbɛn nun xunnayerenna nun mangayaan yi so a yii,"},{"book":"Daniyɛli","chapter":"7","verse":"15","text":"“N tan Daniyɛli, n xaxinla yi ɲaxamin n kui, n ma fe toone yi n kuisan."},{"book":"Daniyɛli","chapter":"7","verse":"16","text":"N yi n maso na muxuna nde ra, n yi a maxɔdin feni ito xunna yɛtɛɛn na."},{"book":"Daniyɛli","chapter":"7","verse":"17","text":"A yi a bunna fala n xa, a naxa, ‘Sube magaxuxi naaninni itoe mangaya naaninna nan mayitaxi naxanye kelima dunuɲa yi."},{"book":"Daniyɛli","chapter":"7","verse":"18","text":"Koni Ala Matexina muxu sariɲanxine mangayaan sɔtɔma nɛn, mangayaan yi lu e yii habadan, han habadanne habadanna.’ ”"},{"book":"Daniyɛli","chapter":"7","verse":"19","text":"“Na xanbi, n yi wama fixɛn sɔtɔ feni sube naanindena fe yi naxan nun suben bonne keden mi yi a ra, naxan yi magaxu, wure ɲinne yi naxan dɛ ra. A san xanle luxi alo sulana, a yi a se suxine donma, a e laxun a a dɔnxɛne mabodon."},{"book":"Daniyɛli","chapter":"7","verse":"20","text":"N mɔn yi wama feri fune fe kolon feni, e nun fenna naxan mini, a yi saxan nabira e yɛ, na fenna naxan yɛɛ firin yi a ma e nun naxan dɛ yi yɛtɛ yigbo falane tima, a mɔn yi ligaxi alo a gbo bonne birin xa.”"},{"book":"Daniyɛli","chapter":"7","verse":"21","text":"“N yi a matoma, a yi muxu sariɲanxine yɛngɛma, a nɔ dɛɛn sɔtɔ e ma."},{"book":"Daniyɛli","chapter":"7","verse":"22","text":"Han Habadan Siin Kanna yi fa, a xa yoon fi Ala Matexina muxu sariɲanxine ma. Waxatin yi a li, muxu sariɲanxine yi mangayaan sɔtɔ.”"},{"book":"Daniyɛli","chapter":"7","verse":"23","text":"“A yi falan ti n xa, a naxa, ‘Sube naanindena, mangayana nde nan na ra naxan taranma dunuɲa yi, naxan nun mangayaan bodene keden mi a ra. A bɔxɔna ngaan sɔtɔma nɛn, a a yibodon, a a lunburunɲɛ ayi.’"},{"book":"Daniyɛli","chapter":"7","verse":"24","text":"Feri fune findixi manga fuun nan na naxanye kelima yamanani ito ma. Nde gbɛtɛ kelima nɛn e tan xanbi ra, e nun a fɔlɔne keden mi a ra, a manga saxan nagodoma nɛn."},{"book":"Daniyɛli","chapter":"7","verse":"25","text":"A fala ɲaxine tima nɛn Ala Matexin ma, a yi muxu sariɲanxine kasari, a wama nɛn a xa waxatine nun sariyan masara. Muxu sariɲanxine yi lu a bun ma waxati saxan nun a tagi bun ma."},{"book":"Daniyɛli","chapter":"7","verse":"26","text":"Na xanbi ra, kitin fama nɛn, e nɔɔn bama a yii nɛn, e a kala, e a raxɔri habadan."},{"book":"Daniyɛli","chapter":"7","verse":"27","text":"Mangayaan nun nɔɔn nun gboon naxan yamana makuyene yi, ne soma nɛn Ala Matexina yama sariɲanxin yii. A mangayana, habadan mangayaan na a ra, nɔ kanna ngaana a batuma nɛn, e a yamarine suxu.”"},{"book":"Daniyɛli","chapter":"7","verse":"28","text":"“Bataxin danna ni ito ra. N tan Daniyɛli, n kuisan nɛn n ma miriyane ra, n yɛtagin yi maxɛtɛ. N yi falani itoe ramara n bɔɲɛni.”"}]}