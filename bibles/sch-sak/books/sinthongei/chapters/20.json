{"data":[{"book":"Sinthongei","chapter":"20","verse":"1","text":"Ruhu lumpa hah ahek suole Paul'n iempungei a koibûma, a mohôkna chongin a mâk ngeia. Hanchu a jôka Macedonia rama a se zoia."},{"book":"Sinthongei","chapter":"20","verse":"2","text":"Mingei mohôkna chong tamtak misîrin ha ram hah a sir suoa, Achaia ram a tung zoia."},{"book":"Sinthongei","chapter":"20","verse":"3","text":"Mahan than thum aom suole Syria ram tieng se rangin ânthoka; hannirese, Judangei an lei muruong chien ti a riet sikin Macedonia tieng kîr nôk rang a bôka."},{"book":"Sinthongei","chapter":"20","verse":"4","text":"Pyrrhus nâipasal Sopater Beroea mingei, Aristarchus le Secundus, Thessalonika mingei, Gaius, Derbe, mingei, Timothy ngei, Tichicus le Trophimus Asia rama mingei an se sa."},{"book":"Sinthongei","chapter":"20","verse":"5","text":"Ha ngei hah moton aninsa. Troasa min lei ngâka."},{"book":"Sinthongei","chapter":"20","verse":"6","text":"Keini chu cholboivâipôl ruolhoi chumin Philipi renga rukuongin kin jôka. Sûn rangnga suole Troasa an kôm kin tunga, mahan sûn sari kin châma."},{"book":"Sinthongei","chapter":"20","verse":"7","text":"Sûnrukni kholoiin vâipôl khoi rangin kin intûpa, Paul'n anangtûka se rang a bôk sikin jânchim tena thurchi a misîr jêta."},{"book":"Sinthongei","chapter":"20","verse":"8","text":"Kin intûpna khâltan chunginchuon han châti tamtak mochok ania."},{"book":"Sinthongei","chapter":"20","verse":"9","text":"Hanchu ruotharte inkhat a riming Eutychus, kotvênga ân sunga inngûi a lênsua Paul thurchi misîr hah asôt rai sikin a lei inphara; in chunginchuon inthumna renga a juong tâka. An juong rût tena chu a lei thi zoi."},{"book":"Sinthongei","chapter":"20","verse":"10","text":"Aniatachu Paul a chuma a juon kûna a poma, “Nin mulung minjîng no roi, a la ring ke,” a tia."},{"book":"Sinthongei","chapter":"20","verse":"11","text":"Hanchu, Paul hah in chunginchuona a kal nôka, vâipôl a khoia, an sâk zoia. Asôtzan khuovâr rak dôr nisa asuok tena a chongpui ngei suole chu a se zoia."},{"book":"Sinthongei","chapter":"20","verse":"12","text":"Ruotharte hah damin a in tieng an tuonga an phûk adâiriem zoi."},{"book":"Sinthongei","chapter":"20","verse":"13","text":"Keini chu rukuongin Assos khuo panin moton kin lênsa zoi, mahan Paul min chuong rang kin bôka, ama hah kea hong rang a bôk sikin hi anga rangin mi ril sai ani."},{"book":"Sinthongei","chapter":"20","verse":"14","text":"Assosa mi hong huoma, kin min chuonga Mitylene kin tung zoi."},{"book":"Sinthongei","chapter":"20","verse":"15","text":"Ha mun renga hah rukuong nanâkin kin se nôka, anangtûka Chios kin tunga hatûk chu Samos kin tunga, anangtûk nôka Miletus kin tung zoia."},{"book":"Sinthongei","chapter":"20","verse":"16","text":"Paul'n Asia rama om sôt a nuom loi sikin Ephesus'a chu sûnapal rang a bôk piel ani. Ani thei paia anîn chu Jerusalema Pentecost ni mang rang a bôka, ânnot ani."},{"book":"Sinthongei","chapter":"20","verse":"17","text":"Miletus renga Paul'n Ephesus'a mi a tîra, koiindang ulienngei ava min koi ngeia."},{"book":"Sinthongei","chapter":"20","verse":"18","text":"A kôm an tungin chu an kôm, “Asia ram ku lût masa ni renga nin kôma ko om kâra ko omlam hah nin rieta."},{"book":"Sinthongei","chapter":"20","verse":"19","text":"Judangei min muruong sika mitrithi tâk pumin le zora intak ku chunga hong tung ngei tuongin intem takin Pumapa sin ko tho ngâi."},{"book":"Sinthongei","chapter":"20","verse":"20","text":"Nin ta ranga inlâpna rang ite thup loiin loko lâia le insûngngeia nangni ki ril ngâia, nangni ki minchu ngâi duo."},{"book":"Sinthongei","chapter":"20","verse":"21","text":"Judangei le Jentailngei khom Pathien tieng an sietnangei renga insîrin ei Pumapa Jisua Khrista an iem rang ani ti insiemna chong ke pêk ngeia."},{"book":"Sinthongei","chapter":"20","verse":"22","text":"Male atûn Ratha Inthieng chong jômin Jerusalema ke se rang ani, mahan ku chunga imo atung rang riet mu ung."},{"book":"Sinthongei","chapter":"20","verse":"23","text":"Khopuilien tina, intâng ina le bâiinkhamnân mi ngâk ti vai hi Ratha Inthiengin mi min rieta, ki riet ani."},{"book":"Sinthongei","chapter":"20","verse":"24","text":"20:24: 2 Tim 4:7 Pathien moroina Thurchi Sa misîr rang sintum Pumapa Jisua Khrista mi pêk zoina rangin chu ki ringna khom hi itên be mu-ung."},{"book":"Sinthongei","chapter":"20","verse":"25","text":"“Masikin riet roi, nin rêngin Pathien Rêngram thurchi misîra kên vâkna ngâi ngei hin atûn renga chu mi mu khâi no tu nui, ti ki riet."},{"book":"Sinthongei","chapter":"20","verse":"26","text":"Mapêna an mang nin om duoi le khom kei chu ko jôk ani ti avien hin nangni ki min riet."},{"book":"Sinthongei","chapter":"20","verse":"27","text":"Pathien neinun khîn murdi anrêngin nin lâia misîr inrîng mu ung."},{"book":"Sinthongei","chapter":"20","verse":"28","text":"Masikin Pathien koiindang, a Nâipasal thina sika ama ta ranga a sin chunga belripungei chang ungla, nangni le belripâl Ratha Inthiengin nangni a min kolna ngei satna rang zong roi."},{"book":"Sinthongei","chapter":"20","verse":"29","text":"Ku nûk le chu melang ichi om ngei nin lâia hong lût an ta, belripâl hôih noni ngei ti ki riet."},{"book":"Sinthongei","chapter":"20","verse":"30","text":"Nin pâla mi senkhat khomin iempungei an tieng an tuong theina rangin milak an ril zora la tung atih."},{"book":"Sinthongei","chapter":"20","verse":"31","text":"Hanchu sûn, jân mitrithi tâkpumin kum thum piel mitin nangni ki minchu hah riettitin sing thei roi."},{"book":"Sinthongei","chapter":"20","verse":"32","text":"“Atûn hin Pathien donsûina le moroina chonga nangni ka bânga ama han nangni a sin minlien theia, Pathien'n a mingei ta ranga a khâm satvurna hah nangni a pêk thei."},{"book":"Sinthongei","chapter":"20","verse":"33","text":"Tute sumdâr khom, rângkachak khom, sil le bom khom ôi ngâi mu-ung."},{"book":"Sinthongei","chapter":"20","verse":"34","text":"Ku kutngei lehin keima le ka champuingei anâng murdi asuo ngâi ti nangni rengin nin rieta."},{"book":"Sinthongei","chapter":"20","verse":"35","text":"Lamtina sintho ranak songin le Pumapa Jisua'n, ‘Lâk nêkin pêk râisânna aom uol’ a ti hah riettitin râtloingei ei san rang ani ti nangni ki min mu ngâi,” a tia."},{"book":"Sinthongei","chapter":"20","verse":"36","text":"Paul'n ha chong hah a ti suole chu, khûkinbilin an rêngin chubai a thopui ngeia."},{"book":"Sinthongei","chapter":"20","verse":"37","text":"He hoiin an mathân zoia, anrêngin an chapa Paul hah an kuoa an tuma."},{"book":"Sinthongei","chapter":"20","verse":"38","text":"A mêl an mu nôk khâi loi rang chong Paul'n a misîr pe ngei hah an rangâi sietna bitak ani. Masuole chu rukuong dênin an juong thak zoi."}]}