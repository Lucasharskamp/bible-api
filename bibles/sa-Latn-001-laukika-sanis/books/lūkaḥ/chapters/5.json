{"data":[{"book":"lūkaḥ","chapter":"5","verse":"1","text":"anantaraṁ yīśurēkadā ginēṣarathdasya tīra uttiṣṭhati, tadā lōkā īśvarīyakathāṁ śrōtuṁ tadupari prapatitāḥ|"},{"book":"lūkaḥ","chapter":"5","verse":"2","text":"tadānīṁ sa hdasya tīrasamīpē naudvayaṁ dadarśa kiñca matsyōpajīvinō nāvaṁ vihāya jālaṁ prakṣālayanti|"},{"book":"lūkaḥ","chapter":"5","verse":"3","text":"tatastayōrdvayō rmadhyē śimōnō nāvamāruhya tīrāt kiñciddūraṁ yātuṁ tasmin vinayaṁ kr̥tvā naukāyāmupaviśya lōkān prōpadiṣṭavān|"},{"book":"lūkaḥ","chapter":"5","verse":"4","text":"paścāt taṁ prastāvaṁ samāpya sa śimōnaṁ vyājahāra, gabhīraṁ jalaṁ gatvā matsyān dharttuṁ jālaṁ nikṣipa|"},{"book":"lūkaḥ","chapter":"5","verse":"5","text":"tataḥ śimōna babhāṣē, hē gurō yadyapi vayaṁ kr̥tsnāṁ yāminīṁ pariśramya matsyaikamapi na prāptāstathāpi bhavatō nidēśatō jālaṁ kṣipāmaḥ|"},{"book":"lūkaḥ","chapter":"5","verse":"6","text":"atha jālē kṣiptē bahumatsyapatanād ānāyaḥ pracchinnaḥ|"},{"book":"lūkaḥ","chapter":"5","verse":"7","text":"tasmād upakarttum anyanausthān saṅgina āyātum iṅgitēna samāhvayan tatasta āgatya matsyai rnaudvayaṁ prapūrayāmāsu ryai rnaudvayaṁ pramagnam|"},{"book":"lūkaḥ","chapter":"5","verse":"8","text":"tadā śimōnpitarastad vilōkya yīśōścaraṇayōḥ patitvā, hē prabhōhaṁ pāpī narō mama nikaṭād bhavān yātu, iti kathitavān|"},{"book":"lūkaḥ","chapter":"5","verse":"9","text":"yatō jālē patitānāṁ matsyānāṁ yūthāt śimōn tatsaṅginaśca camatkr̥tavantaḥ; śimōnaḥ sahakāriṇau sivadēḥ putrau yākūb yōhan cēmau tādr̥śau babhūvatuḥ|"},{"book":"lūkaḥ","chapter":"5","verse":"10","text":"tadā yīśuḥ śimōnaṁ jagāda mā bhaiṣīradyārabhya tvaṁ manuṣyadharō bhaviṣyasi|"},{"book":"lūkaḥ","chapter":"5","verse":"11","text":"anantaraṁ sarvvāsu nausu tīram ānītāsu tē sarvvān parityajya tasya paścādgāminō babhūvuḥ|"},{"book":"lūkaḥ","chapter":"5","verse":"12","text":"tataḥ paraṁ yīśau kasmiṁścit purē tiṣṭhati jana ēkaḥ sarvvāṅgakuṣṭhastaṁ vilōkya tasya samīpē nyubjaḥ patitvā savinayaṁ vaktumārēbhē, hē prabhō yadi bhavānicchati tarhi māṁ pariṣkarttuṁ śaknōti|"},{"book":"lūkaḥ","chapter":"5","verse":"13","text":"tadānīṁ sa pāṇiṁ prasāryya tadaṅgaṁ spr̥śan babhāṣē tvaṁ pariṣkriyasvēti mamēcchāsti tatastatkṣaṇaṁ sa kuṣṭhāt muktaḥ|"},{"book":"lūkaḥ","chapter":"5","verse":"14","text":"paścāt sa tamājñāpayāmāsa kathāmimāṁ kasmaicid akathayitvā yājakasya samīpañca gatvā svaṁ darśaya, lōkēbhyō nijapariṣkr̥tatvasya pramāṇadānāya mūsājñānusārēṇa dravyamutmr̥jasva ca|"},{"book":"lūkaḥ","chapter":"5","verse":"15","text":"tathāpi yīśōḥ sukhyāti rbahu vyāptumārēbhē kiñca tasya kathāṁ śrōtuṁ svīyarōgēbhyō mōktuñca lōkā ājagmuḥ|"},{"book":"lūkaḥ","chapter":"5","verse":"16","text":"atha sa prāntaraṁ gatvā prārthayāñcakrē|"},{"book":"lūkaḥ","chapter":"5","verse":"17","text":"aparañca ēkadā yīśurupadiśati, ētarhi gālīlyihūdāpradēśayōḥ sarvvanagarēbhyō yirūśālamaśca kiyantaḥ phirūśilōkā vyavasthāpakāśca samāgatya tadantikē samupaviviśuḥ, tasmin kālē lōkānāmārōgyakāraṇāt prabhōḥ prabhāvaḥ pracakāśē|"},{"book":"lūkaḥ","chapter":"5","verse":"18","text":"paścāt kiyantō lōkā ēkaṁ pakṣāghātinaṁ khaṭvāyāṁ nidhāya yīśōḥ samīpamānētuṁ sammukhē sthāpayituñca vyāpriyanta|"},{"book":"lūkaḥ","chapter":"5","verse":"19","text":"kintu bahujananivahasamvādhāt na śaknuvantō gr̥hōpari gatvā gr̥hapr̥ṣṭhaṁ khanitvā taṁ pakṣāghātinaṁ sakhaṭvaṁ gr̥hamadhyē yīśōḥ sammukhē 'varōhayāmāsuḥ|"},{"book":"lūkaḥ","chapter":"5","verse":"20","text":"tadā yīśustēṣām īdr̥śaṁ viśvāsaṁ vilōkya taṁ pakṣāghātinaṁ vyājahāra, hē mānava tava pāpamakṣamyata|"},{"book":"lūkaḥ","chapter":"5","verse":"21","text":"tasmād adhyāpakāḥ phirūśinaśca cittairitthaṁ pracintitavantaḥ, ēṣa jana īśvaraṁ nindati kōyaṁ? kēvalamīśvaraṁ vinā pāpaṁ kṣantuṁ kaḥ śaknōti?"},{"book":"lūkaḥ","chapter":"5","verse":"22","text":"tadā yīśustēṣām itthaṁ cintanaṁ viditvā tēbhyōkathayad yūyaṁ manōbhiḥ kutō vitarkayatha?"},{"book":"lūkaḥ","chapter":"5","verse":"23","text":"tava pāpakṣamā jātā yadvā tvamutthāya vraja ētayō rmadhyē kā kathā sukathyā?"},{"book":"lūkaḥ","chapter":"5","verse":"24","text":"kintu pr̥thivyāṁ pāpaṁ kṣantuṁ mānavasutasya sāmarthyamastīti yathā yūyaṁ jñātuṁ śaknutha tadarthaṁ (sa taṁ pakṣāghātinaṁ jagāda) uttiṣṭha svaśayyāṁ gr̥hītvā gr̥haṁ yāhīti tvāmādiśāmi|"},{"book":"lūkaḥ","chapter":"5","verse":"25","text":"tasmāt sa tatkṣaṇam utthāya sarvvēṣāṁ sākṣāt nijaśayanīyaṁ gr̥hītvā īśvaraṁ dhanyaṁ vadan nijanivēśanaṁ yayau|"},{"book":"lūkaḥ","chapter":"5","verse":"26","text":"tasmāt sarvvē vismaya prāptā manaḥsu bhītāśca vayamadyāsambhavakāryyāṇyadarśāma ityuktvā paramēśvaraṁ dhanyaṁ prōditāḥ|"},{"book":"lūkaḥ","chapter":"5","verse":"27","text":"tataḥ paraṁ bahirgacchan karasañcayasthānē lēvināmānaṁ karasañcāyakaṁ dr̥ṣṭvā yīśustamabhidadhē mama paścādēhi|"},{"book":"lūkaḥ","chapter":"5","verse":"28","text":"tasmāt sa tatkṣaṇāt sarvvaṁ parityajya tasya paścādiyāya|"},{"book":"lūkaḥ","chapter":"5","verse":"29","text":"anantaraṁ lēvi rnijagr̥hē tadarthaṁ mahābhōjyaṁ cakāra, tadā taiḥ sahānēkē karasañcāyinastadanyalōkāśca bhōktumupaviviśuḥ|"},{"book":"lūkaḥ","chapter":"5","verse":"30","text":"tasmāt kāraṇāt caṇḍālānāṁ pāpilōkānāñca saṅgē yūyaṁ kutō bhaṁgdhvē pivatha cēti kathāṁ kathayitvā phirūśinō'dhyāpakāśca tasya śiṣyaiḥ saha vāgyuddhaṁ karttumārēbhirē|"},{"book":"lūkaḥ","chapter":"5","verse":"31","text":"tasmād yīśustān pratyavōcad arōgalōkānāṁ cikitsakēna prayōjanaṁ nāsti kintu sarōgāṇāmēva|"},{"book":"lūkaḥ","chapter":"5","verse":"32","text":"ahaṁ dhārmmikān āhvātuṁ nāgatōsmi kintu manaḥ parāvarttayituṁ pāpina ēva|"},{"book":"lūkaḥ","chapter":"5","verse":"33","text":"tatastē prōcuḥ, yōhanaḥ phirūśināñca śiṣyā vāraṁvāram upavasanti prārthayantē ca kintu tava śiṣyāḥ kutō bhuñjatē pivanti ca?"},{"book":"lūkaḥ","chapter":"5","verse":"34","text":"tadā sa tānācakhyau varē saṅgē tiṣṭhati varasya sakhigaṇaṁ kimupavāsayituṁ śaknutha?"},{"book":"lūkaḥ","chapter":"5","verse":"35","text":"kintu yadā tēṣāṁ nikaṭād varō nēṣyatē tadā tē samupavatsyanti|"},{"book":"lūkaḥ","chapter":"5","verse":"36","text":"sōparamapi dr̥ṣṭāntaṁ kathayāmbabhūva purātanavastrē kōpi nutanavastraṁ na sīvyati yatastēna sēvanēna jīrṇavastraṁ chidyatē, nūtanapurātanavastrayō rmēlañca na bhavati|"},{"book":"lūkaḥ","chapter":"5","verse":"37","text":"purātanyāṁ kutvāṁ kōpi nutanaṁ drākṣārasaṁ na nidadhāti, yatō navīnadrākṣārasasya tējasā purātanī kutū rvidīryyatē tatō drākṣārasaḥ patati kutūśca naśyati|"},{"book":"lūkaḥ","chapter":"5","verse":"38","text":"tatō hētō rnūtanyāṁ kutvāṁ navīnadrākṣārasaḥ nidhātavyastēnōbhayasya rakṣā bhavati|"},{"book":"lūkaḥ","chapter":"5","verse":"39","text":"aparañca purātanaṁ drākṣārasaṁ pītvā kōpi nūtanaṁ na vāñchati, yataḥ sa vakti nūtanāt purātanam praśastam|"}]}