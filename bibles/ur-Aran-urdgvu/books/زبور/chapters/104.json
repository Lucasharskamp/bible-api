{"data":[{"book":"زبور","chapter":"104","verse":"1","text":"اے میری جان، رب کی ستائش کر! اے رب میرے خدا، تُو نہایت ہی عظیم ہے، تُو جاہ و جلال سے آراستہ ہے۔"},{"book":"زبور","chapter":"104","verse":"2","text":"تیری چادر نور ہے جسے تُو اوڑھے رہتا ہے۔ تُو آسمان کو خیمے کی طرح تان کر"},{"book":"زبور","chapter":"104","verse":"3","text":"اپنا بالاخانہ اُس کے پانی کے بیچ میں تعمیر کرتا ہے۔ بادل تیرا رتھ ہے، اور تُو ہَوا کے پَروں پر سوار ہوتا ہے۔"},{"book":"زبور","chapter":"104","verse":"4","text":"تُو ہَواؤں کو اپنے قاصد اور آگ کے شعلوں کو اپنے خادم بنا دیتا ہے۔"},{"book":"زبور","chapter":"104","verse":"5","text":"تُو نے زمین کو مضبوط بنیاد پر رکھا تاکہ وہ کبھی نہ ڈگمگائے۔"},{"book":"زبور","chapter":"104","verse":"6","text":"سیلاب نے اُسے لباس کی طرح ڈھانپ دیا، اور پانی پہاڑوں کے اوپر ہی کھڑا ہوا۔"},{"book":"زبور","chapter":"104","verse":"7","text":"لیکن تیرے ڈانٹنے پر پانی فرار ہوا، تیری گرجتی آواز سن کر وہ ایک دم بھاگ گیا۔"},{"book":"زبور","chapter":"104","verse":"8","text":"تب پہاڑ اونچے ہوئے اور وادیاں اُن جگہوں پر اُتر آئیں جو تُو نے اُن کے لئے مقرر کی تھیں۔"},{"book":"زبور","chapter":"104","verse":"9","text":"تُو نے ایک حد باندھی جس سے پانی بڑھ نہیں سکتا۔ آئندہ وہ کبھی پوری زمین کو نہیں ڈھانکنے کا۔"},{"book":"زبور","chapter":"104","verse":"10","text":"تُو وادیوں میں چشمے پھوٹنے دیتا ہے، اور وہ پہاڑوں میں سے بہہ نکلتے ہیں۔"},{"book":"زبور","chapter":"104","verse":"11","text":"بہتے بہتے وہ کھلے میدان کے تمام جانوروں کو پانی پلاتے ہیں۔ جنگلی گدھے آ کر اپنی پیاس بجھاتے ہیں۔"},{"book":"زبور","chapter":"104","verse":"12","text":"پرندے اُن کے کناروں پر بسیرا کرتے، اور اُن کی چہچہاتی آوازیں گھنے بیل بوٹوں میں سے سنائی دیتی ہیں۔"},{"book":"زبور","chapter":"104","verse":"13","text":"تُو اپنے بالاخانے سے پہاڑوں کو تر کرتا ہے، اور زمین تیرے ہاتھ سے سیر ہو کر ہر طرح کا پھل لاتی ہے۔"},{"book":"زبور","chapter":"104","verse":"14","text":"تُو جانوروں کے لئے گھاس پھوٹنے اور انسان کے لئے پودے اُگنے دیتا ہے تاکہ وہ زمین کی کاشت کاری کر کے روٹی حاصل کرے۔"},{"book":"زبور","chapter":"104","verse":"15","text":"تیری مَے انسان کا دل خوش کرتی، تیرا تیل اُس کا چہرہ روشن کر دیتا، تیری روٹی اُس کا دل مضبوط کرتی ہے۔"},{"book":"زبور","chapter":"104","verse":"16","text":"رب کے درخت یعنی لبنان میں اُس کے لگائے ہوئے دیودار کے درخت سیراب رہتے ہیں۔"},{"book":"زبور","chapter":"104","verse":"17","text":"پرندے اُن میں اپنے گھونسلے بنا لیتے ہیں، اور لق لق جونیپر کے درخت میں اپنا آشیانہ۔"},{"book":"زبور","chapter":"104","verse":"18","text":"پہاڑوں کی بلندیوں پر پہاڑی بکروں کا راج ہے، چٹانوں میں بِجُو پناہ لیتے ہیں۔"},{"book":"زبور","chapter":"104","verse":"19","text":"تُو نے سال کو مہینوں میں تقسیم کرنے کے لئے چاند بنایا، اور سورج کو غروب ہونے کے اوقات معلوم ہیں۔"},{"book":"زبور","chapter":"104","verse":"20","text":"تُو اندھیرا پھیلنے دیتا ہے تو دن ڈھل جاتا ہے اور جنگلی جانور حرکت میں آ جاتے ہیں۔"},{"book":"زبور","chapter":"104","verse":"21","text":"جوان شیرببر دہاڑ کر شکار کے پیچھے پڑ جاتے اور اللہ سے اپنی خوراک کا مطالبہ کرتے ہیں۔"},{"book":"زبور","chapter":"104","verse":"22","text":"پھر سورج طلوع ہونے لگتا ہے، اور وہ کھسک کر اپنے بھٹوں میں چھپ جاتے ہیں۔"},{"book":"زبور","chapter":"104","verse":"23","text":"اُس وقت انسان گھر سے نکل کر اپنے کام میں لگ جاتا اور شام تک مصروف رہتا ہے۔"},{"book":"زبور","chapter":"104","verse":"24","text":"اے رب، تیرے اَن گنت کام کتنے عظیم ہیں! تُو نے ہر ایک کو حکمت سے بنایا، اور زمین تیری مخلوقات سے بھری پڑی ہے۔"},{"book":"زبور","chapter":"104","verse":"25","text":"سمندر کو دیکھو، وہ کتنا بڑا اور وسیع ہے۔ اُس میں بےشمار جاندار ہیں، بڑے بھی اور چھوٹے بھی۔"},{"book":"زبور","chapter":"104","verse":"26","text":"اُس کی سطح پر جہاز اِدھر اُدھر سفر کرتے ہیں، اُس کی گہرائیوں میں لِویاتان پھرتا ہے، وہ اژدہا جسے تُو نے اُس میں اُچھلنے کودنے کے لئے تشکیل دیا تھا۔"},{"book":"زبور","chapter":"104","verse":"27","text":"سب تیرے انتظار میں رہتے ہیں کہ تُو اُنہیں وقت پر کھانا مہیا کرے۔"},{"book":"زبور","chapter":"104","verse":"28","text":"تُو اُن میں خوراک تقسیم کرتا ہے تو وہ اُسے اکٹھا کرتے ہیں۔ تُو اپنی مٹھی کھولتا ہے تو وہ اچھی چیزوں سے سیر ہو جاتے ہیں۔"},{"book":"زبور","chapter":"104","verse":"29","text":"جب تُو اپنا چہرہ چھپا لیتا ہے تو اُن کے حواس گم ہو جاتے ہیں۔ جب تُو اُن کا دم نکال لیتا ہے تو وہ نیست ہو کر دوبارہ خاک میں مل جاتے ہیں۔"},{"book":"زبور","chapter":"104","verse":"30","text":"تُو اپنا دم بھیج دیتا ہے تو وہ پیدا ہو جاتے ہیں۔ تُو ہی رُوئے زمین کو بحال کرتا ہے۔"},{"book":"زبور","chapter":"104","verse":"31","text":"رب کا جلال ابد تک قائم رہے! رب اپنے کام کی خوشی منائے!"},{"book":"زبور","chapter":"104","verse":"32","text":"وہ زمین پر نظر ڈالتا ہے تو وہ لرز اُٹھتی ہے۔ وہ پہاڑوں کو چھو دیتا ہے تو وہ دھواں چھوڑتے ہیں۔"},{"book":"زبور","chapter":"104","verse":"33","text":"مَیں عمر بھر رب کی تمجید میں گیت گاؤں گا، جب تک زندہ ہوں اپنے خدا کی مدح سرائی کروں گا۔"},{"book":"زبور","chapter":"104","verse":"34","text":"میری بات اُسے پسند آئے! مَیں رب سے کتنا خوش ہوں!"},{"book":"زبور","chapter":"104","verse":"35","text":"گناہ گار زمین سے مٹ جائیں اور بےدین نیست و نابود ہو جائیں۔ اے میری جان، رب کی ستائش کر! رب کی حمد ہو!"}]}