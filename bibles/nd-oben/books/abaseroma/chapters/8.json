{"data":[{"book":"AbaseRoma","chapter":"8","verse":"1","text":"Ngakho, khathesi akusekho ukulahlwa kulabo abakuKhristu uJesu,"},{"book":"AbaseRoma","chapter":"8","verse":"2","text":"ngoba ngoKhristu uJesu umthetho woMoya wokuphila wangikhulula emthethweni wesono lokufa."},{"book":"AbaseRoma","chapter":"8","verse":"3","text":"Ngoba lokho umthetho owawungelamandla okukwenza ngoba waxegiswa yimvelo elesono, uNkulunkulu wakwenza ngokuthuma iNdodana yakhe ngesimo somuntu olesono ukuba ibe ngumnikelo wesono. Ngakho isono yasilahla emuntwini olesono,"},{"book":"AbaseRoma","chapter":"8","verse":"4","text":"ukuze izimiso ezilungileyo zomthetho zipheleliswe kithi, thina esingaphili ngokwemvelo yesono, kodwa ngokoMoya."},{"book":"AbaseRoma","chapter":"8","verse":"5","text":"Labo abaphila ngokwemvelo yesono ingqondo zabo zigxile kulokho okufiswa yileyomvelo, kodwa labo abaphila ngokwakoMoya ingqondo zabo zigxile kulokho okufiswa nguMoya."},{"book":"AbaseRoma","chapter":"8","verse":"6","text":"Ingqondo yomuntu olesono yikufa, kodwa ingqondo ebuswa nguMoya yikuphila lokuthula;"},{"book":"AbaseRoma","chapter":"8","verse":"7","text":"ingqondo yimvelo yesono iyamzonda uNkulunkulu. Kayiwuvumi umthetho kaNkulunkulu, njalo ayingeke yenze njalo."},{"book":"AbaseRoma","chapter":"8","verse":"8","text":"Labo ababuswa yimvelo yesono abangeke bamthokozise uNkulunkulu."},{"book":"AbaseRoma","chapter":"8","verse":"9","text":"Kodwa lina kalibuswa yimvelo yesono, kodwa nguMoya, nxa uMoya kaNkulunkulu ehlala kini. Njalo nxa umuntu engelaye uMoya kaKhristu, kasuye kaKhristu."},{"book":"AbaseRoma","chapter":"8","verse":"10","text":"Kodwa nxa uKhristu ekini, umzimba wenu ufile ngenxa yesono, kodwa umoya wenu uyaphila ngenxa yokulunga."},{"book":"AbaseRoma","chapter":"8","verse":"11","text":"Njalo nxa uMoya walowo owavusa uKhristu kwabafileyo ehlala kini, yena owavusa uKhristu kwabafileyo, imizimba yenu efayo uzayinika ukuphila ngoMoya wakhe ohlala kini."},{"book":"AbaseRoma","chapter":"8","verse":"12","text":"Ngakho-ke, bazalwane, silomlandu, kodwa kawungabi yimvelo yesono ukuba siphile ngokwawo."},{"book":"AbaseRoma","chapter":"8","verse":"13","text":"Ngoba nxa liphila ngokwemvelo yesono, lizakufa; kodwa nxa kungoMoya libulala izenzo ezimbi zomzimba, lizaphila,"},{"book":"AbaseRoma","chapter":"8","verse":"14","text":"ngoba labo abakhokhelwa nguMoya kaNkulunkulu bangamadodana kaNkulunkulu."},{"book":"AbaseRoma","chapter":"8","verse":"15","text":"Ngoba kalamukelanga umoya olenza libe yizigqili, ukuze liphile ngokwesaba, kodwa lamukela uMoya wobundodana. Njalo siyamemeza ngawo sithi, “Abha, Baba.”"},{"book":"AbaseRoma","chapter":"8","verse":"16","text":"UMoya uqobo uyafakaza lomoya wethu ukuthi thina singabantwana bakaNkulunkulu."},{"book":"AbaseRoma","chapter":"8","verse":"17","text":"Ngakho, nxa singabantwana, sizindlalifa, izindlalifa zikaNkulunkulu lezindlalifa kanye loKhristu, nxa sihlanganyela laye impela ezinhluphekweni zakhe ukuze sihlanganyele laye njalo enkazimulweni yakhe."},{"book":"AbaseRoma","chapter":"8","verse":"18","text":"Ngikholwa ukuthi inhlupheko zethu zakhathesi kazifanelanga ukulinganiswa lenkazimulo ezabonakaliswa kithi."},{"book":"AbaseRoma","chapter":"8","verse":"19","text":"Indalo ilindile ngokulangazelela okukhulu ukuba abantwana bakaNkulunkulu babonakaliswe."},{"book":"AbaseRoma","chapter":"8","verse":"20","text":"Ngoba indalo ihlezi ihlukuluzekile, kungasintando yayo, kodwa kungentando yalowo oyihlukuluzayo, ngethemba"},{"book":"AbaseRoma","chapter":"8","verse":"21","text":"lokuthi indalo yona ngokwayo izakhululwa ebugqilini bokonakala ilethwe enkululekweni elenkazimulo yabantwana bakaNkulunkulu."},{"book":"AbaseRoma","chapter":"8","verse":"22","text":"Siyakwazi ukuthi indalo yonke ibubula njengosebuhlungwini bokuhelelwa kuze kube khathesi."},{"book":"AbaseRoma","chapter":"8","verse":"23","text":"Akunjalo kuphela, kodwa lathi uqobo esilezithelo zakuqala zikaMoya, siyabubula ngaphakathi silindile ngokutshiseka ukwamukelwa njengamadodana, ukuhlengwa kwemizimba yethu."},{"book":"AbaseRoma","chapter":"8","verse":"24","text":"Ngoba ngalelithemba sasindiswa. Kodwa ithemba elibonakalayo kalisilothemba. Ngubani othemba lokho avele eselakho na?"},{"book":"AbaseRoma","chapter":"8","verse":"25","text":"Kodwa nxa sithemba lokho esingakabi lakho, siyakulindela ngokubekezela."},{"book":"AbaseRoma","chapter":"8","verse":"26","text":"Ngokufananayo, uMoya uyasisiza ebuthakathakeni bethu. Kasikwazi okumele sikukhulekele, kodwa uMoya uqobo uyasinxusela ububula okungeke kuchazwe ngamazwi."},{"book":"AbaseRoma","chapter":"8","verse":"27","text":"Njalo yena lowo ohlola inhliziyo zethu uyayazi ingqondo kaMoya, ngoba uMoya uyabanxusela abangcwele ngokwentando kaNkulunkulu."},{"book":"AbaseRoma","chapter":"8","verse":"28","text":"Njalo siyakwazi ukuthi ezintweni zonke uNkulunkulu usebenzela okuhle kulabo abamthandayo, ababizwe ngokwenjongo yakhe."},{"book":"AbaseRoma","chapter":"8","verse":"29","text":"Ngoba labo uNkulunkulu abazi ngaphambilini wabamisela ukuba babe lesimo esifana leseNdodana yakhe, ukuze abe lizibulo phakathi kwabazalwane abanengi."},{"book":"AbaseRoma","chapter":"8","verse":"30","text":"Labo abamiselayo, wababiza; labo ababizayo, wabenza balunga; labo abenza balunga, wabanika inkazimulo."},{"book":"AbaseRoma","chapter":"8","verse":"31","text":"Pho sizakuthini ngalokhu na? Nxa uNkulunkulu elathi ngubani ongamelana lathi na?"},{"book":"AbaseRoma","chapter":"8","verse":"32","text":"Yena ongayigodlanga iNdodana yakhe, kodwa wayinikelela thina sonke, angayekela kanjani ukusipha ngesihle izinto zonke kanye layo na?"},{"book":"AbaseRoma","chapter":"8","verse":"33","text":"Ngubani ozababeka icala labo abakhethwe nguNkulunkulu na? NguNkulunkulu olungisayo."},{"book":"AbaseRoma","chapter":"8","verse":"34","text":"Ungubani lowo olahlayo? UKhristu Jesu owafayo, okudlula lokho, owavuswayo waphila, usesandleni sokunene sikaNkulunkulu njalo laye uyasinxusela."},{"book":"AbaseRoma","chapter":"8","verse":"35","text":"Ngubani ozasehlukanisa lothando lukaKhristu na? Yikuhlupheka kumbe ukudubeka loba ukuhlukuluzwa kumbe indlala loba ukuhamba ze loba ingozi kumbe inkemba na?"},{"book":"AbaseRoma","chapter":"8","verse":"36","text":"Njengoba kulotshiwe ukuthi:"},{"book":"AbaseRoma","chapter":"8","verse":"37","text":"Hatshi, kuzozonke lezizinto singaphezu kokuba ngabanqobi ngaye owasithandayo."},{"book":"AbaseRoma","chapter":"8","verse":"38","text":"Ngoba ngiyakholwa ukuthi loba yikufa kumbe ukuphila, loba yizingilosi kumbe amadimoni, loba khathesi kumbe isikhathi esizayo, loba kungamandla bani,"},{"book":"AbaseRoma","chapter":"8","verse":"39","text":"loba kuyikuphakama kumbe ukuzika, loba olunye ulutho kukho konke okudaliweyo, akuyikusehlukanisa lothando lukaNkulunkulu olukuKhristu uJesu iNkosi yethu."}]}