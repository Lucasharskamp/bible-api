{"data":[{"book":"Abaggalatiya","chapter":"2","verse":"1","text":"Bwe waayitawo emyaka kkumi n’ena ne nzirayo ne Balunabba ne Tito e Yerusaalemi."},{"book":"Abaggalatiya","chapter":"2","verse":"2","text":"Nagendayo olw’okubikulirwa kwe nafuna, ne mbanjulira Enjiri gye mbuulira Abaamawanga. Nayogera n’abakulembeze b’Ekkanisa mu kyama balyoke bategeere bye njigiriza, si kulwa nga nteganira bwereere, ne bakkiriza nti bituufu."},{"book":"Abaggalatiya","chapter":"2","verse":"3","text":"Tito gwe nnali naye ne batamuwaliriza kukomolebwa, newaakubadde nga yali munnaggwanga."},{"book":"Abaggalatiya","chapter":"2","verse":"4","text":"Naye olw’abooluganda ab’obulimba abaayingizibwa mu kyama okuketta eddembe lye tulina mu Kristo Yesu, balyoke batufuule abaddu,"},{"book":"Abaggalatiya","chapter":"2","verse":"5","text":"abo tetwabawuliriza essaawa n’emu, amazima g’enjiri galyoke geeyongerenga mu mmwe."},{"book":"Abaggalatiya","chapter":"2","verse":"6","text":"Naye abo abaabalibwa ng’okuba ekintu eky’omuwendo, abataaliko bwe baali gye ndi kubanga Katonda tasosola mu bantu, nze gye ndi tebalina kye bannyongerako,"},{"book":"Abaggalatiya","chapter":"2","verse":"7","text":"naye mu ngeri endala bwe baalaba nga nateresebwa Enjiri ey’abatali bakomole, nga Peetero bwe yateresebwa ey’abakomole,"},{"book":"Abaggalatiya","chapter":"2","verse":"8","text":"oyo eyakolera mu Peetero olw’obutume bw’abakomole, ye yakolera ne mu nze ku lw’Abaamawanga."},{"book":"Abaggalatiya","chapter":"2","verse":"9","text":"Yakobo ne Keefa2:9 Keefa ye Simooni Peetero ne Yokaana abaalabikanga ng’empagi bwe baalaba ekisa ekya mpeebwa, ne batukwata mu ngalo eza ddyo nze ne Balunabba nga bassa kimu naffe nti ffe tubeere mu Bamawanga, naye bo babeere mu b’abakomole."},{"book":"Abaggalatiya","chapter":"2","verse":"10","text":"Kye baatusaba kyokka tujjukirenga abaavu, ate ng’ekyo kye nnali nesunga okukola."},{"book":"Abaggalatiya","chapter":"2","verse":"11","text":"Naye Peetero ate era nga ye Keefa, bwe yajja mu Antiyokiya ne mmunenya mu lwatu kubanga yali mukyamu."},{"book":"Abaggalatiya","chapter":"2","verse":"12","text":"Kubanga abaava eri Yakobo bwe baali tebannajja, yalyanga n’Abamawanga, naye bwe bajja n’atandika okubeeyawulako ng’atya abakomole."},{"book":"Abaggalatiya","chapter":"2","verse":"13","text":"Abayudaaya abalala bonna ne bamwegattako mu bukuusa, ekyo ne kireetera ne Balunabba okusendebwasendebwa obukuusa bwabwe."},{"book":"Abaggalatiya","chapter":"2","verse":"14","text":"Naye bwe nalaba nga tebatambula bulungi ng’amazima g’enjiri bwe gali, ne ŋŋamba Keefa mu maaso gaabwe bonna nti, “Obanga ggwe Omuyudaaya ogoberera empisa z’Abamawanga ezitali za Kiyudaaya, owaliriza otya Abaamawanga okugobereranga empisa z’Ekiyudaaya?”"},{"book":"Abaggalatiya","chapter":"2","verse":"15","text":"Ffe mu buzaaliranwa tuli Bayudaaya so si Bamawanga aboonoonyi."},{"book":"Abaggalatiya","chapter":"2","verse":"16","text":"Kyokka tukimanyi bulungi nti omuntu taweebwa butuukirivu lwa kugondera mateeka, wabula abufuna lwa kukkiriza Yesu Kristo, era naffe kyetwava tukkiriza Yesu Kristo tulyoke tuweebwe obutuukirivu olw’okumukkiriza so si lwa kugondera mateeka. Kubanga tewali n’omu aliweebwa obutuukirivu olw’ebikolwa eby’amateeka."},{"book":"Abaggalatiya","chapter":"2","verse":"17","text":"Naye oba nga bwe twanoonya okuweebwa obutuukirivu mu Kristo twasangibwa okuba aboonoonyi, kitegeeza nti Kristo muweereza wa kibi? Kikafuuwe."},{"book":"Abaggalatiya","chapter":"2","verse":"18","text":"Kubanga bwe nzimba nate bye nazikiriza, nneeraga nzekka okuba omwonoonyi."},{"book":"Abaggalatiya","chapter":"2","verse":"19","text":"Kubanga olw’amateeka nnafa eri mateeka, ndyoke mbeere omulamu mu Katonda. Nakomererwa wamu ne Kristo;"},{"book":"Abaggalatiya","chapter":"2","verse":"20","text":"kyokka ndi mulamu, si ku bwange, wabula ku bwa Kristo abeera mu nze; era obulamu bwe nnina kaakano mu mubiri, mbulina lwa kukkiriza Omwana wa Katonda, eyanjagala ne yeewaayo yekka ku lwange."},{"book":"Abaggalatiya","chapter":"2","verse":"21","text":"Ssidibya kisa kya Katonda; naye oba nga obutuukirivu buva mu mateeka, nga Kristo yafiira bwereere."}]}