{"data":[{"book":"Fe Fɔlɔ Fɔlɛ","chapter":"16","verse":"1","text":"Sarayi mu nu di yo bari a xa mɔri Iburama bɛ. Konyi ginɛ Misiraka nu na Sarayi yi ra, naxan xili Hagara."},{"book":"Fe Fɔlɔ Fɔlɛ","chapter":"16","verse":"2","text":"Sarayi naxa a fala Iburama bɛ, «I bara a to, Alatala mu di bari fe ragirixi n tan ma. Kɔnɔ tɛmunde n nɔma di sɔtɔde n ma konyi ginɛ saabui ra i bɛ. Wo xa lu yire keren to kɔɛ ra.» Iburama naxa tin Sarayi xa wɔyɛnyi ra."},{"book":"Fe Fɔlɔ Fɔlɛ","chapter":"16","verse":"3","text":"Sarayi naxa a xa konyi ginɛ Hagara Misiraka tongo, a naxa a so a xa mɔri Iburama yi ra, a xa findi a xa ginɛ ra. Iburama nu bara ɲɛ fu raba Kanaan bɔxi ma."},{"book":"Fe Fɔlɔ Fɔlɛ","chapter":"16","verse":"4","text":"Iburama nun Hagara naxa xi yire keren, na nan findi Hagara bɛ tɛɛgɛ ra. Hagara to bara a kolon a a bara tɛɛgɛ, a naxa yo a kanyi ma, a naxa a mato mato ki kobi ra."},{"book":"Fe Fɔlɔ Fɔlɛ","chapter":"16","verse":"5","text":"Sarayi naxa a fala Iburama bɛ, «I tan nan a niyaxi yi bɔtɛ raba xa ilan n na! N tan nan n ma konyi ginɛ fixi i ma a xa findi i xa ginɛ ra. Kabi a naxa a kolon a furuxi, a fa fe kobi nan tun ilanma n na. Alatala xa won tan firinyi makiiti.»"},{"book":"Fe Fɔlɔ Fɔlɛ","chapter":"16","verse":"6","text":"Iburama naxa a xa ginɛ yaabi, «I xa konyi ginɛ na a ra. I wama fe naxan birin xɔn ma, i xa na raba a ra.» Sarayi naxa a waxɔnfe kobi birin naba Hagara ra, han a naxa a gi."},{"book":"Fe Fɔlɔ Fɔlɛ","chapter":"16","verse":"7","text":"Alatala xa malekɛ naxa Hagara li dulonyi nde fɛ ma Suru kira xɔn ma gbengberen yire."},{"book":"Fe Fɔlɔ Fɔlɛ","chapter":"16","verse":"8","text":"Malekɛ naxa Hagara maxɔrin, «Sarayi xa konyi ginɛ Hagara, i kelixi minden? I sigafe minden?» Hagara naxa malekɛ yaabi, «N nan n gixi n kanyi nan ma.»"},{"book":"Fe Fɔlɔ Fɔlɛ","chapter":"16","verse":"9","text":"Alatala xa malekɛ naxa a masen Hagara bɛ, «I man xa gbilen i kelide, i sa i magoro i kanyi bɛ.»"},{"book":"Fe Fɔlɔ Fɔlɛ","chapter":"16","verse":"10","text":"Alatala xa malekɛ naxa a fala a bɛ, «N fama bɔnsɔɛ wuyaxi fide i ma, i mu nɔma naxan kɔnti kolonde.»"},{"book":"Fe Fɔlɔ Fɔlɛ","chapter":"16","verse":"11","text":"Alatala xa malekɛ man naxa a fala a bɛ,"},{"book":"Fe Fɔlɔ Fɔlɛ","chapter":"16","verse":"12","text":"I xa di findima geresoe ra"},{"book":"Fe Fɔlɔ Fɔlɛ","chapter":"16","verse":"13","text":"Hagara naxa xili sa Alatala xun, naxan wɔyɛn a bɛ, «Alatala naxan n toxi.» A naxa a fala, «N bara n toma to.»"},{"book":"Fe Fɔlɔ Fɔlɛ","chapter":"16","verse":"14","text":"Na nan a toxi e na kɔlɔnyi xili falama, «Ala ɲiɲɛ naxan n toxi.» Na kɔlɔnyi na Kadesi nun Bereda nan tagi."},{"book":"Fe Fɔlɔ Fɔlɛ","chapter":"16","verse":"15","text":"Hagara naxa di sɔtɔ Iburama bɛ. Iburama naxa a xili sa Sumayila."},{"book":"Fe Fɔlɔ Fɔlɛ","chapter":"16","verse":"16","text":"Iburama nu bara ɲɛ tongo solomasaxan nun senni sɔtɔ simaya ra, Hagara fa na di sɔtɔ a bɛ."}]}