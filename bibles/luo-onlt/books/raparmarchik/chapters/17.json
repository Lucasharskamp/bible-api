{"data":[{"book":"Rapar Mar Chik","chapter":"17","verse":"1","text":"Kik itim misango ne Jehova Nyasaye ma Nyasachi gi rwath kata gi rombo man-gi songa kata mbala, nimar mano en gima kwero e nyime."},{"book":"Rapar Mar Chik","chapter":"17","verse":"2","text":"Ka dichwo kata dhako modak e dieru e achiel kuom dalane ma Jehova Nyasaye omiyou oyud katimo richo e wangʼ Jehova Nyasaye ma Nyasachu kendo koketho singruokne,"},{"book":"Rapar Mar Chik","chapter":"17","verse":"3","text":"mopogore gi chikena molamo nyiseche mamoko, kokulorenegi, bed ni en chiengʼ, dwe kata sulwe marieny e kor polo."},{"book":"Rapar Mar Chik","chapter":"17","verse":"4","text":"Ka wachni okel e nyimu, to nyaka unon tiende malongʼo. Ka unono wachni ma uyudo ni gima kwerono otimore e Israel adier,"},{"book":"Rapar Mar Chik","chapter":"17","verse":"5","text":"to goluru dichwono kata dhakono mosetimo gima mononi e dhorangach mar dala maduongʼ kendo mondo uchiele gi kite nyaka otho."},{"book":"Rapar Mar Chik","chapter":"17","verse":"6","text":"Kik ungʼadne ngʼato buch tho ka nitie mana janeno achiel kende, to ngʼadne ngʼato buch tho ka nitie joneno ariyo kata adek."},{"book":"Rapar Mar Chik","chapter":"17","verse":"7","text":"Lwet jonenogo ema onego okuong ogoye motho, bangʼe eka joma moko nogoye. Nyaka ugol tim marachno oa e dieru."},{"book":"Rapar Mar Chik","chapter":"17","verse":"8","text":"Kokel buche matek e dieru ma ok unyal ngʼado, bedni gin buche mag nek, larruok kata mag goruok, to tergiuru kama Jehova Nyasaye ma Nyasachu biro yiero."},{"book":"Rapar Mar Chik","chapter":"17","verse":"9","text":"Dhiuru ir jodolo magin jo-Lawi kendo kuom jangʼad bura manie tich sano. Nonuru wach kuomgi kendo gini ngʼadnu bura."},{"book":"Rapar Mar Chik","chapter":"17","verse":"10","text":"Gima giwachonu kama Jehova Nyasaye ma Nyasachu biro yierono ema nyaka utim."},{"book":"Rapar Mar Chik","chapter":"17","verse":"11","text":"Nyaka une ni utimo mana kaka giwachonu ma ok uweyo kata matin. Kik ukwan ka nono gik ma giwachonu."},{"book":"Rapar Mar Chik","chapter":"17","verse":"12","text":"Ngʼato monyiso wich teko ne jangʼad bura kata ne jadolo ma ochungʼ kanyo kachiwo weche Jehova Nyasaye ma Nyasachu nyaka negi kendo nyaka ugol tim mamono e dier jo-Israel."},{"book":"Rapar Mar Chik","chapter":"17","verse":"13","text":"Ji duto biro winjo kendo nobed maluor bende ok ginichak gibed gi wich teko."},{"book":"Rapar Mar Chik","chapter":"17","verse":"14","text":"Ka udonjo e piny ma ruoth ma Jehova Nyasaye ma Nyasachu miyou, mi ukawe kendo udakie ma uwacho niya, “We waket ruodhwa mana kaka ogendini moluorowa,”"},{"book":"Rapar Mar Chik","chapter":"17","verse":"15","text":"to neuru ni uyiero ruoth ma Jehova Nyasaye ma Nyasachu ema ochiwo, kendo nyaka obed achiel kuom oweteu, kik uket ngʼat machielo, ma ok en ja-Israel wadu."},{"book":"Rapar Mar Chik","chapter":"17","verse":"16","text":"To ruoth ok onego obed gi farese mangʼeny kata chuno ji mondo odog Misri dhi omo moko, nimar Jehova Nyasaye osewachonu niya, “Ok onego udog gi yorno kendo.”"},{"book":"Rapar Mar Chik","chapter":"17","verse":"17","text":"Kik obed gi mon mathoth nikech mano dipoka oketho parone. Bende kik obed gi fedha kod dhahabu mangʼeny."},{"book":"Rapar Mar Chik","chapter":"17","verse":"18","text":"Ka okawo loch mar pinyruodhe, to nyaka ondik chikgi kogologi e kitap chik ma jodolo ma gin jo-Lawi nigo."},{"book":"Rapar Mar Chik","chapter":"17","verse":"19","text":"Chikgi nyaka obedgo kosomo pile ndalo duto mag ngimane mondo opuonjrego miyo Jehova Nyasaye ma Nyasache luor korito chikenegi kod buchene duto."},{"book":"Rapar Mar Chik","chapter":"17","verse":"20","text":"Kendo kik okwanre ni ober maloyo owetene koweyo luwo chik. Bangʼe en kod nyikwaye nobedie loch ndalo mangʼeny e pinyruodh Israel."}]}