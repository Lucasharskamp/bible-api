{"data":[{"book":"МАЦЬВЕЯ","chapter":"10","verse":"1","text":"І, паклікаўшы дванаццаць вучняў Сваіх, Ён даў ім уладу над нячыстымі духамі, каб выганяць іх, і ацаляць усякую хваробу і ўсякую немач."},{"book":"МАЦЬВЕЯ","chapter":"10","verse":"2","text":"А дванаццацёх апосталаў імёны вось такія: першы Сымон, якога называюць Пятром, і Андрэй, брат ягоны, Якаў Зевядзееў і Ян, брат ягоны."},{"book":"МАЦЬВЕЯ","chapter":"10","verse":"3","text":"Піліп і Барталамей, Тамаш і Мацьвей мытнік, Якаў Алфееў і Леўвей, празваны Тадэем,"},{"book":"МАЦЬВЕЯ","chapter":"10","verse":"4","text":"Сымон Кананіт і Юда Іскарыёт, які і здрадзіў Яму."},{"book":"МАЦЬВЕЯ","chapter":"10","verse":"5","text":"Гэтых дванаццацёх паслаў Ісус і запавядаў ім, кажучы: на шлях язычнікаў не хадзеце і ў горад Самаранскі ня ўваходзьце;"},{"book":"МАЦЬВЕЯ","chapter":"10","verse":"6","text":"а ідзеце найболей да пагіблых авечак дому Ізраілевага;"},{"book":"МАЦЬВЕЯ","chapter":"10","verse":"7","text":"і ходзячы, прапаведуйце, што наблізілася Царства Нябеснае;"},{"book":"МАЦЬВЕЯ","chapter":"10","verse":"8","text":"хворых ацаляйце, пракажоных ачышчайце, мёртвых уваскрашайце, дэманаў выганяйце; задарам атрымалі, задарам давайце."},{"book":"МАЦЬВЕЯ","chapter":"10","verse":"9","text":"Не бярэце з сабою ні золата, ні срэбра, ні медзі ў паясы свае,"},{"book":"МАЦЬВЕЯ","chapter":"10","verse":"10","text":"ні торбы ў дарогу, ні дзьве вопраткі, ні абутку, ні кія. Бо хто працуе, той варты пракорму."},{"book":"МАЦЬВЕЯ","chapter":"10","verse":"11","text":"У які горад ці селішча вы ні ўвайшлі б, даведайцеся, хто ў ім годны, і там заставайцеся, пакуль ня выйдзеце;"},{"book":"МАЦЬВЕЯ","chapter":"10","verse":"12","text":"а ўваходзячы ў дом, вітайце яго, кажучы: «мір дому гэтаму»;"},{"book":"МАЦЬВЕЯ","chapter":"10","verse":"13","text":"і калі дом будзе годны, дык сыйдзе мір ваш на яго; калі ж ня будзе годны, дык мір ваш да вас вернецца."},{"book":"МАЦЬВЕЯ","chapter":"10","verse":"14","text":"А калі хто ня прыме вас і не паслухаецца слоў вашых, дык, выходзячы з дома, альбо з горада таго, абцярушэце пыл з ног вашых;"},{"book":"МАЦЬВЕЯ","chapter":"10","verse":"15","text":"праўду кажу вам: лягчэй будзе зямлі Садомскай і Гаморскай у дзень судны, чым гораду таму."},{"book":"МАЦЬВЕЯ","chapter":"10","verse":"16","text":"Вось, Я пасылаю вас, як авечак сярод ваўкоў: дык вось, будзьце мудрыя, як зьмеі, і простыя, як галубы."},{"book":"МАЦЬВЕЯ","chapter":"10","verse":"17","text":"Сьцеражэцеся ж людзей: бо яны аддаваць будуць вас у судзілішчы і ў сынагогах сваіх біць будуць вас,"},{"book":"МАЦЬВЕЯ","chapter":"10","verse":"18","text":"і павядуць вас да правіцеляў і да цароў за Мяне на сьведчаньне перад імі і язычнікамі."},{"book":"МАЦЬВЕЯ","chapter":"10","verse":"19","text":"Калі ж будуць выдаваць вас, ня турбуйцеся, як або што сказаць; бо дадзена будзе вам у той час, што сказаць;"},{"book":"МАЦЬВЕЯ","chapter":"10","verse":"20","text":"бо ня вы будзеце гаварыць, а Дух Айца вашага гаварыць будзе ў вас."},{"book":"МАЦЬВЕЯ","chapter":"10","verse":"21","text":"І выдасьць брат брата на сьмерць, і бацька - сына; і паўстануць дзеці на бацькоў і заб'юць іх;"},{"book":"МАЦЬВЕЯ","chapter":"10","verse":"22","text":"і будзеце зьненавіджаныя ўсімі за імя Маё; а хто вытрывае да канца, уратаваны будзе."},{"book":"МАЦЬВЕЯ","chapter":"10","verse":"23","text":"Калі ж будуць вас гнаць у адным горадзе, уцякайце ў другі, бо праўду кажу вам: не пасьпееце абысьці гарадоў Ізраілевых, як прыйдзе Сын Чалавечы."},{"book":"МАЦЬВЕЯ","chapter":"10","verse":"24","text":"Вучань ня вышэйшы за настаўніка, і слуга ня вышэйшы за гаспадара свайго."},{"book":"МАЦЬВЕЯ","chapter":"10","verse":"25","text":"Даволі вучню, каб ён быў, як настаўнік ягоны, і слузе, каб ён быў, як гаспадар ягоны. Калі гаспадара дома назвалі Вэльзэвулам, дык ці ня тым болей хатніх яго?"},{"book":"МАЦЬВЕЯ","chapter":"10","verse":"26","text":"Дык вось, ня бойцеся іх: бо няма нічога схаванага, што ня выкрылася б, і таемнага, што ня было б уведана."},{"book":"МАЦЬВЕЯ","chapter":"10","verse":"27","text":"Што кажу вам у цемры, кажэце пры сьвятле; і што на вуха чуеце, прапаведуйце з дахаў."},{"book":"МАЦЬВЕЯ","chapter":"10","verse":"28","text":"І ня бойцеся тых, што забіваюць цела, але ж душы забіць ня могуць; а бойцеся болей Таго, Хто можа і душу, і цела загубіць у геене."},{"book":"МАЦЬВЕЯ","chapter":"10","verse":"29","text":"Ці ж ня дзьве маленькія птушкі прадаюцца за асарый? І ніводная зь іх не ўпадзе на зямлю бяз волі Айца вашага;"},{"book":"МАЦЬВЕЯ","chapter":"10","verse":"30","text":"а ў вас і валасы на галаве ўсе палічаны;"},{"book":"МАЦЬВЕЯ","chapter":"10","verse":"31","text":"дык ня бойцеся: вы лепшыя за многіх маленькіх птушак."},{"book":"МАЦЬВЕЯ","chapter":"10","verse":"32","text":"Дык вось, кожнага, хто вызнае Мяне перад людзьмі, таго вызнаю і Я перад Айцом Маім, Які ёсьць у нябёсах;"},{"book":"МАЦЬВЕЯ","chapter":"10","verse":"33","text":"а хто зрачэцца Мяне перад людзьмі, таго зракуся і Я перад Айцом Маім, Які ёсьць у нябёсах."},{"book":"МАЦЬВЕЯ","chapter":"10","verse":"34","text":"Ня думайце, што Я прыйшоў прынесьці мір на зямлю; ня мір прыйшоў Я прынесьці, а меч;"},{"book":"МАЦЬВЕЯ","chapter":"10","verse":"35","text":"бо Я прыйшоў падзяліць чалавека з бацькам ягоным, і дачку з маці яе, і нявестку са сьвякрухай яе."},{"book":"МАЦЬВЕЯ","chapter":"10","verse":"36","text":"І ворагі чалавеку - хатнія ягоныя."},{"book":"МАЦЬВЕЯ","chapter":"10","verse":"37","text":"Хто любіць бацьку ці маці больш за Мяне, ня варты Мяне; і хто любіць сына ці дачку больш за Мяне, ня варты Мяне;"},{"book":"МАЦЬВЕЯ","chapter":"10","verse":"38","text":"і хто не бярэ крыжа свайго і ня йдзе сьледам за Мною, той ня варты Мяне."},{"book":"МАЦЬВЕЯ","chapter":"10","verse":"39","text":"Хто зьберагае душу сваю, страціць яе; а хто страціў душу сваю за Мяне, зьберажэ яе."},{"book":"МАЦЬВЕЯ","chapter":"10","verse":"40","text":"Хто прымае вас, Мяне прымае; а хто Мяне прымае, прымае Таго, Хто паслаў Мяне;"},{"book":"МАЦЬВЕЯ","chapter":"10","verse":"41","text":"хто прымае прарока ў імя прарока, узнагароду прарокавую атрымае; і хто прымае праведніка ў імя праведніка, узнагароду праведнікавую атрымае."},{"book":"МАЦЬВЕЯ","chapter":"10","verse":"42","text":"І хто напоіць аднаго з малых гэтых толькі кубкам халоднай вады ў імя вучня, праўду кажу вам, ня страціць узнагароды сваёй."}]}