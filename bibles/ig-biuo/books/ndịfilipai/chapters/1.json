{"data":[{"book":"Ndị Filipai","chapter":"1","verse":"1","text":"Pọl na Timoti, ndị bụ ohu Kraịst Jisọs,"},{"book":"Ndị Filipai","chapter":"1","verse":"2","text":"Ka amara na udo nke sitere na Chineke Nna anyị, na Onyenwe anyị Jisọs Kraịst dịrị unu."},{"book":"Ndị Filipai","chapter":"1","verse":"3","text":"Ana m ekele Chineke m ekele mgbe ọbụla m chetara unu."},{"book":"Ndị Filipai","chapter":"1","verse":"4","text":"Nʼime arịrịọ niile m na-arịọ ya mgbe niile nʼekpere m nʼihi unu, obi m na-ejupụta nʼọṅụ."},{"book":"Ndị Filipai","chapter":"1","verse":"5","text":"Nʼihi inyeaka niile unu na-enye, ime ka izisa oziọma na-aga nʼihu ọ bụladị ruo ugbu a."},{"book":"Ndị Filipai","chapter":"1","verse":"6","text":"Amaara m nʼezie, na onye ahụ malitere ọrụ ọma nʼime unu, ga-aga nʼihu ịrụzu ya ruo ụbọchị Kraịst Jisọs."},{"book":"Ndị Filipai","chapter":"1","verse":"7","text":"Ọ bụ ihe ziri ezi nʼebe m nọ iche ụdị echiche dị otu a banyere unu niile, nʼihi na unu dị m nʼobi. Ma m nọ nʼagbụ maọbụ na m na-echekwa oziọma, na mgbe m na-eme ka o guzosie ike, unu niile esorola m keta oke nʼamara ahụ."},{"book":"Ndị Filipai","chapter":"1","verse":"8","text":"Chineke bụ onye akaebe m, otu agụụ unu niile si agụsi m ike site nʼịhụnanya nke Kraịst Jisọs."},{"book":"Ndị Filipai","chapter":"1","verse":"9","text":"Nke a bụkwa ekpere m, ka ịhụnanya unu na-ahụrịta onwe unu na-ababiga ụba oke. Ka unu nwee ike ito eto, ruo nʼinwe mmazu na nghọta ihe niile."},{"book":"Ndị Filipai","chapter":"1","verse":"10","text":"Ka unu nwee ike nwapụta ihe nke kachasị mma. Mgbe ahụ, unu ga-adị ọcha nʼenweghị ịta ụta ọbụla maka ụbọchị nke Kraịst."},{"book":"Ndị Filipai","chapter":"1","verse":"11","text":"Ebe e mejupụtara unu na mkpụrụ nke ezi omume nke sitere na Jisọs Kraịst iji bulie Chineke elu ma nyekwa ya otuto."},{"book":"Ndị Filipai","chapter":"1","verse":"12","text":"Ugbu a ụmụnna m, nke a bụ ihe m chọrọ ime ka unu ghọta, na nsogbu niile dakwasịrị m emeela ka ọrụ ikwusa oziọma na-aga nʼihu."},{"book":"Ndị Filipai","chapter":"1","verse":"13","text":"Nʼihi na ọ pụtala ihe nye ndị nche nke ụlọeze ahụ na onye ọbụla ọzọ, na ọ bụ naanị nʼihi na m bụ onye na-eso Kraịst ka e ji tụọ m mkpọrọ."},{"book":"Ndị Filipai","chapter":"1","verse":"14","text":"Site na mkpọrọ a a tụrụ m, e meela ka ọtụtụ ụmụnna anyị bụrụ ndị nwere ezi ntụkwasị obi nʼime Onyenwe anyị, nwekwa oke nkwuwa okwu, izisa oziọma ahụ na-atụghị egwu ọbụla."},{"book":"Ndị Filipai","chapter":"1","verse":"15","text":"Ọ bụ eziokwu na ụfọdụ ji ekworo na anya ụfụ na-ekwusa Kraịst, ma ụfọdụ kwa na-ezisa ya site nʼọchịchọ obi ziri ezi."},{"book":"Ndị Filipai","chapter":"1","verse":"16","text":"Ndị ahụ ji ọchịchọ obi ziri ezi na-eme nke a nʼịhụnanya ebe ha matara na e tinyere m ebe a nʼihi izisa oziọma."},{"book":"Ndị Filipai","chapter":"1","verse":"17","text":"Ndị mbụ ahụ na-ekwusa Kraịst site nʼọchịchọ obi nke onwe ha, ọ bụghị site nʼezi obi, ebe ha na-eche na ha ga-akpalị nsogbu nye m nʼime mkpọrọ."},{"book":"Ndị Filipai","chapter":"1","verse":"18","text":"Gịnịkwa ka ogbochiri? Otu ọ dị, maọbụ nʼụzọ aghụghọ maọbụ nʼeziokwu, ihe dị mkpa bụ nʼụzọ ọbụla a na-ekwusa oziọma Kraịst, nʼihi nke a ka m na-aṅụrị ọṅụ."},{"book":"Ndị Filipai","chapter":"1","verse":"19","text":"Nʼihi na-amaara m na site nʼekpere unu, ya na ịgbaume nke Mmụọ Jisọs Kraịst ihe ndị a niile dakwasịrị m ga-emesi ghọọrọ m nzọpụta."},{"book":"Ndị Filipai","chapter":"1","verse":"20","text":"Nʼihi na olileanya m na ntụkwasị obi m bụ na ihere agaghị eme m nʼụzọ ọbụla, kama, aga m enwe ezi agbamume nke ga-eme ka e bulie Kraịst elu nʼahụ m, ma ugbu a ma mgbe niile, maọbụ na ndụ, ma ọ bụkwanụ nʼọnwụ."},{"book":"Ndị Filipai","chapter":"1","verse":"21","text":"Nʼihi na nʼebe m nọ, ịdị ndụ bụ Kraịst, ịnwụ ọnwụ bụkwa uru."},{"book":"Ndị Filipai","chapter":"1","verse":"22","text":"Ma ọ bụrụ na ịdị ndụ nʼanụ ahụ, nke a buuru m ịrụpụta ọrụ bara uru, enweghị m ike ikwu nke m ga-ahọrọ."},{"book":"Ndị Filipai","chapter":"1","verse":"23","text":"Ụzọ ihe abụọ a na-eche m ihu: Ma ọchịchọ obi m bụ ịlakwuru Kraịst, nʼihi na ọ bụ nke kachasị mma."},{"book":"Ndị Filipai","chapter":"1","verse":"24","text":"Ma ọ pụtara ihe na ọ dị mkpa nye unu ma ọ bụrụ na m adịrị ndụ nʼanụ ahụ."},{"book":"Ndị Filipai","chapter":"1","verse":"25","text":"Ebe nke a doro m anya, amara m na mụ na unu niile ga-aga nʼihu ịnọ maka ọganihu na ọṅụ nke unu nʼime okwukwe."},{"book":"Ndị Filipai","chapter":"1","verse":"26","text":"Ka mgbe m ga-abịakwute unu ọzọ, unu ga-enwebiga ọṅụ oke nʼime Kraịst Jisọs nʼihi m."},{"book":"Ndị Filipai","chapter":"1","verse":"27","text":"Ma nʼọnọdụ ọbụla, na-ebinụ ndụ kwesiri oziọma nke Kraịst, ma abịara m leta unu maọbụ na abịaghị m, ka a mata na unu guzosiri ike nʼotu mmụọ, werekwa otu obi na-agba mgba nʼokwukwe nke ikwusa oziọma,"},{"book":"Ndị Filipai","chapter":"1","verse":"28","text":"na-atụghị ụjọ ihe ndị na-emegide unu ga-eme. Iguzosi ike unu ga-agbara ha ezi ama banyere ịla nʼiyi nke ga-abịakwasị ha. Ma nʼebe unu nọ, ọ ga-abụrụ unu nzọpụta pụtara ihe nke sikwa nʼebe Chineke nọ bịa."},{"book":"Ndị Filipai","chapter":"1","verse":"29","text":"Nʼihi na ohere ahụ e nyere unu, abụghị naanị ikwere na Kraịst, kama ọ bụkwa ịhụ ahụhụ nʼihi ya."},{"book":"Ndị Filipai","chapter":"1","verse":"30","text":"Unu nọ na-agabiga ụdị ibu agha ahụ unu hụrụ na m gabigara, nke unu na-anụkwa na m ka nọ nʼime ya ugbu a."}]}