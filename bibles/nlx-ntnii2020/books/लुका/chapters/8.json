{"data":[{"book":"लुका","chapter":"8","verse":"1","text":"ज्यान पासाण यीशु हेयरा हेयराम एने गावा गावा माय पारचार केरतीन, एने बोगवानान राज ने हाजाली खुबेर होमलावतेन फिरने बाज गीयो, एने तान चेला बी ता हेऱ्याच एता,"},{"book":"लुका","chapter":"8","verse":"2","text":"8:2 मत्ती 27:55,56; मरकुस 15:40,41; लुका 23:49एने थोड्युक बायकु बी एत्यु, त्युम रेन थोड्युक बेमारी माय रेन हुदरेल एत्यु, एने त्यु ज्‍यु हेत्यु; मरीयम जी मगदलीनी केवाताली, ती माय रेन हात बुतड़ा निकलेल एता,"},{"book":"लुका","chapter":"8","verse":"3","text":"हेरोदेस ने बण्‍डारी खजानान लाडी योअन्ना एने सुसन्ना, एने मोकत्युस दिहऱ्यु बायकु एत्यु, त्यु खुद ने पोयशा केरीन यीशुन सेवा चाकरी केरताल्यु।"},{"book":"लुका","chapter":"8","verse":"4","text":"जेवी मोटली बिड़ टुलो एनी, ते हेयरान माणहे यीशुन ओंगाण चालीन आवा, ते यीशु किस्सा माय केयो;"},{"book":"लुका","chapter":"8","verse":"5","text":"“एक पेरनार दाणा पेरने गीयो, पेरने बुखेत थोड़ाक दाणा वाटीन दिड़े पोड़ना, एने चेंदाय गीया, एने चीड़ा ताह खाय गीया।"},{"book":"लुका","chapter":"8","verse":"6","text":"थोड़ाक दाणा सापराट्या माय पोड़ना, उगना, पुण माटड्यो नाह जुड़नो केरीन हुक गीया।"},{"book":"लुका","chapter":"8","verse":"7","text":"एने थोड़ाक दाणा काटाल्या जुरखील्या माय पोड़ना, एने जुरखील्या ता हेऱ्या एकठा एकठास वोदीन ताह दाब लेदा।"},{"book":"लुका","chapter":"8","verse":"8","text":"एने थोड़ाक हाजाली बुई माय पोड़ना, एने उगीन होव माप फोल लावा।”"},{"book":"लुका","chapter":"8","verse":"9","text":"यीशुन चेला ताह फुशा, “ज्या किस्सान मतलब काय हे?”"},{"book":"लुका","chapter":"8","verse":"10","text":"यीशु ताह जापाप आप्यो, “तुमूह बोगवानान राज ने मालमात ने लिकायेल वातुन सोमेज आपेल हे, पुण दिहराह किस्सा माय होमलाव देणु हे, ज्यानकेरता काय ता देखी तीबी नाय देखी, एने होमले तीबी नाय सोमजे।”"},{"book":"लुका","chapter":"8","verse":"11","text":"किस्सान मतलब ज्य हे; बिज बोगवानान वचन हे।"},{"book":"लुका","chapter":"8","verse":"12","text":"वाटीन दिड़े वाला दाणा ता हेते, जा वचन होमेलतेह, पुण सैतान आवीन तान मोना माय रेन वचन उखलीन ली जाथे, काहाकाय ओहलो नाय एय काय ताह बुरहो केरीन सुटकारो जुड़ी।"},{"book":"लुका","chapter":"8","verse":"13","text":"सापराट्या जागाम पुड़ेल दाणा ज्या हेते, जा वचनाह खुसी माय होमेलतेह, ते खोरा, पुण मुल नाह देरानो केरीन ता थोड़ीक वार वोर बुरहो मेलतेह, एने पारेख आवणे बुखेत बोटकी जातेह।"},{"book":"लुका","chapter":"8","verse":"14","text":"थोड़ाक माणहे काटाल्या जुरखील्या माय पोड़ना, ता ज्या हेते, जा वचन होमेलतेह ते खोरा; पुण ओंगाण जाईन चिन्ता, एने मालदेनान कामा माय फासाय जातेह, एने तान फोल नाह पाकीत।"},{"book":"लुका","chapter":"8","verse":"15","text":"पुण हाजाली बुई माय पेरायेल ता ज्या हेते, जा वचन होमलीन मोनाम मेलतेह, एने बागे रेन फोल लावतेह।"},{"book":"लुका","chapter":"8","verse":"16","text":"कुण बी दिवो पेटाड़ीन पायला बुंदे नाह मेलने, एने नाह खाटला बुंदे मेलने, पुण दिवो मेलनेन जागेच मेलने, काय गेराम आवणाराह उजालो देखाय।"},{"book":"लुका","chapter":"8","verse":"17","text":"काहाकाय कायच लिकायेल नाह सोतो, जो देखाय नाय जाय, एने नाह काय डापायेल हे, जो जाणाय नाय जाय, एने नाय देखाय।"},{"book":"लुका","chapter":"8","verse":"18","text":"ज्यानकेरता जोगवीन रिवो, काय तुमू काल्ली रिती माय होमेलतेह? काहाकाय जा फाय हे ताह आपाय जाय, एने जा फाय ना सोतो, ता फाय रेन तो बी सांडाड़ाय जाय, जाह तो आपणो सोमजेह।"},{"book":"लुका","chapter":"8","verse":"19","text":"यीशुन आहख एने बाहख ताह मिलने आवा, पुण बिड़ एती केरीन ता नाह मील सेकना।"},{"book":"लुका","chapter":"8","verse":"20","text":"यीशुह माणहे केया, तारी आहख एने बाहख बाहेर उब रेनाह, तुवाह मिलने केतेह।"},{"book":"लुका","chapter":"8","verse":"21","text":"यीशु ज्यान जापाप माय ताह केयो, “मारी आहख एने मार बाहख ज्याच हेते, जा बोगवानान वचन होमेलतेह एने मानतेह।”"},{"book":"लुका","chapter":"8","verse":"22","text":"उंजु एक दिह यीशु एने तान चेला डोंडह्या पोर चेड़ना, एने यीशु चेलाह केयो, “आवो आपु देरीयान पार जाहु।” तेवी ता डोंडह्याह सोड़ लेदा एने चाल देना।"},{"book":"लुका","chapter":"8","verse":"23","text":"पुण जुलबुखे डोंडह्यो चालने बाजरियेल एतो, ते यीशु हुव गीयो, तेवी उचकाहुच देरीया माय वादोण आवो, एने डोंडह्‍याम पाणी बोराणे बाज गीया, एने ता दोका माय एता।"},{"book":"लुका","chapter":"8","verse":"24","text":"तेवी ता आहने आवीन यीशुह उठाड्या, एने केया, “मालीक, मालीक, आमु खेतेम एणे बाजरेनाह।” तेवी यीशु उठीन वादोणाह एने पाण्यान जेलखाह दोपकाड्यो एने ता थोब गीया, एने ठावको एय गीयो।"},{"book":"लुका","chapter":"8","verse":"25","text":"तेवी यीशु ताह केयो, “तुमरो बुरहो का हे?” पुण ता बिय गीया एने बोंगलायीन तान तान केणे बाज गीया, “ज्यो कुण हे, जो वादोण एने पाण्याह बी उकुम आपेह, एने ता तान वात मान्तेह।”"},{"book":"लुका","chapter":"8","verse":"26","text":"पोशा यीशु एने तान चेला गिरासेनियान देसा माय पोचना,8:26 गिरासेनिया; थोड़ाक लेख माय गदारा मत्ती 8:28 एने थोड़ाक लेख माय गेरगेसा लिखेल हे। जो गेलीलान ती मीरे हे।"},{"book":"लुका","chapter":"8","verse":"27","text":"जेवी यीशु मेराम उतेरनो ते ता हेयरान एक माणुह ताह मिलानो, जा माय मोकतास बुतड़ा एता, तो जुलूम दिह रेन नाह फाड़का पेरतालो एने नाह गेरा माय रेतालो, पुण तो माहणा माय रेतालो।"},{"book":"लुका","chapter":"8","verse":"28","text":"तो यीशुह देखीन आयड्यो एने तान ओंगाण पाया पोड़ीन मोठेस सोबदाम केयो, “एय आखाम रेन मोठा बोगवानान बेटाख यीशु! माहु तुवा हेऱ्यो काय काम? मी तुवाह विन्ता केरथु, माहु डेंड मा आपी।”"},{"book":"लुका","chapter":"8","verse":"29","text":"काहाकाय यीशु ता बुतड़ाह ता माणहाम रेन निकेलनेन उकुम आपतालो। तानकेरता तो ताह जाहार ताहार सेतावतालो, केरीन माणहे तान आथ पाय हाकली केरीन एने बेड्यु केरीन बांदिन राखवाली केरताला, तीबी तो बांदिल तो तोड़ टाक देतालो, एने बुतड़ो ताह जेंगला माय दोवड़ावते लेन फिरतालो।"},{"book":"लुका","chapter":"8","verse":"30","text":"यीशु ताह फुशो, “तारो नाव काय हे?” तो केयो, “फोज” काहाकाय जुलूम बुतड़ा ता माय रिग रियेल एता।"},{"book":"लुका","chapter":"8","verse":"31","text":"बुतड़ा यीशुह विन्ता केऱ्या काय आमुह नेरेग कुंड माय जाणेन उकुम मा आपी।8:31 उंडालो खाडो; जान बुय नाय देखाय उहलो खाडो, अथाह कुंड, ओहलो मानतेह काय आखरी डेंड एणे वोर खाराब जीव देरतीन उंडाले जागे बोंद केराय जाताला।"},{"book":"लुका","chapter":"8","verse":"32","text":"ता जागेच बोयड़ा पोर हुवऱ्यान एक मोटलो टुलो चेरने बाजरियेल ईतो, तानकेरता ता यीशुह विन्ता केऱ्या, काय आमुह ओया माय रिगणे दे, यीशु ताह हुवऱ्या माय मोकली दिनो।"},{"book":"लुका","chapter":"8","verse":"33","text":"तेवी बुतड़ा ता माणहाम रेन निकलीन हुवऱ्या माय रिग गीया, एने तो हुवऱ्यान टुलो, आड़वाया माय रेन दोवड़ीन देरीया माय जाय पोड़ना, एने बुड़ीन मोर गीया।"},{"book":"लुका","chapter":"8","verse":"34","text":"गोवाले जो ईयेल एतो, तो देखीन दोवेड़ना एने गावाम एने हेयराम जाईन तान खुबेर केऱ्या।"},{"book":"लुका","chapter":"8","verse":"35","text":"माणहे जो जो ईयेल एतो, तो देखणेन निकेलना एने यीशुन आहने आवीन, एने जा माय रेन बुतड़ा निकलेल एता, ताह यीशुन पायान जागे फाड़का पेरीन एने सुद्दी माय ठावकोस बोह रियेल देखीन बिय गीया;"},{"book":"लुका","chapter":"8","verse":"36","text":"जा माणहे ज्यो आखो तान डोला केरीन दिखेल एता, ता माणहाह केया काय बुतड़ा लागेल माणुह किहीक हाजो ईयेल।"},{"book":"लुका","chapter":"8","verse":"37","text":"तेवी गिरासेनियान आहने पाहनेन आखा माणहे यीशुह विन्ता केऱ्या, “आमरे न्या रेन जातरे।” काहाकाय ता माणहा माय जुलूम बिय बोराय जायेल एती, तेवी यीशु डोंडह्या पोर चेड़ीन वोल गीयो।"},{"book":"लुका","chapter":"8","verse":"38","text":"जा माणहा माय रेन बुतड़ा निकलेल एता, तो यीशुह विन्ता केरने बाज गीयो, “माहु तार हिऱ्यो आवणे दे,” पुण यीशु ताह ज्य केयीन मुकल्यो,"},{"book":"लुका","chapter":"8","verse":"39","text":"“तार गेर जातरे एने माणहाह किज्ये काय बोगवान तार केरता कोहलो मोट मोठो काम किरेल हे,” तो जाईन आखा हेयराम पारचार केरने बाज गीयो, “यीशु मार केरता कोहलो मोट मोठो काम किरेल हे।”"},{"book":"लुका","chapter":"8","verse":"40","text":"जेवी यीशु पुशो वोलीन गेलील माय आवो, ते माणहे यीशुह खुसी माय मील्या, काहाकाय ता आखा तान वाट जोवताला।"},{"book":"लुका","chapter":"8","verse":"41","text":"तोलास माय याईर नावान एक माणुह जो यहुदिन बोक्ती केरन्या गेरान आदिकारी ईतो आवो, एने यीशुन पाया पोड़ीन विन्ता केरने बाज गीयो काय मार गेर चाल।"},{"book":"लुका","chapter":"8","verse":"42","text":"काहाकाय तान बारा वोरह्यान एकुच बेटीख एती, एने ती मोरने केरताली, जेवी यीशु ता हिऱ्यो जातालो, ते माणहे ता पोर जाय पोड़ताला।"},{"book":"लुका","chapter":"8","verse":"43","text":"8:43 थोड़ाक लेख माय ती तीन आखी जीवाय आदिकारी पोर खेरीच दियेल नाह लिखेल हे। एक बायकु जीह बारा वोरह्या रेन लुय वोयणेन बेमारी एती, एने जी तीन आखी जीवाय वोंसीन पासाण खीरचो किर दियेल एती, तीबी कुणीच ने आथा केरीन हुदरेल नाह एती,"},{"book":"लुका","chapter":"8","verse":"44","text":"पासाण रेन आवीन यीशुन फाड़कान सेवड़ाह सापल्यी, एने चालोच तीन लुय वोयणे बोंद एय गीयो।"},{"book":"लुका","chapter":"8","verse":"45","text":"ज्या पोर यीशु केयो, “माहु कुण सापलेल?” जेवी आखा माणहे नाह नाह केणे बाज गीया, ते पतरस केयो, “एय मालीक, तुवाह ते बिड़ दाबेह, एने तार पोर माणहे आव पोड़तेह।”"},{"book":"लुका","chapter":"8","verse":"46","text":"पुण यीशु केयो, “माहु कुण सापलेल हे, काहाकाय मी जाण लियेल हे, काय मार माय रेन ताकेत निकलेल हे।”"},{"book":"लुका","chapter":"8","verse":"47","text":"जेवी बायकु देख्यी काय मी लीकाय नाह सिकेत, ते कापतेन आवी, एने यीशुन पाया पोड़ीन आखा माणहान सोमोर केयी काय ती कायतान केरीन यीशुह सापलेल, एने किहीक चालोच हुदरी गियी।"},{"book":"लुका","chapter":"8","verse":"48","text":"यीशु तीह केयो, “बेटी, तारो बुरहो तुवाह हुदार दियेल हे, बे फिकेर जातरे।”"},{"book":"लुका","chapter":"8","verse":"49","text":"तेवी यीशु ज्य केणेच बाजरियेल ईतोन एक जाण यहुदिन बोक्ती केरनेन गेरान आदिकारीन ता रेन आवीन केयो, “तार सोरी मोर जायेल हे; एवी गुरूह तेकलीत मा आपी।”"},{"book":"लुका","chapter":"8","verse":"50","text":"ज्यी वात होमलीन यीशु याईराह केयो, “बिय मा; बुरहो उलोस केर, तेवी ती वोच जाय,”"},{"book":"लुका","chapter":"8","verse":"51","text":"गेरा माय आवीन यीशु पतरस, योहान, याकुब, एने सोरीन आईख आबाख ओलास दिहरा कुणीच ता हिऱ्यो माय आवणे नाह दिनो।"},{"book":"लुका","chapter":"8","verse":"52","text":"आखा माणहे तीन केरता साती ठोकीन रेड़ताला, पुण यीशु ताह केयो, “रिड़ो मा; ती मुरेल नाह सोती, पुण हुवणे बाजरेनीह।”"},{"book":"लुका","chapter":"8","verse":"53","text":"ता माणहे ज्यो सोमजीन काय ती मोर गियीह, ता माणहे यीशुन मोजाक उड़ावणे बाज गीया।"},{"book":"लुका","chapter":"8","verse":"54","text":"पुण यीशु तीन आथ देरीन केयो, “एय बेटी, उठ।”"},{"book":"लुका","chapter":"8","verse":"55","text":"तेवी तीन जीव वोलीन आव लागो, एने ती चालोच उठीन उबरी गियी, एने यीशु उकुम आप्यो काय ज्यीह काह खाणेन आपो।"},{"book":"लुका","chapter":"8","verse":"56","text":"तीन आहख आबोख बोंगलाय गीया, पुण यीशु ताह सोमजाड्यो काय जो ईयेल हे, तो कुणीह मा किहो।"}]}