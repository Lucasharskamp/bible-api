{"data":[{"book":"یشوع","chapter":"15","verse":"1","text":"جب اسرائیلیوں نے قرعہ ڈال کر ملک کو تقسیم کیا تو یہوداہ کے قبیلے کو اُس کے کنبوں کے مطابق کنعان کا جنوبی حصہ مل گیا۔ اِس علاقے کی سرحد ملکِ ادوم اور انتہائی جنوب میں صین کا ریگستان تھا۔"},{"book":"یشوع","chapter":"15","verse":"2","text":"یہوداہ کی جنوبی سرحد بحیرۂ مُردار کے جنوبی سرے سے شروع ہو کر"},{"book":"یشوع","chapter":"15","verse":"3","text":"جنوب کی طرف چلتی چلتی درۂ عقربیم پہنچ گئی۔ وہاں سے وہ صین کی طرف جاری ہوئی اور قادس برنیع کے جنوب میں سے آگے نکل کر حصرون تک پہنچ گئی۔ حصرون سے وہ ادّار کی طرف چڑھ گئی اور پھر قرقع کی طرف مُڑی۔"},{"book":"یشوع","chapter":"15","verse":"4","text":"اِس کے بعد وہ عضمون سے ہو کر مصر کی سرحد پر واقع وادئی مصر تک پہنچ گئی جس کے ساتھ ساتھ چلتی ہوئی وہ سمندر پر ختم ہوئی۔ یہ یہوداہ کی جنوبی سرحد تھی۔"},{"book":"یشوع","chapter":"15","verse":"5","text":"مشرق میں اُس کی سرحد بحیرۂ مُردار کے ساتھ ساتھ چل کر وہاں ختم ہوئی جہاں دریائے یردن بحیرۂ مُردار میں بہتا ہے۔"},{"book":"یشوع","chapter":"15","verse":"6","text":"بیت حُجلاہ کی طرف چڑھ گئی، پھر بیت عرابہ کے شمال میں سے گزر کر روبن کے بیٹے بوہن کے پتھر تک پہنچ گئی۔"},{"book":"یشوع","chapter":"15","verse":"7","text":"وہاں سے سرحد وادیٔ عکور میں اُتر گئی اور پھر دوبارہ دبیر کی طرف چڑھ گئی۔ دبیر سے وہ شمال یعنی جِلجال کی طرف جو درۂ ادُمیم کے مقابل ہے مُڑ گئی (یہ درہ وادی کے جنوب میں ہے)۔ یوں وہ چلتی چلتی شمالی سرحد عین شمس اور عین راجل تک پہنچ گئی۔"},{"book":"یشوع","chapter":"15","verse":"8","text":"وہاں سے وہ وادیٔ بن ہنوم میں سے گزرتی ہوئی یبوسیوں کے شہر یروشلم کے جنوب میں سے آگے نکل گئی اور پھر اُس پہاڑ پر چڑھ گئی جو وادیٔ بن ہنوم کے مغرب اور میدانِ رفائیم کے شمالی کنارے پر ہے۔"},{"book":"یشوع","chapter":"15","verse":"9","text":"وہاں سرحد مُڑ کر چشمہ بنام نفتوح کی طرف بڑھ گئی اور پھر پہاڑی علاقے عِفرون کے شہروں کے پاس سے گزر کر بعلہ یعنی قِریَت یعریم تک پہنچ گئی۔"},{"book":"یشوع","chapter":"15","verse":"10","text":"بعلہ سے مُڑ کر یہوداہ کی یہ سرحد مغرب میں سعیر کے پہاڑی علاقے کی طرف بڑھ گئی اور یعریم پہاڑ یعنی کسلون کے شمالی دامن کے ساتھ ساتھ چل کر بیت شمس کی طرف اُتر کر تِمنت پہنچ گئی۔"},{"book":"یشوع","chapter":"15","verse":"11","text":"وہاں سے وہ عقرون کے شمال میں سے گزر گئی اور پھر مُڑ کر سِکرون اور بعلہ پہاڑ کی طرف بڑھ کر یبنئیل پہنچ گئی۔ وہاں یہ شمالی سرحد سمندر پر ختم ہوئی۔"},{"book":"یشوع","chapter":"15","verse":"12","text":"سمندر ملکِ یہوداہ کی مغربی سرحد تھی۔ یہی وہ علاقہ تھا جو یہوداہ کے قبیلے کو اُس کے خاندانوں کے مطابق مل گیا۔"},{"book":"یشوع","chapter":"15","verse":"13","text":"رب کے حکم کے مطابق یشوع نے کالب بن یفُنّہ کو اُس کا حصہ یہوداہ میں دے دیا۔ وہاں اُسے حبرون شہر مل گیا۔ اُس وقت اُس کا نام قِریَت اربع تھا (اربع عناق کا باپ تھا)۔"},{"book":"یشوع","chapter":"15","verse":"14","text":"حبرون میں تین عناقی بنام سیسی، اخی مان اور تلمی اپنے گھرانوں سمیت رہتے تھے۔ کالب نے تینوں کو حبرون سے نکال دیا۔"},{"book":"یشوع","chapter":"15","verse":"15","text":"پھر وہ آگے دبیر کے باشندوں سے لڑنے چلا گیا۔ دبیر کا پرانا نام قِریَت سِفر تھا۔"},{"book":"یشوع","chapter":"15","verse":"16","text":"کالب نے کہا، ”جو قِریَت سِفر پر فتح پا کر قبضہ کرے گا اُس کے ساتھ مَیں اپنی بیٹی عکسہ کا رشتہ باندھوں گا۔“"},{"book":"یشوع","chapter":"15","verse":"17","text":"کالب کے بھائی غُتنی ایل بن قنز نے شہر پر قبضہ کر لیا۔ چنانچہ کالب نے اُس کے ساتھ اپنی بیٹی عکسہ کی شادی کر دی۔"},{"book":"یشوع","chapter":"15","verse":"18","text":"جب عکسہ غُتنیایل کے ہاں جا رہی تھی تو اُس نے اُسے اُبھارا کہ وہ کالب سے کوئی کھیت پانے کی درخواست کرے۔ اچانک وہ گدھے سے اُتر گئی۔ کالب نے پوچھا، ”کیا بات ہے؟“"},{"book":"یشوع","chapter":"15","verse":"19","text":"عکسہ نے جواب دیا، ”جہیز کے لئے مجھے ایک چیز سے نوازیں۔ آپ نے مجھے دشتِ نجب میں زمین دے دی ہے۔ اب مجھے چشمے بھی دے دیجئے۔“ چنانچہ کالب نے اُسے اپنی ملکیت میں سے اوپر اور نیچے والے چشمے بھی دے دیئے۔"},{"book":"یشوع","chapter":"15","verse":"20","text":"جو موروثی زمین یہوداہ کے قبیلے کو اُس کے کنبوں کے مطابق ملی"},{"book":"یشوع","chapter":"15","verse":"21","text":"اُس میں ذیل کے شہر شامل تھے۔ جنوب میں ملکِ ادوم کی سرحد کی طرف یہ شہر تھے: قبضئیل، عِدر، یجور،"},{"book":"یشوع","chapter":"15","verse":"22","text":"قینہ، دیمونہ، عدعدہ،"},{"book":"یشوع","chapter":"15","verse":"23","text":"قادس، حصور، اِتنان،"},{"book":"یشوع","chapter":"15","verse":"24","text":"زیف، طِلِم، بعلوت،"},{"book":"یشوع","chapter":"15","verse":"25","text":"حصور حدتہ، قریوت حصرون یعنی حصور،"},{"book":"یشوع","chapter":"15","verse":"26","text":"اَمام، سمع، مولادہ،"},{"book":"یشوع","chapter":"15","verse":"27","text":"حصار جدہ، حشمون، بیت فلط،"},{"book":"یشوع","chapter":"15","verse":"28","text":"حصار سوعال، بیرسبع، بِزیوتیاہ،"},{"book":"یشوع","chapter":"15","verse":"29","text":"بعلہ، عیّیم، عضم،"},{"book":"یشوع","chapter":"15","verse":"30","text":"اِلتولد، کسیل، حُرمہ،"},{"book":"یشوع","chapter":"15","verse":"31","text":"صِقلاج، مدمنّہ، سنسنّہ،"},{"book":"یشوع","chapter":"15","verse":"32","text":"لباؤت، سِلحیم، عین اور رِمّون۔ اِن شہروں کی تعداد 29 تھی۔ ہر شہر کے گرد و نواح کی آبادیاں اُس کے ساتھ گنی جاتی تھیں۔"},{"book":"یشوع","chapter":"15","verse":"33","text":"مغرب کے نشیبی پہاڑی علاقے میں یہ شہر تھے: اِستال، صُرعہ، اسنہ،"},{"book":"یشوع","chapter":"15","verse":"34","text":"زنوح، عین جنیم، تفّوح، عینام،"},{"book":"یشوع","chapter":"15","verse":"35","text":"یرموت، عدُلام، سوکہ، عزیقہ،"},{"book":"یشوع","chapter":"15","verse":"36","text":"شعریم، عدِتیم اور جدیرہ یعنی جدیرتیم۔ اِن شہروں کی تعداد 14 تھی۔ ہر شہر کے گرد و نواح کی آبادیاں اُس کے ساتھ گنی جاتی تھیں۔"},{"book":"یشوع","chapter":"15","verse":"37","text":"اِن کے علاوہ یہ شہر بھی تھے: ضِنان، حداشہ، مِجدل جد،"},{"book":"یشوع","chapter":"15","verse":"38","text":"دلعان، مِصفاہ، یُقتئیل،"},{"book":"یشوع","chapter":"15","verse":"39","text":"لکیس، بُصقت، عجلون،"},{"book":"یشوع","chapter":"15","verse":"40","text":"کبّون، لحماس، کِتلیس،"},{"book":"یشوع","chapter":"15","verse":"41","text":"جدیروت، بیت دجون، نعمہ اور مقیدہ۔ اِن شہروں کی تعداد 16 تھی۔ ہر شہر کے گرد و نواح کی آبادیاں اُس کے ساتھ گنی جاتی تھیں۔"},{"book":"یشوع","chapter":"15","verse":"42","text":"اِس علاقے میں یہ شہر بھی تھے: لِبناہ، عتر، عسن،"},{"book":"یشوع","chapter":"15","verse":"43","text":"یفتاح، اسنہ، نصیب،"},{"book":"یشوع","chapter":"15","verse":"44","text":"قعیلہ، اکزیب اور مریسہ۔ اِن شہروں کی تعداد 9 تھی۔ ہر شہر کے گرد و نواح کی آبادیاں اُس کے ساتھ گنی جاتی تھیں۔"},{"book":"یشوع","chapter":"15","verse":"45","text":"اِن کے علاوہ یہ شہر بھی تھے: عقرون اُس کے گرد و نواح کی آبادیوں اور دیہاتوں سمیت،"},{"book":"یشوع","chapter":"15","verse":"46","text":"پھر عقرون سے لے کر مغرب کی طرف اشدود تک تمام قصبے اور آبادیاں۔"},{"book":"یشوع","chapter":"15","verse":"47","text":"اشدود خود بھی اُس کے گرد و نواح کی آبادیوں اور دیہاتوں سمیت اِس میں شامل تھا اور اِسی طرح غزہ اُس کے گرد و نواح کی آبادیوں اور دیہاتوں سمیت یعنی تمام آبادیاں مصر کی سرحد پر واقع وادئی مصر اور سمندر کے ساحل تک۔"},{"book":"یشوع","chapter":"15","verse":"48","text":"پہاڑی علاقے کے یہ شہر یہوداہ کے قبیلے کے تھے: سمیر، یتیر، سوکہ،"},{"book":"یشوع","chapter":"15","verse":"49","text":"دنّہ، قِریَت سنّہ یعنی دبیر،"},{"book":"یشوع","chapter":"15","verse":"50","text":"عناب، اِستموہ، عنیم،"},{"book":"یشوع","chapter":"15","verse":"51","text":"جشن، حَولون اور جِلوہ۔ اِن شہروں کی تعداد 11 تھی، اور اُن کے گرد و نواح کی آبادیاں بھی اُن کے ساتھ گنی جاتی تھیں۔"},{"book":"یشوع","chapter":"15","verse":"52","text":"اِن کے علاوہ یہ شہر بھی تھے: اراب، دُومہ، اِشعان،"},{"book":"یشوع","chapter":"15","verse":"53","text":"ینوم، بیت تفّوح، افیقہ،"},{"book":"یشوع","chapter":"15","verse":"54","text":"حُمطہ، قِریَت اربع یعنی حبرون اور صیعور۔ اِن شہروں کی تعداد 9 تھی۔ ہر شہر کے گرد و نواح کی آبادیاں اُس میں گنی جاتی تھیں۔"},{"book":"یشوع","chapter":"15","verse":"55","text":"اِن کے علاوہ یہ شہر بھی تھے: معون، کرمل، زیف، یوطہ،"},{"book":"یشوع","chapter":"15","verse":"56","text":"یزرعیل، یُقدعام، زنوح،"},{"book":"یشوع","chapter":"15","verse":"57","text":"قَین، جِبعہ اور تِمنت۔ اِن شہروں کی تعداد 10 تھی۔ ہر شہر کے گرد و نواح کی آبادیاں اُس کے ساتھ گنی جاتی تھیں۔"},{"book":"یشوع","chapter":"15","verse":"58","text":"اِن کے علاوہ یہ شہر بھی تھے: حلحول، بیت صور، جدور،"},{"book":"یشوع","chapter":"15","verse":"59","text":"معرات، بیت عنوت اور اِلتقون۔ اِن شہروں کی تعداد 6 تھی۔ ہر شہر کے گرد و نواح کی آبادیاں اُس کے ساتھ گنی جاتی تھیں۔"},{"book":"یشوع","chapter":"15","verse":"60","text":"پھر قِریَت بعل یعنی قِریَت یعریم اور ربّہ بھی یہوداہ کے پہاڑی علاقے میں شامل تھے۔ ہر شہر کے گرد و نواح کی آبادیاں اُس کے ساتھ گنی جاتی تھیں۔"},{"book":"یشوع","chapter":"15","verse":"61","text":"ریگستان میں یہ شہر یہوداہ کے قبیلے کے تھے: بیت عرابہ، مدّین، سکاکہ،"},{"book":"یشوع","chapter":"15","verse":"62","text":"نبسان، نمک کا شہر اور عین جدی۔ اِن شہروں کی تعداد 6 تھی۔ ہر شہر کے گرد و نواح کی آبادیاں اُس کے ساتھ گنی جاتی تھیں۔"},{"book":"یشوع","chapter":"15","verse":"63","text":"لیکن یہوداہ کا قبیلہ یبوسیوں کو یروشلم سے نکالنے میں ناکام رہا۔ اِس لئے اُن کی اولاد آج تک یہوداہ کے قبیلے کے درمیان رہتی ہے۔"}]}