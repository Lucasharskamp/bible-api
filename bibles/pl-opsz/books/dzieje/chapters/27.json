{"data":[{"book":"Dzieje","chapter":"27","verse":"1","text":"Gdy już zapadła decyzja o naszej podróży do Italii, przekazano Pawła i innych więźniów pod nadzór niejakiemu Juliuszowi, dowódcy oddziału cezara."},{"book":"Dzieje","chapter":"27","verse":"2","text":"Wsiedliśmy na statek płynący z Adramyttion i wypłynęliśmy w kierunku Azji. Towarzyszył nam również Arystarch, Macedończyk z Tesaloniki."},{"book":"Dzieje","chapter":"27","verse":"3","text":"Następnego dnia, gdy zawinęliśmy do Sydonu, Juliusz, który był przychylny Pawłowi, pozwolił mu odwiedzić przyjaciół i skorzystać z ich gościny."},{"book":"Dzieje","chapter":"27","verse":"4","text":"Z Sydonu skierowaliśmy się na północ ku Cyprowi, bo natknęliśmy się na przeciwne wiatry."},{"book":"Dzieje","chapter":"27","verse":"5","text":"Opłynęliśmy wybrzeże Cylicji i Pamfilii i przybyliśmy do Myry w prowincji Licja."},{"book":"Dzieje","chapter":"27","verse":"6","text":"Tam dowódca znalazł statek płynący z Aleksandrii do Italii i umieścił nas na nim."},{"book":"Dzieje","chapter":"27","verse":"7","text":"Przez wiele dni powoli płynęliśmy ku portowi w Knidos. Ponieważ jednak wiatr nam nie sprzyjał, skierowaliśmy się na Kretę, mijając port Salmone."},{"book":"Dzieje","chapter":"27","verse":"8","text":"Z trudem płynęliśmy wzdłuż południowego brzegu, aż przybyliśmy do miejsca o nazwie Piękna Przystań, w pobliżu miasta Lasaia."},{"book":"Dzieje","chapter":"27","verse":"9","text":"Minęło sporo czasu, a dalsze kontynuowanie rejsu było niebezpieczne, minął już bowiem Dzień Pojednania. Paweł przestrzegał więc:"},{"book":"Dzieje","chapter":"27","verse":"10","text":"—Panowie! Uważam, że dalsza podróż będzie niebezpieczna nie tylko dla statku i ładunku, ale i dla naszego życia."},{"book":"Dzieje","chapter":"27","verse":"11","text":"Ale Juliusz bardziej niż Pawłowi ufał sternikowi i właścicielowi statku."},{"book":"Dzieje","chapter":"27","verse":"12","text":"Piękna Przystań nie nadawała się do spędzenia w niej zimy. Dlatego większość załogi uznała, że trzeba ją opuścić i spróbować dopłynąć do portu Feniks na Krecie, wystawionego na południowo-zachodnie i północno-zachodnie wiatry."},{"book":"Dzieje","chapter":"27","verse":"13","text":"Gdy zaczął wiać lekki południowy wiatr, zgodnie z postanowieniem, podnieśli kotwicę i popłynęli wzdłuż brzegu wyspy."},{"book":"Dzieje","chapter":"27","verse":"14","text":"Jednak dość szybko od strony lądu zaczął wiać huragan Eurakilon."},{"book":"Dzieje","chapter":"27","verse":"15","text":"Statek zaczął tracić kurs i nie mógł stawić czoła wiatrowi. Musieliśmy więc poddać się mu i pozwolić nieść prądowi morskiemu."},{"book":"Dzieje","chapter":"27","verse":"16","text":"Wreszcie podpłynęliśmy do wyspy Kauda, gdzie z trudem wciągnęliśmy na pokład łódź ratunkową"},{"book":"Dzieje","chapter":"27","verse":"17","text":"i wzmocniliśmy statek linami. W obawie przed wpadnięciem na wyspę Sytrę, opuszczono pływającą kotwicę i tak dryfowaliśmy."},{"book":"Dzieje","chapter":"27","verse":"18","text":"Następnego dnia, sztorm stał się jeszcze silniejszy, załoga wyrzuciła więc za burtę ładunek."},{"book":"Dzieje","chapter":"27","verse":"19","text":"Kolejnego dnia wyrzucono także sprzęt okrętowy."},{"book":"Dzieje","chapter":"27","verse":"20","text":"Przez wiele dni nie było widać ani słońca, ani gwiazd, a sztorm nie ustawał. Traciliśmy już więc nadzieję na ocalenie."},{"book":"Dzieje","chapter":"27","verse":"21","text":"Nikt nie był w stanie nawet jeść. W końcu Paweł powiedział do załogi:"},{"book":"Dzieje","chapter":"27","verse":"22","text":"Ale bądźcie dobrej myśli! Statek wprawdzie zatonie, ale nikt z nas nie zginie."},{"book":"Dzieje","chapter":"27","verse":"23","text":"Dziś w nocy ukazał mi się anioł Boga, do którego należę i któremu służę,"},{"book":"Dzieje","chapter":"27","verse":"24","text":"i powiedział: „Nie bój się, Pawle, bo na pewno staniesz przed cezarem! Co więcej, ze względu na ciebie Bóg ocali wszystkich, którzy z tobą płyną”."},{"book":"Dzieje","chapter":"27","verse":"25","text":"Bądźcie więc dobrej myśli! Ufam Bogu, że zrobi to, co powiedział,"},{"book":"Dzieje","chapter":"27","verse":"26","text":"i zostaniemy wyrzuceni na brzeg jakiejś wyspy."},{"book":"Dzieje","chapter":"27","verse":"27","text":"Była już czternasta noc sztormu, a my nadal dryfowaliśmy po Adriatyku. W środku nocy marynarze zorientowali się, że zbliżamy się do lądu."},{"book":"Dzieje","chapter":"27","verse":"28","text":"Spuścili sondę i stwierdzili, że głębokość wynosi 37 metrów. Po chwili zmierzyli ją ponownie—wynosiła 28 metrów."},{"book":"Dzieje","chapter":"27","verse":"29","text":"Bojąc się rozbicia o przybrzeżne skały, zrzucili z rufy cztery kotwice, pragnąc przetrwać tak do rana."},{"book":"Dzieje","chapter":"27","verse":"30","text":"Niektórzy członkowie załogi chcieli jednak uciec ze statku i—pod pozorem zrzucania kotwic na dziobie okrętu—zaczęli spuszczać na wodę łódź ratunkową."},{"book":"Dzieje","chapter":"27","verse":"31","text":"Wtedy Paweł powiedział do dowódcy i żołnierzy:"},{"book":"Dzieje","chapter":"27","verse":"32","text":"Żołnierze odcięli więc liny i łódź spadła do morza."},{"book":"Dzieje","chapter":"27","verse":"33","text":"Tuż przed świtem Paweł zachęcił wszystkich, żeby coś zjedli."},{"book":"Dzieje","chapter":"27","verse":"34","text":"Proszę, dla waszego dobra zjedzcie coś! Zapewniam, że nikomu z was nie spadnie wam nawet włos z głowy!"},{"book":"Dzieje","chapter":"27","verse":"35","text":"Po tych słowach wziął do rąk chleb i wobec wszystkich podziękował za niego Bogu. Odłamał kawałek i zaczął jeść."},{"book":"Dzieje","chapter":"27","verse":"36","text":"Zaraz wszyscy poczuli się lepiej i również zaczęli jeść,"},{"book":"Dzieje","chapter":"27","verse":"37","text":"a było nas na statku dwieście siedemdziesiąt sześć osób."},{"book":"Dzieje","chapter":"27","verse":"38","text":"Po posiłku załoga jeszcze bardziej odciążyła statek, wyrzucając za burtę ładunek zboża."},{"book":"Dzieje","chapter":"27","verse":"39","text":"Gdy nastał dzień, nie mogli rozpoznać lądu. Dostrzegli jednak zatokę z płaskim wybrzeżem i zastanawiali się, czy udałoby się tam zacumować statek."},{"book":"Dzieje","chapter":"27","verse":"40","text":"Odcięli więc kotwice, zostawiając je w morzu, uwolnili ster z lin oraz postawili przedni żagiel. Wówczas okręt zaczął płynąć w kierunku lądu."},{"book":"Dzieje","chapter":"27","verse":"41","text":"Ale statek utknął na mieliźnie między dwoma prądami morskimi. Dziób został unieruchomiony, natomiast rufa zaczęła się rozpadać pod naporem silnie uderzających fal."},{"book":"Dzieje","chapter":"27","verse":"42","text":"Wtedy żołnierze postanowili zabić więźniów, aby żaden z nich nie uciekł."},{"book":"Dzieje","chapter":"27","verse":"43","text":"Ale Juliusz, chcąc oszczędzić Pawła, zabronił im tego. Wszystkim umiejącym pływać rozkazał wyskoczyć za burtę i dopłynąć do brzegu."},{"book":"Dzieje","chapter":"27","verse":"44","text":"Pozostałym zaś polecił, aby ratowali się na deskach i innych częściach statku. W ten sposób wszyscy bezpiecznie dotarli do brzegu wyspy."}]}