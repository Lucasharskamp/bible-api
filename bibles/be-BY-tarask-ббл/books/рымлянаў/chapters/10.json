{"data":[{"book":"РЫМЛЯНАЎ","chapter":"10","verse":"1","text":"Браты! упадабаньне майго сэрца і малітва да Бога за Ізраіля на збавеньне."},{"book":"РЫМЛЯНАЎ","chapter":"10","verse":"2","text":"Бо сьведчу ім, што маюць руплівасьць Божую, а не паводле розуму."},{"book":"РЫМЛЯНАЎ","chapter":"10","verse":"3","text":"Бо, не разумеючы Божай праведнасьці і імкнучыся паставіць сваю праведнасьць, яны не скарыліся праведнасьці Божай;"},{"book":"РЫМЛЯНАЎ","chapter":"10","verse":"4","text":"бо канец закона - Хрыстос, дзеля праведнасьці кожнаму веруючаму."},{"book":"РЫМЛЯНАЎ","chapter":"10","verse":"5","text":"Майсей піша пра праведнасьць ад закона: «чалавек, які яго выконвае, жыць будзе ім»."},{"book":"РЫМЛЯНАЎ","chapter":"10","verse":"6","text":"А праведнасьць ад веры так кажа: «не кажы ў сэрцы тваім: хто ўзыдзе на неба?» - каб Хрыста зьвесьці;"},{"book":"РЫМЛЯНАЎ","chapter":"10","verse":"7","text":"альбо: «хто сыдзе ў бездань?» - каб Хрыста зь мёртвых узьвесьці."},{"book":"РЫМЛЯНАЎ","chapter":"10","verse":"8","text":"А што кажа Пісаньне? «Блізка да цябе слова, у вуснах тваіх і ў сэрцы тваім» - слова веры, якое прапаведуем."},{"book":"РЫМЛЯНАЎ","chapter":"10","verse":"9","text":"Бо калі вуснамі тваімі будзеш вызнаваць Ісуса за Госпада і сэрцам тваім верыць, што Бог уваскрэсіў Яго зь мёртвых, ты выратуешся;"},{"book":"РЫМЛЯНАЎ","chapter":"10","verse":"10","text":"бо сэрцам вераць дзеля праведнасьці, а вуснамі вызнаюць на збавеньне."},{"book":"РЫМЛЯНАЎ","chapter":"10","verse":"11","text":"Бо Пісаньне кажа: «кожны, хто верыць у Яго, не пасаромлены будзе»."},{"book":"РЫМЛЯНАЎ","chapter":"10","verse":"12","text":"Тут няма розьніцы паміж Юдэем і Элінам, бо адзін Гасподзь ва ўсіх, шчодры да ўсіх, хто Яго заклікае."},{"book":"РЫМЛЯНАЎ","chapter":"10","verse":"13","text":"Бо «кожны, хто пакліча імя Госпада, уратуецца»."},{"book":"РЫМЛЯНАЎ","chapter":"10","verse":"14","text":"Але як паклікаць Таго, у Каго ня ўверавалі? як верыць у Таго, пра Каго ня чулі? як пачуць без прапаведніка?"},{"book":"РЫМЛЯНАЎ","chapter":"10","verse":"15","text":"І як прапаведаваць, калі ня будзе пасланых? як напісана: «якія прыгожыя ногі ў вястуноў міру, вястуноў добрай весткі!»"},{"book":"РЫМЛЯНАЎ","chapter":"10","verse":"16","text":"Але ня ўсе паслухаліся зьвеставаньня. Бо Ісая кажа: «Госпадзе! хто паверыў пачутаму ад нас?»"},{"book":"РЫМЛЯНАЎ","chapter":"10","verse":"17","text":"Такім чынам, вера ад слуханьня, а слуханьне - ад слова Божага."},{"book":"РЫМЛЯНАЎ","chapter":"10","verse":"18","text":"Але пытаюся: хіба яны ня чулі? Наадварот, «па ўсёй зямлі прайшоў голас іхні, і да межаў сусьвету іхнія словы»."},{"book":"РЫМЛЯНАЎ","chapter":"10","verse":"19","text":"Яшчэ пытаюся: хіба Ізраіль ня ведаў? Першы кажа Майсей: «Я ўзбуджу ў вас рупнасьць не народам, раздражню вас народам бязглуздым»."},{"book":"РЫМЛЯНАЎ","chapter":"10","verse":"20","text":"А Ісая сьмела маўляе: «Мяне знайшлі тыя, хто ня шукаў Мяне, Я адкрыўся тым, хто ня пытаўся пра Мяне»."},{"book":"РЫМЛЯНАЎ","chapter":"10","verse":"21","text":"А пра Ізраіля кажа: «цэлы дзень Я працягваў рукі Мае да люду няслухмянага і ўпарцістага»."}]}