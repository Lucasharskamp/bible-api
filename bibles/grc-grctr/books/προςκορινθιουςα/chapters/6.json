{"data":[{"book":"ΠΡΟΣ ΚΟΡΙΝΘΙΟΥΣ Α","chapter":"6","verse":"1","text":"Τολμᾷ τις ὑμῶν, πρᾶγμα ἔχων πρὸς τὸν ἕτερον, κρίνεσθαι ἐπὶ τῶν ἀδίκων, καὶ οὐχὶ ἐπὶ τῶν ἁγίων;"},{"book":"ΠΡΟΣ ΚΟΡΙΝΘΙΟΥΣ Α","chapter":"6","verse":"2","text":"Οὐκ οἴδατε ὅτι οἱ ἅγιοι τὸν κόσμον κρινοῦσι; Καὶ εἰ ἐν ὑμῖν κρίνεται ὁ κόσμος, ἀνάξιοί ἐστε κριτηρίων ἐλαχίστων;"},{"book":"ΠΡΟΣ ΚΟΡΙΝΘΙΟΥΣ Α","chapter":"6","verse":"3","text":"Οὐκ οἴδατε ὅτι ἀγγέλους κρινοῦμεν; Μήτι γε βιωτικά;"},{"book":"ΠΡΟΣ ΚΟΡΙΝΘΙΟΥΣ Α","chapter":"6","verse":"4","text":"Βιωτικὰ μὲν οὖν κριτήρια ἐὰν ἔχητε, τοὺς ἐξουθενημένους ἐν τῇ ἐκκλησίᾳ, τούτους καθίζετε."},{"book":"ΠΡΟΣ ΚΟΡΙΝΘΙΟΥΣ Α","chapter":"6","verse":"5","text":"Πρὸς ἐντροπὴν ὑμῖν λέγω. Οὕτως οὐκ ἔστιν ἐν ὑμῖν σοφὸς οὐδὲ εἷς, ὃς δυνήσεται διακρῖναι ἀνὰ μέσον τοῦ ἀδελφοῦ αὐτοῦ,"},{"book":"ΠΡΟΣ ΚΟΡΙΝΘΙΟΥΣ Α","chapter":"6","verse":"6","text":"ἀλλὰ ἀδελφὸς μετὰ ἀδελφοῦ κρίνεται, καὶ τοῦτο ἐπὶ ἀπίστων;"},{"book":"ΠΡΟΣ ΚΟΡΙΝΘΙΟΥΣ Α","chapter":"6","verse":"7","text":"Ἤδη μὲν οὖν ὅλως ἥττημα ἐν ὑμῖν ἐστιν, ὅτι κρίματα ἔχετε μεθ᾿ ἑαυτῶν. Διὰ τί οὐχὶ μᾶλλον ἀδικεῖσθε; Διὰ τί οὐχὶ μᾶλλον ἀποστερεῖσθε;"},{"book":"ΠΡΟΣ ΚΟΡΙΝΘΙΟΥΣ Α","chapter":"6","verse":"8","text":"Ἀλλὰ ὑμεῖς ἀδικεῖτε καὶ ἀποστερεῖτε, καὶ ταῦτα ἀδελφούς."},{"book":"ΠΡΟΣ ΚΟΡΙΝΘΙΟΥΣ Α","chapter":"6","verse":"9","text":"Ἢ οὐκ οἴδατε ὅτι ἄδικοι βασιλείαν Θεοῦ οὐ κληρονομήσουσι; Μὴ πλανᾶσθε· οὔτε πόρνοι, οὔτε εἰδωλολάτραι, οὔτε μοιχοί, οὔτε μαλακοί, οὔτε ἀρσενοκοῖται,"},{"book":"ΠΡΟΣ ΚΟΡΙΝΘΙΟΥΣ Α","chapter":"6","verse":"10","text":"οὔτε κλέπται, οὔτε πλεονέκται, οὔτε μέθυσοι, οὐ λοίδοροι, οὐχ ἅρπαγες, βασιλείαν Θεοῦ οὐ κληρονομήσουσι."},{"book":"ΠΡΟΣ ΚΟΡΙΝΘΙΟΥΣ Α","chapter":"6","verse":"11","text":"Καὶ ταῦτά τινες ἦτε· ἀλλὰ ἀπελούσασθε, ἀλλὰ ἡγιάσθητε, ἀλλ᾿ ἐδικαιώθητε ἐν τῷ ὀνόματι τοῦ Κυρίου Ἰησοῦ, καὶ ἐν τῷ πνεύματι τοῦ Θεοῦ ἡμῶν."},{"book":"ΠΡΟΣ ΚΟΡΙΝΘΙΟΥΣ Α","chapter":"6","verse":"12","text":"Πάντα μοι ἔξεστιν, ἀλλ᾿ οὐ πάντα συμφέρει· πάντα μοι ἔξεστιν, ἀλλ᾿ οὐκ ἐγὼ ἐξουσιασθήσομαι ὑπό τινος."},{"book":"ΠΡΟΣ ΚΟΡΙΝΘΙΟΥΣ Α","chapter":"6","verse":"13","text":"Τὰ βρώματα τῇ κοιλίᾳ, καὶ ἡ κοιλία τοῖς βρώμασιν· ὁ δὲ Θεὸς καὶ ταύτην καὶ ταῦτα καταργήσει. Τὸ δὲ σῶμα οὐ τῇ πορνείᾳ, ἀλλὰ τῷ Κυρίῳ, καὶ ὁ Κύριος τῷ σώματι·"},{"book":"ΠΡΟΣ ΚΟΡΙΝΘΙΟΥΣ Α","chapter":"6","verse":"14","text":"ὁ δὲ Θεὸς καὶ τὸν Κύριον ἤγειρε καὶ 6.14 ἡμᾶς ¦ ὑμᾶς El.ἡμᾶς ἐξεγερεῖ διὰ τῆς δυνάμεως αὐτοῦ."},{"book":"ΠΡΟΣ ΚΟΡΙΝΘΙΟΥΣ Α","chapter":"6","verse":"15","text":"Οὐκ οἴδατε ὅτι τὰ σώματα ὑμῶν μέλη Χριστοῦ ἐστιν; Ἄρας οὖν τὰ μέλη τοῦ Χριστοῦ ποιήσω πόρνης μέλη; Μὴ γένοιτο."},{"book":"ΠΡΟΣ ΚΟΡΙΝΘΙΟΥΣ Α","chapter":"6","verse":"16","text":"Ἢ οὐκ οἴδατε ὅτι ὁ κολλώμενος τῇ πόρνῃ ἓν σῶμά ἐστιν; Ἔσονται γάρ, φησίν, οἱ δύο εἰς σάρκα μίαν."},{"book":"ΠΡΟΣ ΚΟΡΙΝΘΙΟΥΣ Α","chapter":"6","verse":"17","text":"Ὁ δὲ κολλώμενος τῷ Κυρίῳ ἓν πνεῦμά ἐστι."},{"book":"ΠΡΟΣ ΚΟΡΙΝΘΙΟΥΣ Α","chapter":"6","verse":"18","text":"Φεύγετε τὴν πορνείαν. Πᾶν ἁμάρτημα ὃ ἐὰν ποιήσῃ ἄνθρωπος ἐκτὸς τοῦ σώματός ἐστιν· ὁ δὲ πορνεύων εἰς τὸ ἴδιον σῶμα ἁμαρτάνει."},{"book":"ΠΡΟΣ ΚΟΡΙΝΘΙΟΥΣ Α","chapter":"6","verse":"19","text":"Ἢ οὐκ οἴδατε ὅτι τὸ σῶμα ὑμῶν ναὸς τοῦ ἐν ὑμῖν ἁγίου πνεύματός ἐστιν, οὗ ἔχετε ἀπὸ Θεοῦ; Καὶ οὐκ ἐστὲ ἑαυτῶν,"},{"book":"ΠΡΟΣ ΚΟΡΙΝΘΙΟΥΣ Α","chapter":"6","verse":"20","text":"ἠγοράσθητε γὰρ τιμῆς· δοξάσατε δὴ τὸν Θεὸν ἐν τῷ σώματι ὑμῶν, καὶ ἐν τῷ πνεύματι ὑμῶν, ἅτινά ἐστι τοῦ Θεοῦ."}]}