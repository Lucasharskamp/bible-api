{"data":[{"book":"Johannes","chapter":"2","verse":"1","text":"To dager seinere ble det holdt et bryllup i byen Kana i Galilea. Maria, mor til Jesus, var der."},{"book":"Johannes","chapter":"2","verse":"2","text":"Jesus og disiplene var også innbudt."},{"book":"Johannes","chapter":"2","verse":"3","text":"Midt under bryllupsfesten tok vinen slutt. Maria gikk da til Jesus og fortalte ham dette."},{"book":"Johannes","chapter":"2","verse":"4","text":"”La meg være i fred, mor”, svarte han. ”Den tiden som Gud har bestemt til å gjøre kjent hvorfor jeg er kommet, er ennå ikke inne.”"},{"book":"Johannes","chapter":"2","verse":"5","text":"Mor hans sa til tjenerne: ”Gjør nøyaktig det han sier til dere.”"},{"book":"Johannes","chapter":"2","verse":"6","text":"I huset var det seks store krukker hogget i stein. De ble brukt ved de jødiske seremoniene for renselse og rommet omkring 100 liter hver."},{"book":"Johannes","chapter":"2","verse":"7-8","text":"Jesus sa nå til tjenerne: ”Fyll krukkene med vann”, og da alle seks var helt fulle, sa han: ”Slå opp litt og gi det til verten for bryllupet.” Tjenerne gjorde som han sa."},{"book":"Johannes","chapter":"2","verse":"9","text":"Verten smakte på vannet, som nå hadde blitt forandret til vin. Etter som han ikke visste hvor det kom fra, bare tjenerne kjente til det, kalte han på brudgommen og sa:"},{"book":"Johannes","chapter":"2","verse":"10","text":"”Dette er en utsøkt vin. Du gjør virkelig ikke som alle andre og venter med den dårlige vinen til gjestene begynner bli påvirket. Du har spart den beste vinen til slutt.”"},{"book":"Johannes","chapter":"2","verse":"11","text":"Gjennom dette miraklet i Kana i Galilea viste Jesus for første gang offentlig sin guddommelige makt, og disiplene ble overbevist om at han var sendt av Gud."},{"book":"Johannes","chapter":"2","verse":"12","text":"Etter bryllupet gikk Jesus til Kapernaum sammen med sin mor, sine brødre og disiplene. De stanset der noen dager."},{"book":"Johannes","chapter":"2","verse":"13","text":"Da den jødiske påskehøytiden2:13 ”Påske” kommer fra hebraisk ”pésach” eller ”pasách” som betyr ”gå forbi” eller ”skåne”. Jødene sin påske feires til minne om hvordan Gud reddet dem ut av slaveriet i Egypt. Se Andre Mosebok 12:1-27. nærmet seg, gikk Jesus til Jerusalem."},{"book":"Johannes","chapter":"2","verse":"14","text":"På tempelplassen fikk han se kjøpmennene som solgte okser, sauer og duer, og de som satt og vekslet penger.2:14 Dyrene skulle bli brukt som offer i templet."},{"book":"Johannes","chapter":"2","verse":"15","text":"Jesus surret seg en pisk av tau og drev alle selgerne ut fra tempelplassen sammen med sauene og oksene. Han raste pengestablene til vekslerne og veltet bordene deres,"},{"book":"Johannes","chapter":"2","verse":"16","text":"Så gikk han bort til mennene som solgte duer og sa: ”Ta med alt dere har dratt inn og forsvinn herfra! Gjør ikke huset til min Far i himmelen om til en markedsplass!”"},{"book":"Johannes","chapter":"2","verse":"17","text":"Da kom disiplene til å huske at det står i Skriften2:17 ”Skriften” for jødene er Bibelens første del, den som vi kaller Det gamle testamente.: ”Omsorgen for ditt hus skal brenne som en ild i meg.”2:17 Se Salmenes bok 69:10."},{"book":"Johannes","chapter":"2","verse":"18","text":"De religiøse lederne sa til Jesus: ”Om Gud virkelig har gitt deg i oppdrag å gjøre dette, da må du bevise det ved å gjøre et mirakel.”"},{"book":"Johannes","chapter":"2","verse":"19","text":"”Det skal jeg gjøre”, svarte Jesus. ”Riv ned dette templet, og jeg skal bygg det opp igjen på tre dager.”"},{"book":"Johannes","chapter":"2","verse":"20","text":"”Hva!” ropte de. ”Det tok 46 år å bygge dette templet, og du påstår at du kan gjenreise det på tre dager.”"},{"book":"Johannes","chapter":"2","verse":"21","text":"Men det templet som Jesus snakket om, var hans egen kropp."},{"book":"Johannes","chapter":"2","verse":"22","text":"Da han seinere sto opp fra de døde, kom disiplene til å huske på at han hadde sagt dette, og de trodde på det som Gud hadde forutsagt i Skriften og på det budskapet de hadde hørt fra Jesus selv."},{"book":"Johannes","chapter":"2","verse":"23","text":"Takket være de miraklene han gjorde i Jerusalem i påskehøytiden, begynte mange å tro at han virkelig var sendt av Gud."},{"book":"Johannes","chapter":"2","verse":"24-25","text":"Jesus stolte ikke på noen, for han kjente så altfor godt til deres innerste tanker. Ingen behøvde å fortelle ham om hvor upålitelige menneskene kan være."}]}