{"data":[{"book":"1 ЦІМАФЕЯ","chapter":"6","verse":"1","text":"Рабы, якія пад ярмом жывуць, павінны ганараваць гаспадароў сваіх як годных усялякае пашаны, каб ня было наганы імю Божаму і вучэньню."},{"book":"1 ЦІМАФЕЯ","chapter":"6","verse":"2","text":"Тыя, якія маюць гаспадарамі веруючых, не павінны абыходзіцца зь імі нядбайна, бо яны браты; але тым болей павінны служыць ім, бо яны веруючыя і любасныя і дабрачыняць ім. Вучы гэтаму і ўмаўляй."},{"book":"1 ЦІМАФЕЯ","chapter":"6","verse":"3","text":"Хто навучае інакш і ня сьледуе здаровым словам Госпада нашага Ісуса Хрыста і вучэньню пра пабожнасьць,"},{"book":"1 ЦІМАФЕЯ","chapter":"6","verse":"4","text":"той - гардзей і няўмека, захапіўся выпярэдніцтвам і словаблудзьдзем, ад чаго паходзяць зайздрасьць, разлад, намовы, хітрае недавярства,"},{"book":"1 ЦІМАФЕЯ","chapter":"6","verse":"5","text":"пустыя спрэчкі паміж людзьмі папсаванага розуму, што занядбалі ісьціну, якія думаюць, быццам пабожнасьць служыць прыбытку. Трымайся далей ад такіх."},{"book":"1 ЦІМАФЕЯ","chapter":"6","verse":"6","text":"Вялікі набытак - быць пабожным і задаволеным."},{"book":"1 ЦІМАФЕЯ","chapter":"6","verse":"7","text":"Бо мы нічога ня прынесьлі ў сьвет; ясна, што нічога ня можам і вынесьці зь яго."},{"book":"1 ЦІМАФЕЯ","chapter":"6","verse":"8","text":"Маючы наедак і вопратку, будзем задаволеныя гэтым."},{"book":"1 ЦІМАФЕЯ","chapter":"6","verse":"9","text":"А ахвотнікі ўзбагачацца ўпадаюць у спакусу і ў нерат і ў многія безразважныя і шкодныя пажадлівасьці, якія ўкідаюць чалавека ў паглум і пагібель;"},{"book":"1 ЦІМАФЕЯ","chapter":"6","verse":"10","text":"бо корань усякага ліха ёсьць срэбралюбства, аддаўшыся якому, некаторыя ўхіліліся ад веры і самі на сябе наклікалі многія смуткі."},{"book":"1 ЦІМАФЕЯ","chapter":"6","verse":"11","text":"А ты, чалавеча Божы, пазьбягай гэтага, і шчасьліўся ў праўдзе, пабожнасьці, веры, любові, цярплівасьці, слухмянасьці;"},{"book":"1 ЦІМАФЕЯ","chapter":"6","verse":"12","text":"пасабляй добрым подзьвігам веры, трымайся вечнага жыцьця, да якога ты і пакліканы і вызнаў добрую споведзь перад многімі сьведкамі."},{"book":"1 ЦІМАФЕЯ","chapter":"6","verse":"13","text":"Перад Богам жыцьцядайным і перад Хрыстом Ісусам, Які засьведчыў перад Понціем Пілатам добрае вызнаньне, наказваю табе"},{"book":"1 ЦІМАФЕЯ","chapter":"6","verse":"14","text":"захаваць запаведзь чыста і бездакорна аж да прышэсьця Госпада нашага Ісуса Хрыста,"},{"book":"1 ЦІМАФЕЯ","chapter":"6","verse":"15","text":"якое ў свой час адчыніць дабрашчасны і адзіны моцны Цар над царамі і Гасподзь над гаспадарамі,"},{"book":"1 ЦІМАФЕЯ","chapter":"6","verse":"16","text":"адзіны несьмяротны, Які жыве ў недаступным сьвятле, Якога ніхто зь людзей ня бачыў і бачыць ня можа. Яму гонар і ўлада вечная! Амін."},{"book":"1 ЦІМАФЕЯ","chapter":"6","verse":"17","text":"Багатых у сёньняшнім веку ўмаўляй, каб яны высока не заносіліся і спадзяваліся не на багацьце няправеднае, а на Бога жывога, Які дае нам усё шчодра на асалоды;"},{"book":"1 ЦІМАФЕЯ","chapter":"6","verse":"18","text":"каб яны дабрачынілі, заможнелі добрымі дзеямі, былі шчодрыя і дзяліліся,"},{"book":"1 ЦІМАФЕЯ","chapter":"6","verse":"19","text":"зьбіраючы сабе скарб, добрую аснову на час наступны, каб дасягнуць вечнага жыцьця."},{"book":"1 ЦІМАФЕЯ","chapter":"6","verse":"20","text":"О Цімафею! захавай даверанае табе, цураючыся марнага пустаслоўя і супярэчак, што фальшыва названы ведамі,"},{"book":"1 ЦІМАФЕЯ","chapter":"6","verse":"21","text":"аддаўшыся якім, некаторыя ўхіліліся ад веры. Мілата з табою. Амін."}]}