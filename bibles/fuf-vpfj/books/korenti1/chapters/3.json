{"data":[{"book":"KORENTI 1","chapter":"3","verse":"1","text":"Kono min non, yo musiɓɓe, mi waawaali on yewtirde wa yimɓe ɓe Ruuhu Allaahu on woni e mun, kono ko wa jokkuɓe mbeleeɗe ɓandu, e boobooɓe e telen-ma gomɗinal *Almasiihu on."},{"book":"KORENTI 1","chapter":"3","verse":"2","text":"Ko ɓiraaɗan mi jonnunoo on, hinaa ɲaametee tedduɗo, ko fii on waawataano mo townude. Hay fewndo ɗoo non on waawataa mo townude."},{"book":"KORENTI 1","chapter":"3","verse":"3","text":"Ko fii haa jooni ko on jokkuɓe mbeleeɗe ɓandu. Ɓay nawliigu e yeddondiral no hakkunde mon, taw si hinaa on jokkuɓe mbeleeɗe ɓandu? Kaa hinaa no neɗɗanke fow wonirta non wonirɗon?"},{"book":"KORENTI 1","chapter":"3","verse":"4","text":"Si goɗɗo e mon wi'ii: «min ko mo mi Puulusa», oya on wi'a: «ko mo mi Apoloosi», taw si hara on gerdaali wa yimɓe aduna?"},{"book":"KORENTI 1","chapter":"3","verse":"5","text":"Awa ko honɗun woni Apoloosi? E ko honɗun woni Puulusa? Ko kurkaaduuɓe ɓe gomɗinirɗon sabu mun. Mo kala e maɓɓe kurkorani Joomiraaɗo on golle ɗe o halfini mo ɗen."},{"book":"KORENTI 1","chapter":"3","verse":"6","text":"Min mi tutu, Apoloosi yarni, kono ko Allaahu on mawnini."},{"book":"KORENTI 1","chapter":"3","verse":"7","text":"Ko ɗun waɗi hinaa tutuɗo on woni goɗɗun, hinaa kadi yarnuɗo on, kono ko Alla mawninɗo on."},{"book":"KORENTI 1","chapter":"3","verse":"8","text":"Tutuɗo on e yarnuɗo on no fota, mo kala e maɓɓe hendoto njoddi mun ndin tigi tippude e golle ɗe ontigi waɗi ɗen."},{"book":"KORENTI 1","chapter":"3","verse":"9","text":"Ko fii, ko men gollidooɓe fii Alla, onon ko on ngesa Alla, ko on darnoodi makko kadi."},{"book":"KORENTI 1","chapter":"3","verse":"10","text":"Wano Alla yeɗirimmi moƴƴere non, mi golliri wa faamuɗo fii darnugol, mi waɗii ndelo ngon. Goɗɗo kadi darnii e hoore mun, kono yo mo kala reeno e noone no darnirta e hoore mun non."},{"book":"KORENTI 1","chapter":"3","verse":"11","text":"Fii ndelo ngon kan, hay gooto waawataa moƴƴinde ndelo goo si wonaa wongo ɗon ngon, e maanaa ɗun ko Iisaa Almasiihu on."},{"book":"KORENTI 1","chapter":"3","verse":"12","text":"E hin-le, si goɗɗo aru e darnirde e hoore ngon ndelo ɗon maadi kaŋŋe maa kaalisi maa kaaƴe hittuɗe maa leɗɗe maa huɗo kalin maa foron foɲɲe,"},{"book":"KORENTI 1","chapter":"3","verse":"13","text":"haray kuugal mo kala feeɲay. Ɲalaande nden ɓanginay ɗun, ko fii yiite ngen feɲɲinoyay ngal, nge ndarndoo kadi noone kuugal mo kala."},{"book":"KORENTI 1","chapter":"3","verse":"14","text":"Si tawii kuugal ngal goɗɗo darni e hoore ndelo ngon tabitii, ontigi heɓay njoddi."},{"book":"KORENTI 1","chapter":"3","verse":"15","text":"Si tawii kuugal goɗɗo sumii, haray o faɗii, kono kanko tigi o daɗiray wa fuutiiɗo yiite."},{"book":"KORENTI 1","chapter":"3","verse":"16","text":"E on andaa ko onon woni suudu Alla ndun, awa kadi Ruuhu Allaahu on no hoɗi e mon?"},{"book":"KORENTI 1","chapter":"3","verse":"17","text":"Kala bonnuɗo suudu Alla ndun, Alla bonnay fii makko, ko fii suudu Alla ndun ko hormordu. Awa ko onon woni ndun."},{"book":"KORENTI 1","chapter":"3","verse":"18","text":"Wota gooto ɗaynito. Si goɗɗo e mon miijike wonde ko o faamuɗo e oo aduna fewndiiɗo, haray yo o laato ‹feetuɗo› fii yo o wonu faamuɗo."},{"book":"KORENTI 1","chapter":"3","verse":"19","text":"Ko fii faamu oo aduna ko ‹feetere› yeeso Alla. Ko fii no windii:"},{"book":"KORENTI 1","chapter":"3","verse":"20","text":"No windii kadi:"},{"book":"KORENTI 1","chapter":"3","verse":"21","text":"Awa wota hay gooto mantor yimɓe ɓen. Ko fii fow ko onon jeyi:"},{"book":"KORENTI 1","chapter":"3","verse":"22","text":"woni ko Puulusa, woni ko Apoloosi, woni ko Petruusu, woni aduna on, woni ngurndan ɗan, woni mayde nden, woni piiji fewndiiɗi ɗin, woni piiji aroyooji ɗin, fow ko onon wonani."},{"book":"KORENTI 1","chapter":"3","verse":"23","text":"Awa kadi, ko on ɓe Almasiihu on, Almasiihu on kadi ko mo Alla."}]}