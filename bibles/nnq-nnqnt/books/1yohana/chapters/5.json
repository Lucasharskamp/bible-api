{"data":[{"book":"1 Yohana","chapter":"5","verse":"1","text":"Kila mundu ojwaamini kutenda Yesu nga Kilisto Nkomboi ojwapambuligwe na Nnoongo, jwenio nga mwana jwa Nnoongo. Kila mundu ojwabapala awawa uyo ampale na mwana."},{"book":"1 Yohana","chapter":"5","verse":"2","text":"Yene nga putumanya kutenda tubi kuipala ingota ya Nnoongo, kukumpala Nnoongo nu kuagabala malagilo gakwe,"},{"book":"1 Yohana","chapter":"5","verse":"3","text":"gambu kumpala Nnoongo ngu kuagabala amuli jakwe. Na amuli jakwe kunonopaje,"},{"book":"1 Yohana","chapter":"5","verse":"4","text":"gambu kila mundu ojwabi mwana jwa Nnoongo aotwile kujiotola dunia. Yene nga aputujiotola dunia, kuimani jito."},{"book":"1 Yohana","chapter":"5","verse":"5","text":"Mene ojwaotwile kujipeta dunia? Jwajo tu ojwaamini kutenda Yesu nga Mwana jwa Nnoongo."},{"book":"1 Yohana","chapter":"5","verse":"6","text":"Yesu Kilisto nga ojwaika kwa mache gukubatichila kwakwe na myai ja kiu chakwe. Ngiti aikila kwa mache tuje, nambu kwa mache na kwa myai. Nu Uhuke achalakicha kutenda nga kweli, gambu Uhuke nga kweli."},{"book":"1 Yohana","chapter":"5","verse":"7","text":"Babilingite akachaili akatatu,"},{"book":"1 Yohana","chapter":"5","verse":"8","text":"Uhuke jwa Nnoongo na mache na myai, nu chaili gwabe ubi tela."},{"book":"1 Yohana","chapter":"5","verse":"9","text":"Anda tujeketi uchaili gwa bandu, uchaili gwa Nnoongo guna kutopela muno, gongo nguchaili ogwapiya mwene Nnoongo nhwalo gwa Mwana jwakwe."},{"book":"1 Yohana","chapter":"5","verse":"10","text":"Ojwanhwamini mwana jwa Nnoongo akweti uchaili gwenio nkati jakwe, nambu jwanga nhwamini Nnoongo, antenda Nnoongo alenga uwangi, gambu aamineje uchaili ogwapanga Nnoongo nhwalo gwa Mwana gwakwe."},{"book":"1 Yohana","chapter":"5","verse":"11","text":"Nuchaili gwene nga gongo, Nnoongo ngatupe bwomi gwa machoba goa pangapela, bwomi gwenio uboka ka Angwana."},{"book":"1 Yohana","chapter":"5","verse":"12","text":"Mundu jwajoa ojwanhwamini Mwana jwa Nnoongo akweti bwomi gwenio, jwanganhwamini, akwetije bwomi."},{"book":"1 Yohana","chapter":"5","verse":"13","text":"Nunhwandikilanga mangweto manhwamini ku lina lya Mwana jwa Nnoongo mmanyange kutenda nkweti bwomi gwa machoba goa pangapela."},{"book":"1 Yohana","chapter":"5","verse":"14","text":"Na twenga tulimba mwojo nnongi ja Nnoongo gambu tumanyi kutenda anda tunnyopite andi papala, jwenio kutujoa."},{"book":"1 Yohana","chapter":"5","verse":"15","text":"Tumanyi kutenda anda tunnyopite kutujoa, gambu tumanyi atupe goa agatunnyopa."},{"book":"1 Yohana","chapter":"5","verse":"16","text":"Mundu andamweni nnongomundu akatenda libaja lyangampeleka mukiu, apaligwa kunnyopela ku Nnoongo, Nnoongo mampa bwomi. Nonge yene magambu ga bandu abatei mabaja gangapeleka mukiu. Libi libaja likumpeleka mundu mukiu, nenga nonge ngiti mpaligwa mannyope Nnoongo magambu ga geniaje."},{"book":"1 Yohana","chapter":"5","verse":"17","text":"Kila kitendwa changunhwalali Nnoongo ngu ubaja, nambu gabi mabaja gangampeleka mundu mukiu."},{"book":"1 Yohana","chapter":"5","verse":"18","text":"Tumanyi kutenda ingota ya Nnoongo kutendaje mabaja, magambu Mwana jwa Nnoongo annendele kwa tengela, Mmaja kuntenda kileje."},{"book":"1 Yohana","chapter":"5","verse":"19","text":"Tumanyi kutenda twenga ngi ingota ya Nnoongo iganukube dunia joa jitawaligwa na Mmaja jwenio."},{"book":"1 Yohana","chapter":"5","verse":"20","text":"Uyo tumanyi kutenda Mwana jwa Nnoongo aike, atupile malango kupala tummanye Nnoongo jwa kweli, tutame mukulondana na Nnoongo jwa kweli na mukulondana na Mwana jwakwe, Yesu Kilisto. Jwenio nga Nnoongo jwa kweli, jwenio nga bwomi gwa machoba goa pangapela."},{"book":"1 Yohana","chapter":"5","verse":"21","text":"Makinangota bango makagongaleje inyago."}]}