{"data":[{"book":"عَننَبِ عٍسٍكِيٍلِ","chapter":"40","verse":"1","text":"مُشُ شَ كٌنيِيَ حّ مْشْحّن نُن سُولِ ندٍ رَ، حّ كِكٍ سِنفٍ رَ، شِ قُ ندٍ رَ، نَشَن نُ عِلَنشِ دَرِ سَلَمُ شَ كَنّ دَنفِ شَنبِ حّ قُ نُن نَانِ ندٍ مَ، نَ لْشْي يَتِ يَتِ، عَلَتَلَ سّنبّ نَشَ فٌرٌ ﭑ مَ،"},{"book":"عَننَبِ عٍسٍكِيٍلِ","chapter":"40","verse":"2","text":"عَ ﭑ شَنِن لَامَتُنيِ كِ مَ عِسِرَيِلَ فٍيَ عِتٍشِ ندٍ قَرِ. ﭑ نَشَ تَا ندٍ تٌ كْولَ مَبِرِ."},{"book":"عَننَبِ عٍسٍكِيٍلِ","chapter":"40","verse":"3","text":"عَلَتَلَ تٌ ﭑ شَنِن نَا، ﭑ نَشَ شّمّ ندٍ تٌ، نَشَن قَتٍ نُ يَنبَقٍ عَلْ وُرٍ فبٍيلِ. عَ نُ تِشِ سٌدٍ دّ رَ، لُوتِ نُن مَنِيَ سٍ وُرِ سُشُشِ عَ يِ رَ."},{"book":"عَننَبِ عٍسٍكِيٍلِ","chapter":"40","verse":"4","text":"نَ شّمّ نَشَ عَ قَلَ ﭑ بّ، عَ نَشّ، «عَدَ مَدِ، عِ يَ تِ عَ قَنيِ رَ، عِ تُلِ مَتِ ﭑ شُي رَ. ﭑ قٍ نَشَن بِرِن مَسٍنمَ عِ بّ، عِ شَ عِ حْشْ سَ عَ شْن مَ، بَرِ مَ عِ رَقَشِ نّ بٍ عَلَكٌ عِ شَ نَ كٌلٌن، عِ شَ نَ بِرِن تَفِ رَبَ عِسِرَيِلَ بْنسْي بّ.»"},{"book":"عَننَبِ عٍسٍكِيٍلِ","chapter":"40","verse":"5","text":"ﭑ نَشَ تّتّ ندٍ تٌ نَشَن هْرْ مْبَنشِ رَبِلِنشِ. وُرِ مَنِيَ سٍ نُ نَ نَ شّمّ يِ رَ، نَشَن كُيَ نْنفْن يَ سٍننِ عَ نُن سُشُي سٍننِ. عَ نَشَ تّتّ شّلّ شَ مَءِفبٌي نُن عَ شَ مَءِتٍ مَنِيَ، عٍ قِرِنيِ بِرِن لَن نَ وُرِ مَنِيَسٍ يَ كٍرٍن نَن مَ."},{"book":"عَننَبِ عٍسٍكِيٍلِ","chapter":"40","verse":"6","text":"عَ نَشَ سِفَ سٌدٍ دّ رَ، نَشَن يَ رَقِندِشِ سٌفٍتٍدٍ مَ. عَ نَشَ تٍ نَ تٍدٍ رَ نَشٍيٍ نُ نَ عَ يَ رَ، عَ سٌدٍ دّ شَ مَءِتٍ مَنِيَ، نَشَن لَن نَ وُرِ مَنِيَسٍ يَ كٍرٍن مَ."},{"book":"عَننَبِ عٍسٍكِيٍلِ","chapter":"40","verse":"7","text":"هْرْ مْلِنفِرَ كَنتَمَيٍ شَ تٍدٍ نُ نَ سٌدٍ دّ سّيتِ مَ، كَنكَن شَ مَءِتٍ نُن مَءِفبٌي لَن نَ وُرِ مَنِيَسٍ يَ كٍرٍن نَن مَ. شّلّ نَشَن نُ نَ عٍ تَفِ، نَ لَن نْنفْن يَ سُولِ نَن مَ. بُنتُنيِ سٌدٍ دّ شَ مَءِتٍ قَن لَن نَ وُرِ مَنِيَسٍ يَ كٍرٍن نَن مَ، نَشَن يَ نُ رَقِندِشِ هْرْ مْبَنشِ مَ."},{"book":"عَننَبِ عٍسٍكِيٍلِ","chapter":"40","verse":"8","text":"عَ نَشَ بُنتُنيِ مَنِيَ،"},{"book":"عَننَبِ عٍسٍكِيٍلِ","chapter":"40","verse":"9","text":"نَشَن شَ كُيّ لَن نْنفْن يَ سٌلٌمَسَشَن مَ، عَ كِنكِيٍ لَن نْنفْن يَ قِرِن مَ. نَ بُنتُنيِ يَ نُ رَقِندِشِ هْرْ مْبَنشِ نَن مَ تّتّ كُي."},{"book":"عَننَبِ عٍسٍكِيٍلِ","chapter":"40","verse":"10","text":"هْرْ مْبَنشِ كَنتَمَيٍ تِدٍ سٍننِ نُ نَ سٌفٍتٍدٍ سٌدٍ دّ سّيتِيٍ مَ، سّيتِ كٍرٍن سَشَن، سّيتِ بٌورٍ قَن سَشَن. نٍيٍ بِرِن شَ مَنِيّ شَسَبِ لَن، عٍ كِنكِيٍ قَن بِرِن شَ مَنِيّ شَسَبِ لَن."},{"book":"عَننَبِ عٍسٍكِيٍلِ","chapter":"40","verse":"11","text":"عَ نَشَ سٌدٍ دّ شَ مَءِفبٌي مَنِيَ، نَشَن لَن نْنفْن قُ مَ، عَ شَ مَءِتٍ لَن نْنفْن قُ نُن سَشَن نَن مَ."},{"book":"عَننَبِ عٍسٍكِيٍلِ","chapter":"40","verse":"12","text":"شّلّ دِ نُ نَ هْرْ مْبَنشِ كَنتَمَيٍ شَ تِدٍيٍ يَ رَ، نَشَن نُ عِتٍ نْنفْن يَ كٍرٍن. نَ تِدٍيٍ شَ مَءِفبٌي نُن عٍ شَ مَءِتٍ لَن نْنفْن يَ سٍننِ نَن مَ."},{"book":"عَننَبِ عٍسٍكِيٍلِ","chapter":"40","verse":"13","text":"عَ نَشَ عَ مَنِيَ كٍلِقٍ كَنتَمَ سِنفٍ شَ تِدٍ شَنبِ رَ، هَن بٌورٍ كَنتَمَ شَ تِدٍ شَنبِ رَ، نَ قَ لَن نْنفْن يَ مْشْحّن نُن سُولِ مَ، كٍلِقٍ يِرٍ قَنيِ مَ، هَن كْولَ مَ."},{"book":"عَننَبِ عٍسٍكِيٍلِ","chapter":"40","verse":"14","text":"عَ نَشَ شّلّ بِرِن مَنِيَ نَ سٌدٍ دّ لٌنفٌرِ هَن تّتّ كُي، نَ لَن نْنفْن يَ تٌنفٌ سٍننِ نَن مَ."},{"book":"عَننَبِ عٍسٍكِيٍلِ","chapter":"40","verse":"15","text":"كٍلِقٍ سٌدٍ دّ رَ، هَن تّتّ كُي بُنتُنيِ شَنبِ رَ، نَ لَن نْنفْن يَ تٌنفٌ سُولِ نَن مَ."},{"book":"عَننَبِ عٍسٍكِيٍلِ","chapter":"40","verse":"16","text":"وُندّرِيٍ نُ نَ نَ شَلّيٍ مَ سٌدٍ دّ مَبِرِ، عَلْ وُندّرِ فبّتّيٍ تٌ نُ نَ شَلّيٍ مَ هْرْ مْبَنشِ مَبِرِ. تُفِ قّنسّيٍ نُ مَسٌلِشِ نَ لٌنفٌرِ بِرِن."},{"book":"عَننَبِ عٍسٍكِيٍلِ","chapter":"40","verse":"17","text":"عَ تٌ ﭑ نَسٌ تّتّ كُي، ﭑ نَشَ يِرٍ تٌنفٌ سَشَن تٌ نَشٍيٍ قَتُشِ تّتّ مَ."},{"book":"عَننَبِ عٍسٍكِيٍلِ","chapter":"40","verse":"18","text":"بْشِ نُ يَءِلَنشِ فّمّ قَنيِيٍ نَن نَ نَشَن شَ مَءِتٍ لَن تّتّ سٌدٍ دّ مَ."},{"book":"عَننَبِ عٍسٍكِيٍلِ","chapter":"40","verse":"19","text":"نَ شّمّ نَشَ عَ مَنِيَ كٍلِقٍ سٌدٍ دّ قْلّ مَ، هَن تّتّ فبّتّ سٌدٍ دّ رَ نَشَن نُ نَ نَ تّتّ سِنفٍ كُي. نَ لَن نْنفْن كّمّ نَن مَ سٌفٍتٍدٍ مَبِرِ نُن كْولَ مَبِرِ."},{"book":"عَننَبِ عٍسٍكِيٍلِ","chapter":"40","verse":"20","text":"نَ تّمُي، نَ شّمّ نَشَ تّتّ سٌدٍ دّ مَنِيَ نَشَن نُ نَ كْولَ مَبِرِ."},{"book":"عَننَبِ عٍسٍكِيٍلِ","chapter":"40","verse":"21","text":"هْرْ مْبَنشِ كَنتَمَيٍ تِدٍيٍ قَن نُ نَ مّننِ عَلْ بٌورٍ سٌدٍ دّيٍ رَ. سَشَن نُ نَ سّيتِ كٍرٍن، سَشَن نُ نَ بٌورٍ سّيتِ. نَ شَ مَءِتٍ لَن نْنفْن تٌنفٌ سُولِ نَن مَ، عَ مَءِفبٌي لَن نْنفْن مْشْحّن نُن سُولِ نَن مَ."},{"book":"عَننَبِ عٍسٍكِيٍلِ","chapter":"40","verse":"22","text":"عَ شَ وُندّرِيٍ، عَ شَ بُنتُنيِ، عَ شَ تُفِ قّنسّ نَشٍيٍ مَسٌلِشِ عَ مَ، نٍيٍ نُن سٌفٍتٍدٍ سٌدٍ دّ شَ مَنِيّ شَسَبِ لَن. سَنتِدٍ سٌلٌقٍرٍ نَن نُ نَ عَ بّ تٍدٍ رَ، عَ شَ بُنتُنيِ نُ نَ نٍيٍ نَن يَ عِ."},{"book":"عَننَبِ عٍسٍكِيٍلِ","chapter":"40","verse":"23","text":"تّتّ قِرِن ندٍ سٌدٍ دّ نُ نَ تّتّ سِنفٍ سٌدٍ دّ نَن يَ رَ كْولَ نُن سٌفٍتٍدٍ مَبِرِ. نْنفْن يَ كّمّ نُ نَ عٍ تَفِ."},{"book":"عَننَبِ عٍسٍكِيٍلِ","chapter":"40","verse":"24","text":"نَ تّمُي، نَ شّمّ نَشَ ﭑ شَنِن تّتّ سٌدٍ دّ يِرٍقَنيِ مَبِرِ. مّننِ شَ مَنِيّ شَسَبِ لَن بٌورٍ سٌدٍ دّيٍ شَ مَنِيّ نَن مَ."},{"book":"عَننَبِ عٍسٍكِيٍلِ","chapter":"40","verse":"25","text":"وُندّرِيٍ نُ نَ نَ سٌدٍ دّ نُن عَ شَ بُنتُنيِ بّ عٍ رَبِلِنيِ بِرِن مَ، عَلْ بٌورٍ سٌدٍ دّيٍ. نَ سٌدٍ دّ نُ عِتٍ نْنفْن يَ تٌنفٌ سُولِ، عَ نُ عِفبٌ نْنفْن يَ مْشْحّن نُن سُولِ."},{"book":"عَننَبِ عٍسٍكِيٍلِ","chapter":"40","verse":"26","text":"سَنتِدٍ سٌلٌقٍرٍ نَن نُ نَ عَ بّ تٍدٍ رَ، عَ شَ بُنتُنيِ نُ نَ نٍيٍ نَن يَ عِ. تُفِ قّنسّيٍ نُ مَسٌلِشِ عَ كِنكِيٍ سّيتِ بِرِن مَ."},{"book":"عَننَبِ عٍسٍكِيٍلِ","chapter":"40","verse":"27","text":"تّتّ قِرِن ندٍ سٌدٍ دّ قَن نُ نَ يِرٍقَنيِ مَبِرِ. كٍلِقٍ نَ سٌدٍ دّ مَ هَن نَ تّتّ سِنفٍ سٌدٍ دّ يِرٍقَنيِ مَبِرِ، عَ لَن نْنفْن يَ كّمّ نَن مَ."},{"book":"عَننَبِ عٍسٍكِيٍلِ","chapter":"40","verse":"28","text":"نَ تّمُي، نَ شّمّ نَشَ ﭑ شَنِن نَ تّتّ قِرِن ندٍ كُي نَشَن نُ نَ بٌورٍ تّتّ كُي. عَ نَشَ ﭑ نَسٌ نَ يِرٍقَنيِ سٌدٍ دّ رَ. عَ نَشَ نَ مَنِيَ. عَ تَن نُن سٌدٍ دّ بٌورٍيٍ بِرِن نُ لَن."},{"book":"عَننَبِ عٍسٍكِيٍلِ","chapter":"40","verse":"29","text":"عَ كَنتَمَيٍ تِدٍيٍ، عَ شَ كِنكِيٍ، نُن عَ شَ بُنتُنيِ شَ مَنِيّ شَسَبِ لَن بٌورٍيٍ شَسَبِ نَن مَ. وُندّرِيٍ نُ نَ نَ سٌدٍ دّ نُن عَ شَ بُنتُنيِ بِرِن نَبِلِنيِ رَ. كٍلِقٍ نَ سٌدٍ دّ قْلّ مَ، هَن تّتّ كُي لَن نْنفْن يَ تٌنفٌ سُولِ نَن مَ، عَ عِفبٌي لَن نْنفْن يَ مْشْحّن نُن سُولِ نَن مَ."},{"book":"عَننَبِ عٍسٍكِيٍلِ","chapter":"40","verse":"30","text":"بُنتُنيِ نَشٍيٍ نُ نَ نَ تّتّ قِرِن ندٍ كُي، عٍ شَ مَءِفبٌي لَن نْنفْن يَ مْشْحّن نُن سُولِ نَن مَ، عٍ شَ مَءِتٍ لَن نْنفْن يَ سُولِ نَن مَ."},{"book":"عَننَبِ عٍسٍكِيٍلِ","chapter":"40","verse":"31","text":"نَ بُنتُنيِ يَ نُ رَقِندِشِ تّتّ سِنفٍ نَن مَ. تُفِ قّنسّيٍ نُ مَسٌلِشِ عٍ كِنكِيٍ مَ، تٍدٍ سٌلٌمَسَشَن نَن نُ نَ عٍ بّ."},{"book":"عَننَبِ عٍسٍكِيٍلِ","chapter":"40","verse":"32","text":"نَ تّمُي، نَ شّمّ نَشَ ﭑ شَنِن يِ تّتّ قِرِن ندٍ سٌدٍ دّ رَ نَشَن نُ نَ سٌفٍتٍدٍ مَبِرِ. عَ نَشَ نَ مَنِيَ. عَ تَن نُن سٌدٍ دّ بٌورٍيٍ بِرِن نُ لَن."},{"book":"عَننَبِ عٍسٍكِيٍلِ","chapter":"40","verse":"33","text":"عَ كَنتَمَيٍ تِدٍيٍ، عَ شَ كِنكِيٍ، نُن عَ شَ بُنتُنيِ شَ مَنِيّ نُ لَنشِ بٌورٍيٍ شَ مَنِيّ نَن مَ. وُندّرِيٍ نُ نَ نَ سٌدٍ دّ نُن عَ شَ بُنتُنيِ رَبِلِنيِ بِرِن مَ. عَ شَ مَءِفبٌي لَن نْنفْن يَ مْشْحّن نُن سُولِ نَن مَ، عَ شَ مَءِتٍ لَن نْنفْن يَ سُولِ نَن مَ."},{"book":"عَننَبِ عٍسٍكِيٍلِ","chapter":"40","verse":"34","text":"نَ بُنتُنيِ يَ نُ رَقِندِشِ تّتّ سِنفٍ نَن مَ. تُفِ قّنسّيٍ نُ مَسٌلِشِ عٍ كِنكِيٍ مَ، تٍدٍ سٌلٌمَسَشَن نَن نُ نَ عٍ بّ."},{"book":"عَننَبِ عٍسٍكِيٍلِ","chapter":"40","verse":"35","text":"نَ تّمُي، نَ شّمّ نَشَ ﭑ شَنِن يِ تّتّ قِرِن ندٍ سٌدٍ دّ رَ، نَشَن نُ نَ كْولَ مَبِرِ. عَ نَشَ نَ مَنِيَ. عَ تَن نُن سٌدٍ دّ بٌورٍيٍ بِرِن نُ لَن."},{"book":"عَننَبِ عٍسٍكِيٍلِ","chapter":"40","verse":"36","text":"عَ كَنتَمَيٍ تِدٍيٍ، عَ شَ كِنكِيٍ، نُن عَ شَ بُنتُنيِ شَ مَنِيّ نُ لَنشِ بٌورٍيٍ شَ مَنِيّ نَن مَ. وُندّرِيٍ نُ نَ نَ سٌدٍ دّ نُن عَ شَ بُنتُنيِ رَبِلِنيِ بِرِن مَ. عَ شَ مَءِفبٌي لَن نْنفْن يَ مْشْحّن نُن سُولِ نَن مَ، عَ شَ مَءِتٍ لَن نْنفْن يَ سُولِ نَن مَ."},{"book":"عَننَبِ عٍسٍكِيٍلِ","chapter":"40","verse":"37","text":"نَ بُنتُنيِ يَ نُ رَقِندِشِ تّتّ سِنفٍ نَن مَ. تُفِ قّنسّيٍ نُ مَسٌلِشِ عٍ كِنكِيٍ مَ، تٍدٍ سٌلٌمَسَشَن نَن نُ نَ عٍ بّ."},{"book":"عَننَبِ عٍسٍكِيٍلِ","chapter":"40","verse":"38","text":"يِرٍ ندٍ نُ نَ كَنكَن شَ سٌدٍ دّ رَ، شُرُ سٍ نَشٍيٍ بَمَ سّرّشّ فَن دَاشِ رَ، نٍيٍ نُ مَشَمَ مّننِ نّ."},{"book":"عَننَبِ عٍسٍكِيٍلِ","chapter":"40","verse":"39","text":"تٍيبِلِيٍ نُ نَ سٌدٍ دّ بُنتُن قِرِنيِ كُي، قِرِن نُ نَ سّيتِ كٍرٍن مَ، قِرِن نُ نَ بٌورٍ سّيتِ قَن مَ. شُرُ سٍيٍ كْن نَشَبَمَ نَ تٍيبِلِيٍ نَن قَرِ، نَشٍيٍ قِندِ سّرّشّ فَن دَاشِ رَ، يُنُبِ شَقَرِ سّرّشّ رَ."},{"book":"عَننَبِ عٍسٍكِيٍلِ","chapter":"40","verse":"40","text":"تٍيبِلِ فبّتّيٍ نُ نَ سٌدٍ دّ تٍدٍ سّيتِيٍ مَ، قِرِن سّيتِ كٍرٍن، قِرِن بٌورٍ سّيتِ قَن مَ، تّتّ قَرِ مَ بُنتُنيِ كُي."},{"book":"عَننَبِ عٍسٍكِيٍلِ","chapter":"40","verse":"41","text":"نَ نَن عَ رَ تٍيبِلِ نَانِ نُ نَ سٌدٍ دّ سّيتِ كٍرٍن نَ، نَانِ نُ نَ بٌورٍ سّيتِ رَ. شُرُ سٍيٍ نُ رَقَلَمَ نَ تٍيبِلِيٍ نَن قَرِ بٍينُن عٍ شَ بَ سّرّشّ رَ."},{"book":"عَننَبِ عٍسٍكِيٍلِ","chapter":"40","verse":"42","text":"نَ تٍيبِلِ نَانِيٍ نُ يَءِلَنشِ فّمّيٍ نَن نَ، عٍ نُ كُيَ نْنفْن يَ كٍرٍن نُن عَ تَفِ، عٍ نُ عِفبٌ نْنفْن يَ كٍرٍن. يِرَبَسٍيٍ نُ سَمَ نٍيٍ نَن قَرِ، نَشٍيٍ نُ لَنمَ عٍ شَ رَوَلِ شُرُ سٍ رَقَلَقٍ رَ نَشٍيٍ نُ قِندِ مَ سّرّشّ فَن دَاشِيٍ نُن سّرّشّ مْولِ فبّتّيٍ رَ."},{"book":"عَننَبِ عٍسٍكِيٍلِ","chapter":"40","verse":"43","text":"وُرٍيٍ نُ نَ بَنشِ شّلّ مَ شُرُ سٍيٍ نُ فبَكُمَ دّننَشّ، عٍ سُبٍ سَ تٍيبِلِيٍ قَرِ."},{"book":"عَننَبِ عٍسٍكِيٍلِ","chapter":"40","verse":"44","text":"تّتّ قِرِن ندٍ سٌدٍ دّ سّيتِ قِرِنيِيٍ مَ، يِرٍ ندٍ نُ نَ نَشَن يَ رَقِندِشِ يِرٍقَنيِ مَ، يِرٍ ندٍ قَن نُ نَ نَشَن يَ رَقِندِشِ كْولَ مَ."},{"book":"عَننَبِ عٍسٍكِيٍلِ","chapter":"40","verse":"45","text":"نَ شّمّ نَشَ عَ قَلَ ﭑ بّ، عَ نَشّ؛ «يِرٍ نَشَن يَ رَقِندِشِ يِرٍقَنيِ مَ، نَ قِندِشِ سّرّشّدُبّيٍ فبٍ نَن نَ، نَشٍيٍ هْرْ مْبَنشِ مَكَنتَمَ."},{"book":"عَننَبِ عٍسٍكِيٍلِ","chapter":"40","verse":"46","text":"يِرٍ نَشَن يَ رَقِندِشِ كْولَ مَ، نَ قِندِشِ سّرّشّدُبّيٍ فبٍ نَن نَ، نَشٍيٍ سّرّشّبَدٍ مَكَنتَمَ. نٍيٍ قِندِ سَدْكِ شَ دِيٍ نَن نَ، نَشٍيٍ قِندِ لٍوِ بْنسْي مِشِ رَ، نَشٍيٍ فبَنسَن لَن عٍ شَ مَكْرّ عَلَتَلَ يِرٍ رَ عٍ شَ وَلِ كُي.»"},{"book":"عَننَبِ عٍسٍكِيٍلِ","chapter":"40","verse":"47","text":"نَ شّمّ نَشَ تّتّ مَنِيَ. عَ شَ كُيّ لَن نْنفْن يَ كّمّ نَن مَ، عَ شَ فبٌي قَن لَن نْنفْن يَ كّمّ نَن مَ. سّرّشّبَدٍ نُ تِشِ هْرْ مْبَنشِ نَن يَتَفِ."},{"book":"عَننَبِ عٍسٍكِيٍلِ","chapter":"40","verse":"48","text":"نَ شّمّ نَشَ ﭑ شَنِن هْرْ مْبَنشِ شَ بُنتُنيِ رَ. عَ نَشَ بُنتُنيِ شّلّ بُن سٍ مَنِيَ. كٍرٍن لَن نْنفْن يَ سُولِ نَن مَ، بٌورٍ قَن نَشَ لَن نْنفْن يَ سُولِ مَ. سٌدٍ دّ شَ فبٌي لَن نْنفْن يَ قُ نُن نَانِ نَن مَ. بَنشِ شّلّ نَشٍيٍ نُ نَ نَ سّيتِ قِرِنيِيٍ مَ لَن نْنفْن يَ سَشَن نَن مَ."},{"book":"عَننَبِ عٍسٍكِيٍلِ","chapter":"40","verse":"49","text":"نَ بُنتُنيِ شَ مَءِفبٌي لَن نْنفْن يَ مْشْحّن نَن مَ، عَ شَ مَءِتٍ لَن نْنفْن يَ قُ نُن قِرِن نَن مَ. تٍدٍيٍ نُ نَ عَ بّ. كِنكِ قِرِن نُ تِشِ بُنتُنيِ شّلّ سّيتِيٍ مَ."}]}