{"data":[{"book":"Matouš","chapter":"2","verse":"1","text":"Když se pak narodil Ježíš v Betlémě Judově, za dnů Herodesa krále, aj, mudrci od východu slunce přijeli do Jeruzaléma,"},{"book":"Matouš","chapter":"2","verse":"2","text":"Řkouce: Kde jest ten, kterýž se narodil Král Židovský? Nebo viděli jsme hvězdu jeho na východu slunce, a přijeli jsme klaněti se jemu."},{"book":"Matouš","chapter":"2","verse":"3","text":"To uslyšev Herodes král, zarmoutil se i všecken Jeruzalém s ním."},{"book":"Matouš","chapter":"2","verse":"4","text":"A svolav všecky přední kněží a učitele lidu, tázal se jich, kde by se Kristus měl naroditi."},{"book":"Matouš","chapter":"2","verse":"5","text":"Oni pak řekli jemu: V Betlémě Judově. Nebo tak jest psáno skrze proroka:"},{"book":"Matouš","chapter":"2","verse":"6","text":"A ty Betléme, země Judská, nikoli nejsi nejmenší mezi knížaty Judskými; neboť z tebe vyjde Vývoda, kterýž pásti bude lid můj Izraelský."},{"book":"Matouš","chapter":"2","verse":"7","text":"Tedy Herodes tajně povolav mudrců, pilně se jich ptal, kterého by se jim času hvězda ukázala."},{"book":"Matouš","chapter":"2","verse":"8","text":"A když je propouštěl do Betléma, řekl: Jdouce, ptejte se pilně na to dítě, a když naleznete, zvěstujtež mi, ať i já přijda, pokloním se jemu."},{"book":"Matouš","chapter":"2","verse":"9","text":"Oni pak vyslyševše krále, jeli. A aj, hvězda, kterouž byli viděli na východu slunce, předcházela je, až i přišedši, stála nad domem, kdež bylo dítě."},{"book":"Matouš","chapter":"2","verse":"10","text":"A uzřevše hvězdu, zradovali se radostí velmi velikou."},{"book":"Matouš","chapter":"2","verse":"11","text":"I všedše do domu, nalezli dítě s Marijí matkou jeho, a padše, klaněli se jemu; a otevřevše poklady své, obětovali jemu dary, zlato a kadidlo a mirru."},{"book":"Matouš","chapter":"2","verse":"12","text":"A od Boha napomenuti jsouce ve snách, aby se nenavraceli k Herodesovi, jinou cestou navrátili se do krajiny své."},{"book":"Matouš","chapter":"2","verse":"13","text":"Když pak oni odjeli, aj, anděl Páně ukázal se Jozefovi ve snách, řka: Vstana, vezmi dítě i matku jeho, a utec do Egypta, a buď tam, dokavadž nepovím tobě; neboť bude Herodes hledati dítě, aby je zahubil."},{"book":"Matouš","chapter":"2","verse":"14","text":"Kterýžto vstav hned v noci, vzal dítě i matku jeho, a odšel do Egypta."},{"book":"Matouš","chapter":"2","verse":"15","text":"A byl tam až do smrti Herodesovy, aby se naplnilo povědění Páně skrze proroka, řkoucího: Z Egypta povolal jsem Syna svého."},{"book":"Matouš","chapter":"2","verse":"16","text":"Tehdy Herodes uzřev, že by oklamán byl od mudrců, rozhněval se náramně, a poslav služebníky své, zmordoval všecky dítky, kteréž byly v Betlémě i ve všech končinách jeho, od dvouletých a níže, podle času, na kterýž se byl pilně vyptal od mudrců."},{"book":"Matouš","chapter":"2","verse":"17","text":"Tehdy naplněno jest to povědění Jeremiáše proroka, řkoucího:"},{"book":"Matouš","chapter":"2","verse":"18","text":"Hlas v Ráma slyšán jest, naříkání a pláč a kvílení mnohé; Ráchel plačící synů svých, a nedala se potěšiti, protože jich není."},{"book":"Matouš","chapter":"2","verse":"19","text":"Když pak umřel Herodes, aj, anděl Páně ukázal se Jozefovi ve snách v Egyptě,"},{"book":"Matouš","chapter":"2","verse":"20","text":"Řka: Vstana, vezmi dítě i matku jeho, a jdiž do země Izraelské; neboť jsou zemřeli ti, jenž hledali bezživotí dítěte."},{"book":"Matouš","chapter":"2","verse":"21","text":"Kterýžto vstav, vzal dítě i matku jeho, a přišel do země Izraelské."},{"book":"Matouš","chapter":"2","verse":"22","text":"A uslyšev, že by Archelaus kraloval v Judstvu místo Herodesa otce svého, obával se tam jíti; a napomenut jsa od Boha ve snách, obrátil se do krajin Galilejských."},{"book":"Matouš","chapter":"2","verse":"23","text":"A přišed, bydlil v městě, jenž slove Nazarét, aby se naplnilo, což povědíno bylo skrze proroky, že Nazaretský slouti bude."}]}