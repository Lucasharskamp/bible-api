{"data":[{"book":"ΠΑΡΟΙΜΙΑΙ","chapter":"14","verse":"1","text":"Σοφαὶ γυναῖκες ᾠκοδόμησαν οἴκους, ἡ δὲ ἄφρων κατέσκαψε ταῖς χερσὶν αὐτῆς."},{"book":"ΠΑΡΟΙΜΙΑΙ","chapter":"14","verse":"2","text":"Ὁ πορευόμενος ὀρθῶς φοβεῖται τὸν Κύριον, ὁ δὲ σκολιάζων ταῖς ὁδοῖς αὐτοῦ ἀτιμασθήσεται."},{"book":"ΠΑΡΟΙΜΙΑΙ","chapter":"14","verse":"3","text":"Ἐκ στόματος ἀφρόνων βακτηρία ὕβρεως, χείλη δὲ σοφῶν φυλάσσει αὐτούς."},{"book":"ΠΑΡΟΙΜΙΑΙ","chapter":"14","verse":"4","text":"Οὗ μή εἰσι βόες, φάτναι καθαραί· οὗ δὲ πολλὰ γεννήματα, φανερὰ βοὸς ἰσχύς."},{"book":"ΠΑΡΟΙΜΙΑΙ","chapter":"14","verse":"5","text":"Μάρτυς πιστὸς οὐ ψεύδεται, ἐκκαίει δὲ ψευδῆ μάρτυς ἄδικος."},{"book":"ΠΑΡΟΙΜΙΑΙ","chapter":"14","verse":"6","text":"Ζητήσεις σοφίαν παρὰ κακοῖς καὶ οὐχ εὑρήσεις, αἴσθησις δὲ παρὰ φρονίμοις εὐχερής."},{"book":"ΠΑΡΟΙΜΙΑΙ","chapter":"14","verse":"7","text":"Πάντα ἐναντία ἀνδρὶ ἄφρονι, ὅπλα δὲ αἰσθήσεως χείλη σοφά."},{"book":"ΠΑΡΟΙΜΙΑΙ","chapter":"14","verse":"8","text":"Σοφία πανούργων ἐπιγνώσεται τὰς ὁδοὺς αὐτῶν, ἄνοια δὲ ἀφρόνων ἐν πλάνῃ."},{"book":"ΠΑΡΟΙΜΙΑΙ","chapter":"14","verse":"9","text":"Οἰκίαι παρανόμων ὀφειλήσουσι καθαρισμὸν, οἰκίαι δὲ δικαίων δεκταί."},{"book":"ΠΑΡΟΙΜΙΑΙ","chapter":"14","verse":"10","text":"Καρδία ἀνδρὸς αἰσθητικὴ, λυπηρὰ ψυχὴ αὐτοῦ, ὅταν δὲ εὐφραίνηται οὐκ ἐπιμίγνυται ὕβρει."},{"book":"ΠΑΡΟΙΜΙΑΙ","chapter":"14","verse":"11","text":"Οἰκίαι ἀσεβῶν ἀφανισθήσονται, σκηναὶ δὲ κατορθούντων στήσονται."},{"book":"ΠΑΡΟΙΜΙΑΙ","chapter":"14","verse":"12","text":"Ἔστιν ὁδὸς ἣ δοκεῖ παρὰ ἀνθρώποις ὀρθὴ εἶναι, τὰ δὲ τελευταῖα αὐτῆς ἔρχεται εἰς πυθμένα ᾅδου."},{"book":"ΠΑΡΟΙΜΙΑΙ","chapter":"14","verse":"13","text":"Ἐν εὐφροσύναις οὐ προσμίγνυται λύπη, τελευταῖα δὲ χαρὰ εἰς πένθος ἔρχεται."},{"book":"ΠΑΡΟΙΜΙΑΙ","chapter":"14","verse":"14","text":"Τῶν ἑαυτοῦ ὁδῶν πλησθήσεται θρασυκάρδιος, ἀπὸ δὲ τῶν διανοημάτων αὐτοῦ ἀνὴρ ἀγαθός."},{"book":"ΠΑΡΟΙΜΙΑΙ","chapter":"14","verse":"15","text":"Ἄκακος πιστεύει παντὶ λόγῳ, πανοῦργος δὲ ἔρχεται εἰς μετάνοιαν."},{"book":"ΠΑΡΟΙΜΙΑΙ","chapter":"14","verse":"16","text":"Σοφὸς φοβηθεὶς ἐξέκλινεν ἀπὸ κακοῦ, ὁ δὲ ἄφρων ἑαυτῷ πεποιθὼς μίγνυται ἀνόμῳ."},{"book":"ΠΑΡΟΙΜΙΑΙ","chapter":"14","verse":"17","text":"Ὀξύθυμος πράσσει μετὰ ἀβουλίας, ἀνὴρ δὲ φρόνιμος πολλὰ ὑποφέρει."},{"book":"ΠΑΡΟΙΜΙΑΙ","chapter":"14","verse":"18","text":"Μεριοῦνται ἄφρονες κακίαν, οἱ δὲ πανοῦργοι κρατήσουσιν αἰσθήσεως."},{"book":"ΠΑΡΟΙΜΙΑΙ","chapter":"14","verse":"19","text":"Ὀλισθήσουσι κακοὶ ἔναντι ἀγαθῶν, καὶ ἀσεβεῖς θεραπεύσουσι θύρας δικαίων."},{"book":"ΠΑΡΟΙΜΙΑΙ","chapter":"14","verse":"20","text":"Φίλοι μισήσουσι φίλους πτωχούς, φίλοι δὲ πλουσίων πολλοί."},{"book":"ΠΑΡΟΙΜΙΑΙ","chapter":"14","verse":"21","text":"Ὁ ἀτιμάζων πένητας ἁμαρτάνει, ἐλεῶν δὲ πτωχοὺς μακαριστός."},{"book":"ΠΑΡΟΙΜΙΑΙ","chapter":"14","verse":"22","text":"Πλανώμενοι τεκταίνουσι κακά, ἔλεον δὲ καὶ ἀλήθειαν τεκταίνουσιν ἀγαθοί· οὐκ ἐπίστανται ἔλεον καὶ πίστιν τέκτονες κακῶν, ἐλεημοσύναι δὲ καὶ πίστεις παρὰ τέκτοσιν ἀγαθοῖς."},{"book":"ΠΑΡΟΙΜΙΑΙ","chapter":"14","verse":"23","text":"Ἐν παντὶ μεριμνῶντι ἔνεστι περισσόν, ὁ δὲ ἡδὺς καὶ ἀνάλγητος ἐν ἐνδείᾳ ἔσται."},{"book":"ΠΑΡΟΙΜΙΑΙ","chapter":"14","verse":"24","text":"Στέφανος σοφῶν πανοῦργος, ἡ δὲ διατριβὴ ἀφρόνων κακή."},{"book":"ΠΑΡΟΙΜΙΑΙ","chapter":"14","verse":"25","text":"Ῥύσεται ἐκ κακῶν ψυχὴν μάρτυς πιστὸς, ἐκκαίει δὲ ψευδῆ δόλιος."},{"book":"ΠΑΡΟΙΜΙΑΙ","chapter":"14","verse":"26","text":"Ἐν φόβῳ Κυρίου ἐλπὶς ἰσχύος, τοῖς δὲ τέκνοις αὐτοῦ καταλείπει ἔρεισμα."},{"book":"ΠΑΡΟΙΜΙΑΙ","chapter":"14","verse":"27","text":"Πρόσταγμα Κυρίου πηγὴ ζωῆς, ποιεῖ δὲ ἐκκλίνειν ἐκ παγίδος θανάτου."},{"book":"ΠΑΡΟΙΜΙΑΙ","chapter":"14","verse":"28","text":"Ἐν πολλῷ ἔθνει δόξα βασιλέως, ἐν δὲ ἐκλείψει λαοῦ συντριβὴ δυνάστου."},{"book":"ΠΑΡΟΙΜΙΑΙ","chapter":"14","verse":"29","text":"Μακρόθυμος ἀνὴρ πολὺς ἐν φρονήσει, ὁ δὲ ὀλιγόψυχος ἰσχυρῶς ἄφρων."},{"book":"ΠΑΡΟΙΜΙΑΙ","chapter":"14","verse":"30","text":"Πρᾳΰθυμος ἀνὴρ καρδίας ἰατρὸς, σὴς δὲ ὀστέων καρδία αἰσθητική·"},{"book":"ΠΑΡΟΙΜΙΑΙ","chapter":"14","verse":"31","text":"Ὁ συκοφαντῶν πένητα παροξύνει τὸν ποιήσαντα αὐτὸν, ὁ δὲ τιμῶν αὐτὸν ἐλεεῖ πτωχόν."},{"book":"ΠΑΡΟΙΜΙΑΙ","chapter":"14","verse":"32","text":"Ἐν κακίᾳ αὐτοῦ ἀπωσθήσεται ἀσεβής, ὁ δὲ πεποιθὼς τῇ ἑαυτοῦ ὁσιότητι δίκαιος."},{"book":"ΠΑΡΟΙΜΙΑΙ","chapter":"14","verse":"33","text":"Ἐν καρδίᾳ ἀγαθῇ ἀνδρὸς σοφία, ἐν δὲ καρδίᾳ ἀφρόνων οὐ διαγινώσκεται."},{"book":"ΠΑΡΟΙΜΙΑΙ","chapter":"14","verse":"34","text":"Δικαιοσύνη ὑψοῖ ἔθνος, ἐλασσονοῦσι δὲ φυλὰς ἁμαρτίαι."},{"book":"ΠΑΡΟΙΜΙΑΙ","chapter":"14","verse":"35","text":"Δεκτὸς βασιλεῖ ὑπηρέτης νοήμων, τῇ δὲ ἑαυτοῦ εὐστροφίᾳ ἀφαιρεῖται ἀτιμίαν."}]}