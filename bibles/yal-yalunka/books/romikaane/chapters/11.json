{"data":[{"book":"Romi Kaane","chapter":"11","verse":"1","text":"N xa maxɔdinni ito ti: Ala bata a mɛ a yamaan na ba? Ɛn-ɛn de! Amasɔtɔ Isirayila kaan nan n tan yɛtɛɛn na, Iburahima yixɛtɛna nde Bunyamin bɔnsɔnni."},{"book":"Romi Kaane","chapter":"11","verse":"2","text":"Ala yamaan naxan sugandi a yɛtɛ xa a fɔlɔni a mi ne rabeɲinxi. Nabi Eli a mawugama Ala xa Isirayila kaane fe ra Kitabun kui dɛnaxan yi, ɛ mi mɛnna kolon ba? A naxa,"},{"book":"Romi Kaane","chapter":"11","verse":"3","text":"“Marigina, e bata i ya nabine faxa, e yi i ya saraxa gandene kala, n keden peen nan fa luxi, e mɔn kataxi n fan faxa feen na.”11.3 Mangane Singen 19.10 nun 19.14"},{"book":"Romi Kaane","chapter":"11","verse":"4","text":"Ala a yabi di? A naxa, “N bata muxu wuli solofere ramara n yɛtɛ xa naxanye mi e xinbi sinxi Baali suxuren bun ma.”11.4 Mangane Singen 19.18"},{"book":"Romi Kaane","chapter":"11","verse":"5","text":"A mɔn na kii nin iki, Alaa yama dɔnxɛn luxi naxanye sugandixi hinanna xɔn waxatini ito yi."},{"book":"Romi Kaane","chapter":"11","verse":"6","text":"Xa a ligaxi hinanna nan xɔn, muxune kɛwanla mi fa a ra. Xanamu Alaa hinanna mi yi findima hinanna ra."},{"book":"Romi Kaane","chapter":"11","verse":"7","text":"Nanfe ligaxi nayi? Isirayila kaane yi naxan fenma nun e sɔbɛɛn na, e mi na sɔtɔxi. Koni fɔ Ala naxanye sugandixi ne nan a sɔtɔxi. A dɔnxɛne tondixi nɛn"},{"book":"Romi Kaane","chapter":"11","verse":"8","text":"alo a sɛbɛxi kii naxan yi Kitabuni, a naxa, “Ala bata xaxili xɔdɛxɛn fi e ma, e nun yɛɛn naxanye mi seen toma e nun tunla naxanye mi falan mɛma han to.”11.8 A mato Sariyane 29.3 nun Esayi 6.10 kui."},{"book":"Romi Kaane","chapter":"11","verse":"9","text":"Dawuda yi a fala, a naxa, “Ala xa e ɲaxaɲaxane findi e suxu fɛrɛn na e nun luti ratixin na e yɛɛ ra naxan e rabirama, e hakɛne yi saran e ra."},{"book":"Romi Kaane","chapter":"11","verse":"10","text":"E yɛɛne xa rafɔrɔ ayi, e yi danxu! E fanna xa ba a ra waxatin birin!”11.10 Yaburin 69.23-24"},{"book":"Romi Kaane","chapter":"11","verse":"11","text":"N na ɛ maxɔdinma, Yahudiyane tantan waxatin naxan yi, e bira nɛn ba habadan? Ɛn-ɛn de! Koni e to sin hakɛni, siya gbɛtɛne yi kisi feen sɔtɔ alogo xɔxɔlɔnyaan xa Isirayila kaane suxu."},{"book":"Romi Kaane","chapter":"11","verse":"12","text":"Anu, xa Yahudiyane hakɛn findi hɛri gbeen na dunuɲa muxune xa, xa e bɔnɔn findi hɛrin na siya gbɛtɛne xa, e na a rakamali waxatin naxan yi, na fan mi hɛrin nafɛ nayi ba?"},{"book":"Romi Kaane","chapter":"11","verse":"13","text":"N falan tima ɛ tan siya gbɛtɛne nan xa iki. N bata findi xɛraan na siya gbɛtɛne xa. N sɛwaxi na wanla ra bayo,"},{"book":"Romi Kaane","chapter":"11","verse":"14","text":"yanyina nde, n xɔxɔlɔnyaan nasoma nɛn n bɔnsɔnna muxuna ndee yi alogo e fan ndee xa kisi."},{"book":"Romi Kaane","chapter":"11","verse":"15","text":"Amasɔtɔ Isirayila kaane ramɛxi waxatin naxan yi, xa Ala nun dunuɲa muxune tagini tɔn, nanse fa ligama nayi, xa e mɔn so a lannayani? Na findima kenla nan na sayani siga nii rakisini."},{"book":"Romi Kaane","chapter":"11","verse":"16","text":"Anu, xa buru keden nali Ala ma, e nun naxanye bɔnbɔxi e bode xɔn, ne fan sariɲan.11.16 A mato Yatɛne 15.19-21 kui. Xa wudin salenna sariɲan, a yiine fan luma na kii nin."},{"book":"Romi Kaane","chapter":"11","verse":"17","text":"Koni xa a yiina ndee sɛgɛ wudi binla ma, i tan siya gbɛtɛn naxan luxi alo burunna Oliwi bili yiina, i tan yi xidi wudin binla ma e funfuni, i yi lu na wudin salenna igen sɔtɛ,"},{"book":"Romi Kaane","chapter":"11","verse":"18","text":"i nama i yɛtɛ yite na wudi yii sɛgɛxine ma. Xa i na liga, i nama ɲinan fa fala i tan xa mi salenna baloma de, salenna nan i tan baloma."},{"book":"Romi Kaane","chapter":"11","verse":"19","text":"Koni waxatina nde i tan a falama nɛn, i naxa, “Wudi yiine sɛgɛxi nɛn alogo n tan xa ti e funfuni.”"},{"book":"Romi Kaane","chapter":"11","verse":"20","text":"Ɲɔndin na a ra, e sɛgɛxi nɛn masɔtɔ e dɛnkɛlɛyatareyaan ma, i tan yi ti e funfuni dɛnkɛlɛyaan xɔn. Nayi, i nama yanda ayi na feen na de, koni a liga i yeren ma."},{"book":"Romi Kaane","chapter":"11","verse":"21","text":"Amasɔtɔ, xa Ala mi Yahudiyane ratangaxi, naxanye luxi alo wudi yii singene, a mi i fan natangama."},{"book":"Romi Kaane","chapter":"11","verse":"22","text":"Nayi, en na en miri Alaa nɛmaan nun a yɛ xɔdɛxɛn ma. Naxanye tantanxi, a xɔdɔxɔ ne ma, koni a nɛmaan fan i tan na, koni fɔ i xa lu a nɛmaan bun nɛn, xanamu, a i fan sɛgɛma a binla ma nɛn alo wudi yiina."},{"book":"Romi Kaane","chapter":"11","verse":"23","text":"Xa Yahudiyane mi lu e dɛnkɛlɛyatareyani, e mɔn tugunma nɛn e tiden na. Amasɔtɔ Ala nɔɛ e raxɛtɛ nɛn e funfuni."},{"book":"Romi Kaane","chapter":"11","verse":"24","text":"Bayo, xa i tan siya gbɛtɛn ligaxi nɛn alo burunna Oliwi wudi yiin naxan yi sɛgɛxi a binla ma, i yi tugun taa kui Oliwi wudi kɛndɛn na hali i da kii mi yi a ra, nayi Yahudiyan yɛtɛɛn naxanye ligaxi alo taa kui Oliwi wudi kɛndɛn yiine, Ala taganɲɛ ne tiyɛ e yɛtɛ binla ma e funfune yi ba?"},{"book":"Romi Kaane","chapter":"11","verse":"25","text":"Ngaxakedenne, n waxi Alaa wundo feni ito yita feni ɛ ra, alogo ɛ nama ɛ yɛtɛ yatɛ fekolonne ra: Isirayila yamaan fɔxɔ kedenna tondixi han siyaan bonne xasabi dɛfexin yi so."},{"book":"Romi Kaane","chapter":"11","verse":"26","text":"Nanara, Isirayila birin kisima nɛn alo a sɛbɛxi Kitabun kui kii naxan yi, a naxa,"},{"book":"Romi Kaane","chapter":"11","verse":"27","text":"N na e yulubin ba e ma waxatin naxan yi,"},{"book":"Romi Kaane","chapter":"11","verse":"28","text":"Yahudiyane bata findi Ala yaxune ra alogo ɛ tan xa Yesu a fe Xibaru Faɲin sɔtɔ. Koni Ala rafan yama sugandixin mɔn e ra e benba nabi singene fe ra."},{"book":"Romi Kaane","chapter":"11","verse":"29","text":"Amasɔtɔ Alaa kiseene nun maragidin mi kalama."},{"book":"Romi Kaane","chapter":"11","verse":"30","text":"Ɛ tan siya gbɛtɛne, ɛ munma yi Alaa falan suxu a singeni, koni ɛ bata Ala kininkininna sɔtɔ iki amasɔtɔ Yahudiyane mi Alaa falan suxi."},{"book":"Romi Kaane","chapter":"11","verse":"31","text":"Na kiini, iki Yahudiyane mi fa Ala xuiin suxuma alogo ɛ tan siya gbɛtɛne kininkininna naxan sɔtɔxi, e fan xa na sɔtɔ ɛ tan siya gbɛtɛne sabun na."},{"book":"Romi Kaane","chapter":"11","verse":"32","text":"Ala bata muxun birin findi kasorasane ra e fala suxutareyaan xɔn alogo a xa kininkinin e birin ma."},{"book":"Romi Kaane","chapter":"11","verse":"33","text":"Alaa fonisireyaan nun a xaxilimayaan nun a fe kolonna tilin de! Nde nɔɛ Alaa fe ragidixine famunɲɛ? Nde nɔɛ a feene famunɲɛ?"},{"book":"Romi Kaane","chapter":"11","verse":"34","text":"A sɛbɛxi Kitabuni, a naxa,"},{"book":"Romi Kaane","chapter":"11","verse":"35","text":"Nde nɔɛ Ala dolɛ, alogo a mɔn xa a raxɛtɛ a ma?”11.35 Yuba 41.3"},{"book":"Romi Kaane","chapter":"11","verse":"36","text":"Amasɔtɔ feen birin kelixi a tan yii a tan nan baraka yi a tan xa. Binyena a tan nan xa habadan. Amina!"}]}