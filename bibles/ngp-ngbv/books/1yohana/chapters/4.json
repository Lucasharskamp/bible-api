{"data":[{"book":"1Yohana","chapter":"4","verse":"1","text":"Wambuya zangu, mse kumhuwila kila mnt'hu akugamba alongozwa ni Muye ywa Mnungu, mna mumhime vileke mmanye ni kindedi kugamba Muye uyo alawaga kwa Mnungu. Kwaviya walotezi wengi wa lulimi walaila mwe isi."},{"book":"1Yohana","chapter":"4","verse":"2","text":"Ino niyo isila ya kumanya uneva mnt'hu alongozwa ni Muye ywa Mnungu. Mnt'hu Yeyose akugamba kindedi Yesu Kilisito nakeza no kunda mnt'hu, uyo alongozwa ni Muye ywa Mnungu."},{"book":"1Yohana","chapter":"4","verse":"3","text":"Naho mnt'hu yoyose heekulonga ivo mwa Yesu, hakulongozwa ni Muye ywa Mnungu. Mnt'hu uyo ana muye ywa mhigani ywa Kilisito, naho haluse keza kale mwe isi."},{"book":"1Yohana","chapter":"4","verse":"4","text":"Mna nyuwe wana, mwi wana wa Mnungu naho muwahuma kale awo, kwaviya uyo Muye mnanaye ana ludole lukulu kujink'ha yudya muye akwikala mndani mwa want'hu we isi."},{"book":"1Yohana","chapter":"4","verse":"5","text":"Woho ni want'hu we isi, naivo walonga mbuli za mwe isi, isi nayo yawategeleza."},{"book":"1Yohana","chapter":"4","verse":"6","text":"Suwe kiwant'hu wa Mnungu, yeyose ammanyize Mnungu akitegeleza, yudya hiyo ywa Mnungu hakudaha kukitegeleza. Naho ivi nivo kikudaha kukombaganya kugamba, uyo ni Muye ywe kindedi uyu naye ni Muye ywo udant'hi."},{"book":"1Yohana","chapter":"4","verse":"7","text":"Wambuya zangu, kiungane kwaviya lukunde lwalawa kwa Mnungu, yeyose mta lukunde kanda mwana ywa Mnungu naho kammanya Mnungu."},{"book":"1Yohana","chapter":"4","verse":"8","text":"Mnt'hu heina lukunde, hammanyize Mnungu kwaviya Mnungu ni lukunde."},{"book":"1Yohana","chapter":"4","verse":"9","text":"Mnungu kalulaviliza lukunde lwakwe kwa kumwigala mwanawe uyo eli ekedu, eze mwe isi vileke kinde no ugima kwombokela kwakwe."},{"book":"1Yohana","chapter":"4","verse":"10","text":"Ulu nulo lukunde, hiyo kugamba ni suwe kimuungile Mnungu, mna ni yehe akiungile niyo amwigala mwanawe ande nt'hambiko ya kukilekela wavu wetu."},{"book":"1Yohana","chapter":"4","verse":"11","text":"Wambuya zangu, uneva Mnungu nakakiunga, naswe vakiunga kiungane."},{"book":"1Yohana","chapter":"4","verse":"12","text":"Hahali yeyose ezaga kumuwona Mnungu zuwa dyodyose, mna kinaungana suwe kwa suwe, Mnungu neekale mndani mwetu, lukunde lwa Mnungu nolunde lukint'ha mndani mwetu."},{"book":"1Yohana","chapter":"4","verse":"13","text":"Kwaivo Chamanya kugamba chekala mndani mwakwe, Mnungu naye ekala mndani mwetu kwaviya yehe kakink'ha Muye ywakwe."},{"book":"1Yohana","chapter":"4","verse":"14","text":"Suwe kiona no kulonga uwona kugamba Tate nakamwigala mwanawe ande Myokozi ywa want'hu we isi yose."},{"book":"1Yohana","chapter":"4","verse":"15","text":"Mnt'hu yeyose akulonga kugamba kindedi Yesu ni mwana Mnungu, Mnungu ekala mwe kulungana na mwa uyo, uyo akulonga ivo naye ekala mwe kulungana na Mnungu."},{"book":"1Yohana","chapter":"4","verse":"16","text":"Naswe kilumanya na kuluhuwila lukunde lwa Mnungu kwetu."},{"book":"1Yohana","chapter":"4","verse":"17","text":"Kwa sila ino, lukunde lukint'ha mndani mwetu vileke kise kogoha kwe dizuwa dyo usengelo, kwaviya yehe ivo eli nivo kili naswe aha he isi."},{"book":"1Yohana","chapter":"4","verse":"18","text":"Lukunde halukwikala na kogoha, lukunde lukint'hile lwausa kogoha kose. Mnt'hu akogoha akei akint'he mwo lukunde, want'hu wogoha kwaviya kuna usengelo."},{"book":"1Yohana","chapter":"4","verse":"19","text":"Suwe kina lukunde kwaviya Mnungu niye akongile kukiunga."},{"book":"1Yohana","chapter":"4","verse":"20","text":"Mnt'hu anagamba amuunga Mnungu, mna amwihiya nduguye, uyo mdant'hi. Kwaviya hakumuunga nduguye akumuona haadahe kumuunga Mnungu akei kumuwona zuwa dyodyose."},{"book":"1Yohana","chapter":"4","verse":"21","text":"Na sigilizi kink'higwe ni Kilisito ni ino, mnt'hu akumuunga Mnungu amuunge nduguye."}]}