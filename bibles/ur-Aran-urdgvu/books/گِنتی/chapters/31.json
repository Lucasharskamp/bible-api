{"data":[{"book":"گِنتی","chapter":"31","verse":"1","text":"رب نے موسیٰ سے کہا،"},{"book":"گِنتی","chapter":"31","verse":"2","text":"”مِدیانیوں سے اسرائیلیوں کا بدلہ لے۔ اِس کے بعد تُو کوچ کر کے اپنے باپ دادا سے جا ملے گا۔“"},{"book":"گِنتی","chapter":"31","verse":"3","text":"چنانچہ موسیٰ نے اسرائیلیوں سے کہا، ”ہتھیاروں سے اپنے کچھ آدمیوں کو لیس کرو تاکہ وہ مِدیان سے جنگ کر کے رب کا بدلہ لیں۔"},{"book":"گِنتی","chapter":"31","verse":"4","text":"ہر قبیلے کے 1,000 مرد جنگ لڑنے کے لئے بھیجو۔“"},{"book":"گِنتی","chapter":"31","verse":"5","text":"چنانچہ ہر قبیلے کے 1,000 مسلح مرد یعنی کُل 12,000 آدمی چنے گئے۔"},{"book":"گِنتی","chapter":"31","verse":"6","text":"تب موسیٰ نے اُنہیں جنگ لڑنے کے لئے بھیج دیا۔ اُس نے اِلی عزر امام کے بیٹے فینحاس کو بھی اُن کے ساتھ بھیجا جس کے پاس مقدِس کی کچھ چیزیں اور اعلان کرنے کے بِگل تھے۔"},{"book":"گِنتی","chapter":"31","verse":"7","text":"اُنہوں نے رب کے حکم کے مطابق مِدیانیوں سے جنگ کی اور تمام آدمیوں کو موت کے گھاٹ اُتار دیا۔"},{"book":"گِنتی","chapter":"31","verse":"8","text":"اِن میں مِدیانیوں کے پانچ بادشاہ اِوی، رقم، صور، حور اور ربع تھے۔ بلعام بن بعور کو بھی جان سے مار دیا گیا۔"},{"book":"گِنتی","chapter":"31","verse":"9","text":"اسرائیلیوں نے مِدیانی عورتوں اور بچوں کو گرفتار کر کے اُن کے تمام گائےبَیل، بھیڑبکریاں اور مال لُوٹ لیا۔"},{"book":"گِنتی","chapter":"31","verse":"10","text":"اُنہوں نے اُن کی تمام آبادیوں کو خیمہ گاہوں سمیت جلا کر راکھ کر دیا۔"},{"book":"گِنتی","chapter":"31","verse":"11-12","text":"پھر وہ تمام لُوٹا ہوا مال قیدیوں اور جانوروں سمیت موسیٰ، اِلی عزر امام اور اسرائیل کی پوری جماعت کے پاس لے آئے جو خیمہ گاہ میں انتظار کر رہے تھے۔ ابھی تک وہ موآب کے میدانی علاقے میں دریائے یردن کے مشرقی کنارے پر یریحو کے سامنے ٹھہرے ہوئے تھے۔"},{"book":"گِنتی","chapter":"31","verse":"13","text":"موسیٰ، اِلی عزر اور جماعت کے تمام سردار اُن کا استقبال کرنے کے لئے خیمہ گاہ سے نکلے۔"},{"book":"گِنتی","chapter":"31","verse":"14","text":"اُنہیں دیکھ کر موسیٰ کو ہزار ہزار اور سَو سَو افراد پر مقرر افسران پر غصہ آیا۔"},{"book":"گِنتی","chapter":"31","verse":"15","text":"اُس نے کہا، ”آپ نے تمام عورتوں کو کیوں بچائے رکھا؟"},{"book":"گِنتی","chapter":"31","verse":"16","text":"اُن ہی نے بلعام کے مشورے پر فغور میں اسرائیلیوں کو رب سے دُور کر دیا تھا۔ اُن ہی کے سبب سے رب کی وبا اُس کے لوگوں میں پھیل گئی۔"},{"book":"گِنتی","chapter":"31","verse":"17","text":"چنانچہ اب تمام لڑکوں کو جان سے مار دو۔ اُن تمام عورتوں کو بھی موت کے گھاٹ اُتارنا جو کنواریاں نہیں ہیں۔"},{"book":"گِنتی","chapter":"31","verse":"18","text":"لیکن تمام کنواریوں کو بچائے رکھنا۔"},{"book":"گِنتی","chapter":"31","verse":"19","text":"جس نے بھی کسی کو مار دیا یا کسی لاش کو چھوا ہے وہ سات دن تک خیمہ گاہ کے باہر رہے۔ تیسرے اور ساتویں دن اپنے آپ کو اپنے قیدیوں سمیت گناہ سے پاک صاف کرنا۔"},{"book":"گِنتی","chapter":"31","verse":"20","text":"ہر لباس اور ہر چیز کو پاک صاف کرنا جو چمڑے، بکریوں کے بالوں یا لکڑی کی ہو۔“"},{"book":"گِنتی","chapter":"31","verse":"21","text":"پھر اِلی عزر امام نے جنگ سے واپس آنے والے مردوں سے کہا، ”جو شریعت رب نے موسیٰ کو دی اُس کے مطابق"},{"book":"گِنتی","chapter":"31","verse":"22-23","text":"جو بھی چیز جل نہیں جاتی اُسے آگ میں سے گزار دینا تاکہ پاک صاف ہو جائے۔ اِس میں سونا، چاندی، پیتل، لوہا، ٹین اور سیسہ شامل ہے۔ پھر اُس پر ناپاکی دُور کرنے کا پانی چھڑکنا۔ باقی تمام چیزیں پانی میں سے گزار دینا تاکہ وہ پاک صاف ہو جائیں۔"},{"book":"گِنتی","chapter":"31","verse":"24","text":"ساتویں دن اپنے لباس کو دھونا تو تم پاک صاف ہو کر خیمہ گاہ میں داخل ہو سکتے ہو۔“"},{"book":"گِنتی","chapter":"31","verse":"25","text":"رب نے موسیٰ سے کہا،"},{"book":"گِنتی","chapter":"31","verse":"26","text":"”تمام قیدیوں اور لُوٹے ہوئے جانوروں کو گن۔ اِس میں اِلی عزر امام اور قبائلی کنبوں کے سرپرست تیری مدد کریں۔"},{"book":"گِنتی","chapter":"31","verse":"27","text":"سارا مال دو برابر کے حصوں میں تقسیم کرنا، ایک حصہ فوجیوں کے لئے اور دوسرا باقی جماعت کے لئے ہو۔"},{"book":"گِنتی","chapter":"31","verse":"28","text":"فوجیوں کے حصے کے پانچ پانچ سَو قیدیوں میں سے ایک ایک نکال کر رب کو دینا۔ اِسی طرح پانچ پانچ سَو بَیلوں، گدھوں، بھیڑوں اور بکریوں میں سے ایک ایک نکال کر رب کو دینا۔"},{"book":"گِنتی","chapter":"31","verse":"29","text":"اُنہیں اِلی عزر امام کو دینا تاکہ وہ اُنہیں رب کو اُٹھانے والی قربانی کے طور پر پیش کرے۔"},{"book":"گِنتی","chapter":"31","verse":"30","text":"باقی جماعت کے حصے کے پچاس پچاس قیدیوں میں سے ایک ایک نکال کر رب کو دینا، اِسی طرح پچاس پچاس بَیلوں، گدھوں، بھیڑوں اور بکریوں یا دوسرے جانوروں میں سے بھی ایک ایک نکال کر رب کو دینا۔ اُنہیں اُن لاویوں کو دینا جو رب کے مقدِس کو سنبھالتے ہیں۔“"},{"book":"گِنتی","chapter":"31","verse":"31","text":"موسیٰ اور اِلی عزر نے ایسا ہی کیا۔"},{"book":"گِنتی","chapter":"31","verse":"32-34","text":"اُنہوں نے 6,75,000 بھیڑبکریاں، 72,000 گائےبَیل اور 61,000 گدھے گنے۔"},{"book":"گِنتی","chapter":"31","verse":"35","text":"اِن کے علاوہ 32,000 قیدی کنواریاں بھی تھیں۔"},{"book":"گِنتی","chapter":"31","verse":"36-40","text":"فوجیوں کو تمام چیزوں کا آدھا حصہ مل گیا یعنی 3,37,500 بھیڑبکریاں، 36,000 گائےبَیل، 30,500 گدھے اور 16,000 قیدی کنواریاں۔ اِن میں سے اُنہوں نے 675 بھیڑبکریاں، 72 گائےبَیل، 61 گدھے اور 32 لڑکیاں رب کو دیں۔"},{"book":"گِنتی","chapter":"31","verse":"41","text":"موسیٰ نے رب کا یہ حصہ اِلی عزر امام کو اُٹھانے والی قربانی کے طور پر دے دیا، جس طرح رب نے حکم دیا تھا۔"},{"book":"گِنتی","chapter":"31","verse":"42-47","text":"باقی جماعت کو بھی لُوٹے ہوئے مال کا آدھا حصہ مل گیا۔ موسیٰ نے پچاس پچاس قیدیوں اور جانوروں میں سے ایک ایک نکال کر اُن لاویوں کو دے دیا جو رب کا مقدِس سنبھالتے تھے۔ اُس نے ویسا ہی کیا جیسا رب نے حکم دیا تھا۔"},{"book":"گِنتی","chapter":"31","verse":"48","text":"پھر وہ افسر موسیٰ کے پاس آئے جو لشکر کے ہزار ہزار اور سَو سَو آدمیوں پر مقرر تھے۔"},{"book":"گِنتی","chapter":"31","verse":"49","text":"اُنہوں نے اُس سے کہا، ”آپ کے خادموں نے اُن فوجیوں کو گن لیا ہے جن پر وہ مقرر ہیں، اور ہمیں پتا چل گیا کہ ایک بھی کم نہیں ہوا۔"},{"book":"گِنتی","chapter":"31","verse":"50","text":"اِس لئے ہم رب کو سونے کا تمام زیور قربان کرنا چاہتے ہیں جو ہمیں فتح پانے پر ملا تھا مثلاً سونے کے بازوبند، کنگن، مُہر لگانے کی انگوٹھیاں، بالیاں اور ہار۔ یہ سب کچھ ہم رب کو پیش کرنا چاہتے ہیں تاکہ رب کے سامنے ہمارا کفارہ ہو جائے۔“"},{"book":"گِنتی","chapter":"31","verse":"51","text":"موسیٰ اور اِلی عزر امام نے سونے کی تمام چیزیں اُن سے لے لیں۔"},{"book":"گِنتی","chapter":"31","verse":"52","text":"جو چیزیں اُنہوں نے افسران کے لُوٹے ہوئے مال میں سے رب کو اُٹھانے والی قربانی کے طور پر پیش کیں اُن کا پورا وزن تقریباً 190 کلو گرام تھا۔"},{"book":"گِنتی","chapter":"31","verse":"53","text":"صرف افسران نے ایسا کیا۔ باقی فوجیوں نے اپنا لُوٹ کا مال اپنے لئے رکھ لیا۔"},{"book":"گِنتی","chapter":"31","verse":"54","text":"موسیٰ اور اِلی عزر افسران کا یہ سونا ملاقات کے خیمے میں لے آئے تاکہ وہ رب کو اُس کی قوم کی یاد دلاتا رہے۔"}]}