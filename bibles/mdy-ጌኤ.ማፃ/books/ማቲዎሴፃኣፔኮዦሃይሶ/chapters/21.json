{"data":[{"book":"ማቲዎሴ ፃኣፔ ኮዦ ሃይሶ","chapter":"21","verse":"1","text":"ዬሱሴና ዒዛኮ ጊንፆ ሃንታዞንሢና ዬሩሳላሜ ሄላኒ ዑካዖ፥ ዛይቶ ሪሚቶ ዹኮ ኮይላ ዓኣ ቤቴፓጌ ጌይንታ ጉርዶ ሄሌኔ። ዬካፓ ዬሱሴ ዒዛኮ ጊንፆ ሃንታዞንሢዳፓ ላምዖንሢ፦"},{"book":"ማቲዎሴ ፃኣፔ ኮዦ ሃይሶ","chapter":"21","verse":"2","text":"«ሃኖ ሴኮ ቤርታ ዓኣ ጉርዴሎ ዓኣዹዋቴ፤ ዒኢካ ዒንሢ ሄሄላዖ ፔቴ ቱኡቲ ዓኣ ሃሬ ናዖና ዎላ ዴንቃንዳኔ፤ ዬያሮ ዬማ ሃሮማ ቡሊ ዔኪ ታኣም ዬዑዋቴ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"3","text":"ዖኦኒያ ዒንሢ ኮራ ዔኤቢ ጌዔቶ ‹ጎዳ ዔያቶ ኮዓኔ› ዒንሢ ጋዓዛ ቤዞማና ዔያታ ዳካንዳኔ» ጌዒ ዳኬኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"4","text":"ዬይ ያዺ ማዓኒ ዳንዳዔሢ ፆኦሲ ማሊፆ ኬኤዛሢ ዛሎና፦"},{"book":"ማቲዎሴ ፃኣፔ ኮዦ ሃይሶ","chapter":"21","verse":"5","text":"«ሚዛጲ ዉዱሮ ናይ ማላ ዬሩሳላሜ ካታሜሎም"},{"book":"ማቲዎሴ ፃኣፔ ኮዦ ሃይሶ","chapter":"21","verse":"6","text":"ዬያሮ ዒዛኮ ጊንፆ ሃንታዞንሢ ዬሱሴ ዓይሤ ጎይፆ ማዼኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"7","text":"ሃሬሎዋ ናዖማና ዎላ ዔኪ ሙካዖ ፔኤኮ ዓፒሎ ዔያታ ሃሮንሢ ዑፃ ጌሣዛ ዬሱሴ ቶጌኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"8","text":"ዬማና ዴሮይዳፓ ሚርጌሢ ዓፒሎ ፔኤኮ ጎይፃ ሂኢሣዛ፥ ዛላ ሃሣ ዋላሺ ሜንሢ ሜንሢ ጎይፃ ሂኢሣኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"9","text":"ዒዛኮ ቤርታ ቤርታ ዓኣዻ ዓሶና ጊንፆ ሙካ ዓሳ፦ «ዳውቴ ናዓሢም ጋላታ ማዖንጎ! ጎዳ ሱንፆና ሙካሢ ፆኦሲ ዓንጆንጎ! ጋላታ ጫሪንጮይዳ ፆኦሲም ማዖንጎ» ጌዒ ጌዒ ዒላታኔ። 21፡9 ዓይኑ. 118፡25-26።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"10","text":"ዬሱሴ ዬሩሳላሜ ካታሞ ጌሌ ዎዶና ዓሳ ጉቤ፦ «ሃይ ዖናዳይ?» ጌይሢና ዎኦቶንዶ ጎይሢ ባይዜኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"11","text":"ዒዛና ዎላ ሙካ ዓሳ፦ «ሃይ ጌሊላይዳ ዓኣ፥ ናዚሬቴ ካታሜሎይዳፓ ሙኬያ፥ ፆኦሲ ማሊፆ ኬኤዛ ዬሱሴኬ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"12","text":"ዬካፓ ዬሱሴ ጌኤዦ ማኣሪ ጌሊ፥ ጌኤዦ ማኣሮ ጋሮይዳ ሻንቻ ዓሶና ሻንቃ ዓሶና ዳውሲ ኬሴኔ፤ ሃሣ ሚኢሾ ላኣማ ዓሶኮ ዼጌ ሎኦዦ ዖይቶና ዶኦሎ ሻንቻ ዓሶኮ ዴዖ ዖይቶዋ ሂዒ ዶይሳዖ፦"},{"book":"ማቲዎሴ ፃኣፔ ኮዦ ሃይሶ","chapter":"21","verse":"13","text":"« ‹ማኣራ ታኣኮ ሺኢጲሢ ማኣሪ ጌይንታንዳኔ› ጌይንቲ ፃኣፒንቴኔ፤ ዒንሢ ጋዓንቴ ‹ዉሲ ዓኣሺንታ ቤሲ› ማሄኔ» ጌዔኔ። 21፡13 ዒሲ. 56፡7፤ ዔር. 7፡11።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"14","text":"ዒማና ጌኤዦ ማኣሮይዳ ዓኣፓ ባይቄ ዓሶንታ ዎቦ ዓሶንታ ዒዛ ኮራ ሙካዛ ዒዚ ዔያቶ ፓሤኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"15","text":"ጋዓንቴ ቄኤሶኮ ሱኡጎና ሙሴ ዔርዜ ዎጎ ዔርዛዞንሢና ዬሱሴ ማዻ ፆኦሲ ዎልቄና ማዺንታ ዓኮ ባኮ ዛጌሢሮ ሃሣ «ዳውቴ ናዓሢም ጋላታ!» ጌዒ ጌዒ ዒላታ ናኣቶ ዋይዜሢሮ ሚርጌና ዻጋዼኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"16","text":"ዔያታ ዬሱሴ ኮራ፦ «ሃይ ናኣታ ጋዓ ባኮ ኔ ዋይዙዋዓዳ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"17","text":"ዬካፓ ዬሱሴ ዔያቶ ሃሺ ካታማፓ ኬስካዖ፥ ቢታኒያ ጌይንታ ጉርዶ ዴንዲ ዒኢካ ዎርቄኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"18","text":"ዚሮ ጉቴሎ ዬሱሴ ጉቴ ዓማ ሃንጋ ካታሞ ማዒ ሙኪቤቃ ናይዺንቴኔ፤"},{"book":"ማቲዎሴ ፃኣፔ ኮዦ ሃይሶ","chapter":"21","verse":"19","text":"ዒማና ጎይፆ ዓጮይዳ ፔቴ ቤሌሴ21፡19 ቤሌሴ ጌይንታ ሚፄላ፦ ቦኦቢ ማላያ ዓኣፖ ዓሲ ሙሙዓ ሚሢኬ። ሚሢ ዴንቃዖ ዒዞ ባንሢ ዴንዲ፥ ዒላሺዳፓ ዓታዛ ፔቴታዖ ዓኣፒ ዴንቂባኣሢሮ፦ «ሃይፓ ሴካ ዓኣፒ ዓኣፒፖ!» ጋዓዛ፥ ቤሌሶ ሚፄላ ዬካፓ ኔጉዋዖ ሃይቄኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"20","text":"ዒዛኮ ጊንፆ ሃንታዞንሢ ማዔ ባኮ ዛጋዖ ዲቃቲ ሄርሺሢና፦ «ቤሌሶ ሚፄላ ዎይቲ ዑኬና ሃይቃኒ ዳንዳዔይ?» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"21","text":"ዬሱሴ ማሃዖ፦ «ጎኔ ታ ዒንሢም ጋዓኔ፤ ዒንሢኮ ጉሙርቂሢ ዓኣቶ ሃሣ ‹ማዓንዳሞ ማዒንዱዋይ› ዒንሢ ጌይባኣቶ ቤሌሶ ሚፄሎይዳ ማዔ ባኮ ማዻኒ ሌሊቱዋንቴ ሃያ ዹኮ ‹ሃይካፓ ዔቂ ባዞ ጌሌ› ዒንሢ ጌዔቴታዖ ማዓንዳኔ፤ 21፡21 ማቲ. 17፡20፤ 1ቆሮ. 13፡2።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"22","text":"ዒንሢኮ ጉሙርቂሢ ዓኣቶ ዒንሢ ሺኢቃ ባኮ ቢያ ዒንሢ ዴንቃንዳኔ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"23","text":"ዬሱሴ ጌኤዦ ማኣሮ ጌሊ ዔርዚፆይዳ ዓኣንቴ ቄኤሶኮ ሱኡጎና ዴሮኮ ጪሞና ሙካዖ፦ «ሃያ ቢያ ኔ ማዻ ባኮ ማዻሢ ዓይጎ ቢታንቶናዳይ? ሃያ ቢታንቶ ኔኤም ዒንጌሢያ ዖናዳይ?» ጌዒ ዒዛ ዖኦጬኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"24","text":"ዬሱሴ ማሃዖ፦ «ታኣኒያ ፔቴ ባኣዚ ዒንሢ ዖኦጫንዳኔ፤ ዬኖ ዒንሢ ታኣም ማሄቶ ታኣኒ ሃያ ባኮ ዓይጎ ቢታንቶና ማዻቴ ዒንሢም ኬኤዛንዳኔ፤"},{"book":"ማቲዎሴ ፃኣፔ ኮዦ ሃይሶ","chapter":"21","verse":"25","text":"ማስካ ዮሃኒሴኮ ዋኣፆና ማስኪፃ ዓንካፓዳይ? ፆኦሲዳፓሞ ዓሲዳፓዳይ?» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"26","text":"‹ዓሲዳፓኬ› ኑ ጌዔቶ ሃሣ ማስካ ዮሃኒሴ ዓሳ ፆኦሲ ማሊሢ ኬኤዛ ዓሲ ማሂ ዛጋሢሮ ዴራ ኑና ዒጊቻኔ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"27","text":"ዬካፓ ዔያታ ዬሱሴም፦ «ኑኡኒ ዔሩዋሴ» ጌዒ ማሃዛ፥ ዒዚያ፦ «ታኣኒያ ሂዴቶ ዓይጎ ቢታንቶና ሃያ ቢያ ማዻቶ ዒንሢም ኬኤዛዓኬ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"28","text":"ዬካፓ ዬሱሴ፦ «ሂንዳ ዒንሢም ዓይጎ ማላቶዋ? ፔቴ ባኣዚ ታ ዒንሢም ኬኤዞም፤ ፔቴ ዓሲኮ ላምዖ ናይ ዓኣኔ፤ ዔያቶይዳፓ ፔቴሢ ኮራ ዓዳሢ ሙካዖ ‹ታ ናዓሢዮ! ሃኖ ጎዦ ዴንዲ ማዾ ማዼ› ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"29","text":"ናዓሢ ‹ዴንዳዓ፥ ዒፄኔ› ጌዔኔ፤ ያዺ ዒ ጌዔዖ ጊንፃፓ ዻቢንቲ ማዔሢ ዔሪ፥ ማዾ ማዻኒ ዴንዴኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"30","text":"ሃሣ ዓዳሢ ባጎ ናዓሢ ኮራ ዴንዳዖ፥ ዒዚያ ዴንዲ ማዻንዳጉዲ ዓይሣዛ ናዓሢ ‹ዔኤዔ፥ ታ ዓኣዻንዳኔ› ጌዔኔ፤ ጋዓንቴ ማዻኒ ዴንዲባኣሴ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"31","text":"ዓካሪ ዬንሢ ላምዖ ናኣቶንሢዳፓ ዓዶኮ ዓይሢፆ ኩንሤሢ ዎያዳይ?» ጋዓዛ፥ ዔያታ፦ «ቤርታኣ ናዓሢሾ!» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"32","text":"ማስካ ዮሃኒሴ ጌኤሹሞ ጎይሢ ዒንሢ ዻዋኒ ዒንሢ ኮራ ሙካዛ ዒንሢ ዒዛሲ ጉሙርቂ ዔኪባኣሴ፤ ሚኢሾ ቡኩሳ ዓሶና ዓኒ ሃሣ ማቾ ማዒባኣ ዓሶና ላሃ ዓሳ ጋዓንቴ ጉሙርቂ ዒዛሲ ዔኬኔ። ዒንሢ ዬያ ዛጌሢኮ ጊንፃኣታዖ ጎሞ ዒንሢኮ ቡኡፂ ጎናሲ ዒዛሲ ዔኪባኣሴ።» 21፡32 ሉቃ. 3፡12፤ 7፡29-30።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"33","text":"ሃሣ ዬሱሴ ሜሌ ማሊሢ ኮኦኪንሢና፦ «ፔቴ ዎይኔ ጎሺ ዓኣ ዓሲ ጎዦኮ ቲኢፆ ዲርቂ፥ ዎይኖ ጩኡጶንዶ ዔቴያ ላሌ ሹቺዳ ቦኦኪ ኮሼኔ፤ ሃሣ ካፒፆም ማዓ ሴኤላኣ ሴኤሊ፥ ዬካፓ ጎዦ ዒዛማኣ ጎሽካንዳ ዓሲም ዒንጊ ሜሌ ዓጪ ዓኣዼኔ። 21፡33 ዒሲ. 5፡1-2።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"34","text":"ዎይና ካፄ ዎዶና ዒዛ ሄላ ዛሎ ዓሶ ኮይላፓ ዔኪ ዬዓንዳጉዲ ዒዛኮ ማዻ ዓሶ ጎሽካ ዓሶ ኮራ ዒ ዳኬኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"35","text":"ጎሽካ ዓሳ ጋዓንቴ ዓሢኮ ማዻ ዓሶ ዓርቃዖ ፔቴሢ ጳርቂ፥ ባጋሢ ዎዺ ሃሣ ዓቴሢያ ሹቻ ዹይ ዑሬኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"36","text":"ዬይ፥ ጎዦኮ ዓዳሢ ላሚ ሃሣ ቤርታኣሲዳፓ ሚርጌ ዒዛኮ ማዻ ዓሲ ዳካዛ፥ ጎሽካ ዓሳ ሃሣ ቤርታ ማዼ ጎይፆ ማዼኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"37","text":"ጋፒንፆይዳ ጎዦኮ ዓዳሢ ‹ታኣኮ ናዓሢ ዔያታ ቦንቹዋዖ ዓታዓ!› ጋዓዖ፥ ናዓሢ ፔኤኮ ጎሽካ ዓሶ ኮራ ዳኬኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"38","text":"ጎሽካ ዓሳ ጋዓንቴ ናዓሢ ዴንቄ ዎዶና ‹ሃይ ዒዛ ዻካላሢኬ፤ ሃኒ ሙኩዋቴ ዒዛ ኑ ዎዺ ዒዛኮ ዓኣ ባኮ ዻካሎም› ዎሊ ኮይላ ጋዓዖ፥"},{"book":"ማቲዎሴ ፃኣፔ ኮዦ ሃይሶ","chapter":"21","verse":"39","text":"ናዓሢ ዓርቂ ጎዦኮ ዙላ ዔኪ ዴንዲ ዎዼኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"40","text":"«ዓካሪ ዬኖ ጎዤሎኮ ዓዳሢ ሙካዖ ዬንሢ ጎሽካ ዓሶንሢ ዎዳንዳያ ዒንሢም ማላይ?» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"41","text":"ዔያታ ማሃዖ፦ «ዬንሢ ፑርቶ ዓሶንሢ ሚጪንቱዋዖ ዒ ዎዎዻንዳኔ፤ ዎይና ካፄ ዎዶና ቢያ ዒዛም ዒንጋንዳ፥ ሜሌ ጎሽካ ዓሲም ጎዦ ዒንጋንዳኔ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"42","text":"ዬካፓ ዬሱሴ፦"},{"book":"ማቲዎሴ ፃኣፔ ኮዦ ሃይሶ","chapter":"21","verse":"43","text":"«ዬያሮ ታ ዒንሢም ሂዚ ጋዓኔ፤ ፆኦሲ ካኣቱማ ዒንሢዳፓ ዔውቲ ዓኣፒ ዓኣፓ ዴሬም ዒንጊንታንዳኔ። ["},{"book":"ማቲዎሴ ፃኣፔ ኮዦ ሃይሶ","chapter":"21","verse":"44","text":"ዬያ ሹጫሢዳ ሎኦማሢ ሜቃንዳኔ፤ ሃሣ ዬይ ሹጫሢ ዒዛ ዑፃ ዶዔ ዓሢያ ዳኣፂንታንዳኔ» ጌዔኔ።]21፡44 ፔቴ ፔቴ ማፃኣፓ ፓይ. 44 ጊዳ ቃሳኔ፤ ዒኢካ ዓኣ ማሊፃ ሉቃ. 20፡18 ጊዳ ዓኣዞ ማላኔ።"},{"book":"ማቲዎሴ ፃኣፔ ኮዦ ሃይሶ","chapter":"21","verse":"45","text":"ዒማና ቄኤሶኮ ሱኡጎና ፔርሴ ዓሶና ዬንሢ ኮኦኪንሦንሢ ዋይዜ ዎዶና ዬሱሴ ዔያቶም ጫርጌሢ ዔሪ፥"},{"book":"ማቲዎሴ ፃኣፔ ኮዦ ሃይሶ","chapter":"21","verse":"46","text":"ዒዛ ዓርቂ ቱካኒ ኮዔኔ፤ ጋዓንቴ ዴራ ዬሱሴ ፆኦሲ ማሊሢ ኬኤዛያ ማሂ ዛጋሢሮ ዔያታ ዒጊጪ ሃሼኔ።"}]}