{"data":[{"book":"1. kirje Timoteukselle","chapter":"3","verse":"1","text":"On varmasti hyvä asia, kun joku tahtoo tulla pastoriksi3:1 Tarkemmin sanottuna »seurakunnan johtajaksi» tai »vanhimmaksi». Sama muuallakin ensimmäisessä kirjeessä Timoteukselle.."},{"book":"1. kirje Timoteukselle","chapter":"3","verse":"2","text":"Seurakunnan johtajan on oltava hyvä mies, jonka elämässä ei ole huomauttamista. Hänellä saa olla vain yksi vaimo, hänen on oltava ahkera ja harkitseva ja järjestyksen mies. Hänen on oltava vieraanvarainen ja osattava opettaa hyvin Raamattua."},{"book":"1. kirje Timoteukselle","chapter":"3","verse":"3","text":"Hän ei saa olla juomari eikä myöskään riitaisa, vaan hänen on suhtauduttava ystävällisesti ihmisiin. Hän ei saa olla rahanahne."},{"book":"1. kirje Timoteukselle","chapter":"3","verse":"4","text":"Hänen lastensa tulee olla hyvin kasvatettuja ja totella vanhempiaan iloisesti, vastaan sanomatta."},{"book":"1. kirje Timoteukselle","chapter":"3","verse":"5","text":"Sillä jos mies ei pysty hallitsemaan omaa perhettään, miten hän voisi auttaa koko seurakuntaa?"},{"book":"1. kirje Timoteukselle","chapter":"3","verse":"6","text":"Vasta uskoon tullut ei sovi seurakunnan johtajaksi. Hän ylpistyy helposti, kun hänet on niin äkkiä valittu johtavaan asemaan. Ylpeys käy lankeemuksen edellä. Saatanan lankeaminen on siitä esimerkkinä."},{"book":"1. kirje Timoteukselle","chapter":"3","verse":"7","text":"Pastorin pitäisi olla sellainen ihminen, jota arvostetaan myös seurakunnan ulkopuolella, sillä jos hänestä puhutaan pahaa, kiusaaja pääsee häiritsemään hänen työtään."},{"book":"1. kirje Timoteukselle","chapter":"3","verse":"8","text":"Myös muiden seurakunnan työntekijöiden3:8 Sananmukaisesti: »diakonit», jotka olivat seurakunnan johtajan avustajina jumalanpalveluksessa ja huolehtivat seurakunnan köyhistä ja sairaista jäsenistä. on oltava luotettavia kunnon ihmisiä. Runsas viininjuonti ja rahanahneus eivät sovi heille."},{"book":"1. kirje Timoteukselle","chapter":"3","verse":"9","text":"Heidän on oltava rehellisiä, kokosydämisiä Kristuksen seuraajia – hänen, joka on myös heidän uskonsa salainen lähde."},{"book":"1. kirje Timoteukselle","chapter":"3","verse":"10","text":"Ennen kuin heidät otetaan tähän tehtävään, heidän pitäisi antaa toimia seurakunnassa, että kävisi ilmi, millaisia he ovat ja mitä he osaavat. Jos he hoitavat tehtävänsä hyvin, heidät voidaan valita työhön."},{"book":"1. kirje Timoteukselle","chapter":"3","verse":"11","text":"Heillä pitää olla hyvä vaimo, joka ei juo eikä juorua, vaan hoitaa tunnollisesti tehtävänsä."},{"book":"1. kirje Timoteukselle","chapter":"3","verse":"12","text":"Seurakunnan työntekijän on oltava uskollinen aviopuolisolleen ja pidettävä hyvää huolta lapsistaan."},{"book":"1. kirje Timoteukselle","chapter":"3","verse":"13","text":"Niitä, jotka tekevät työnsä hyvin, pidetään arvossa. Myös heidän oma uskonsa ja rohkeutensa kasvaa tehtävän mukana."},{"book":"1. kirje Timoteukselle","chapter":"3","verse":"14","text":"Kirjoitan näistä, vaikka toivonkin saavani pian nähdä sinut."},{"book":"1. kirje Timoteukselle","chapter":"3","verse":"15","text":"Jos en pääsisikään vielä sinne, tiedät, miten tulee toimia Jumalan seurakunnassa, jonka tehtävänä on julistaa Jumalan tahtoa ja totuutta maailmassa."},{"book":"1. kirje Timoteukselle","chapter":"3","verse":"16","text":"Ei kristillisen uskon mukaan eläminen ole helppoa. Sen tekee mahdolliseksi vain Kristus, joka tuli ihmiseksi maan päälle ja joka oli hengeltään puhdas ja virheetön: enkelit palvelivat häntä. Hänestä kerrottiin kaikille kansoille, ja joka puolella oli ihmisiä, jotka uskoivat häneen. Sitten hänet otettiin takaisin taivaan kirkkauteen."}]}