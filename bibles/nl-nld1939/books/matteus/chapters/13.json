{"data":[{"book":"Matteus","chapter":"13","verse":"1","text":"Die dag verliet Jesus het huis, en zette Zich neer aan het meer."},{"book":"Matteus","chapter":"13","verse":"2","text":"En een talrijke menigte verzamelde zich om Hem heen, zodat Hij in een boot ging zitten, terwijl heel de menigte op de oever bleef staan."},{"book":"Matteus","chapter":"13","verse":"3","text":"En Hij sprak hun in gelijkenissen over vele dingen. Hij zeide: Zie, de zaaier ging uit om te zaaien."},{"book":"Matteus","chapter":"13","verse":"4","text":"En onder het zaaien viel een gedeelte langs de weg; en de vogels uit de lucht kwamen, en pikten het op."},{"book":"Matteus","chapter":"13","verse":"5","text":"Een ander gedeelte viel op de steengrond, waar het niet veel aarde had. Aanstonds kwam het op, omdat het geen diepe aarde had;"},{"book":"Matteus","chapter":"13","verse":"6","text":"maar toen de zon was opgegaan, werd het verschroeid en verdorde, daar het geen wortel geschoten had."},{"book":"Matteus","chapter":"13","verse":"7","text":"Een ander gedeelte viel tussen de doornen; de doornen schoten op, en verstikten het."},{"book":"Matteus","chapter":"13","verse":"8","text":"Een ander gedeelte viel op de goede aarde; en het droeg vrucht: honderd- zestig- dertigvoud."},{"book":"Matteus","chapter":"13","verse":"9","text":"Wie oren heeft om te horen, hij hore."},{"book":"Matteus","chapter":"13","verse":"10","text":"Nu kwamen de leerlingen naar Hem toe, en zeiden: Waarom spreekt Gij tot hen in gelijkenissen?"},{"book":"Matteus","chapter":"13","verse":"11","text":"Hij antwoordde hun: U is het gegeven, de geheimen van het rijk der hemelen te kennen; hun echter niet."},{"book":"Matteus","chapter":"13","verse":"12","text":"Want wie heeft, hem zal gegeven worden en hij zal overvloed hebben; maar wie niet heeft, hem zal ook ontnomen worden, wat hij bezit."},{"book":"Matteus","chapter":"13","verse":"13","text":"Daarom spreek Ik tot hen in gelijkenissen; omdat ze ziende zijn en toch niet zien, horende en toch niet horen noch verstaan."},{"book":"Matteus","chapter":"13","verse":"14","text":"In hen wordt de voorzegging van Isaias vervuld: Met de oren zult gij horen, en niet verstaan, En scherp zult gij zien, en niet inzien."},{"book":"Matteus","chapter":"13","verse":"15","text":"Want verstokt is het hart van dit volk, Hun oren zijn hardhorig, En hun ogen gesloten; Opdat ze niet zouden zien met de ogen, En horen met de oren, En verstaan met het hart; Opdat zij zich niet zouden bekeren, En Ik hen zou genezen."},{"book":"Matteus","chapter":"13","verse":"16","text":"Maar gelukkig zijn uw ogen, omdat ze zien; en uw oren, omdat ze horen."},{"book":"Matteus","chapter":"13","verse":"17","text":"Voorwaar, Ik zeg u: Vele profeten en rechtvaardigen wensten te zien wat gij ziet, en ze zagen het niet; te horen wat gij hoort, en ze hoorden het niet."},{"book":"Matteus","chapter":"13","verse":"18","text":"Hoort gij dus, wat de gelijkenis van den zaaier betekent:"},{"book":"Matteus","chapter":"13","verse":"19","text":"Als iemand het woord over het koninkrijk hoort en het niet wil verstaan, dan komt de boze en rooft weg, wat in zijn hart is gezaaid; dat is wat langs de weg is gezaaid."},{"book":"Matteus","chapter":"13","verse":"20","text":"En wat op de steengrond gezaaid werd is hij, die het woord verneemt en het terstond met vreugde aanvaardt;"},{"book":"Matteus","chapter":"13","verse":"21","text":"hij heeft echter geen wortel geschoten, maar is onstandvastig; en als er verdrukking of vervolging ontstaat om wille van het woord, is hij aanstonds geërgerd."},{"book":"Matteus","chapter":"13","verse":"22","text":"Wat in de doornen gezaaid werd, is hij, die wel luistert naar het woord; maar de beslommering van de wereld en het bedriegelijke van de rijkdom verstikken het woord. en het blijft zonder vrucht."},{"book":"Matteus","chapter":"13","verse":"23","text":"Maar wat op de goede aarde gezaaid werd, is hij, die het woord verneemt en begrijpt, en die ook vruchten draagt; bij den een geeft het een honderd-, bij een ander een zestig-, bij een derde een dertigvoud."},{"book":"Matteus","chapter":"13","verse":"24","text":"Een andere gelijkenis stelde Hij hun voor, en Hij sprak: Het rijk der hemelen is gelijk aan een man, die goed zaad op zijn akker zaaide."},{"book":"Matteus","chapter":"13","verse":"25","text":"Maar terwijl de mensen sliepen, kwam zijn vijand, zaaide onkruid onder de tarwe, en ging heen."},{"book":"Matteus","chapter":"13","verse":"26","text":"Toen nu het graan was opgeschoten en vrucht had gezet, vertoonde zich ook het onkruid."},{"book":"Matteus","chapter":"13","verse":"27","text":"Nu kwamen de dienaars van den heer des huizes, en zeiden: Heer, hebt ge geen goed zaad op uw akker gezaaid; waar komt dan het onkruid vandaan?"},{"book":"Matteus","chapter":"13","verse":"28","text":"Hij zei hun: Een vijandig mens heeft dit gedaan. De dienaars zeiden tot hem: Wilt ge dus, dat we het gaan uitwieden?"},{"book":"Matteus","chapter":"13","verse":"29","text":"Maar hij antwoordde: Neen; want bij het uitwieden van het onkruid, zoudt gij ook de tarwe kunnen uittrekken."},{"book":"Matteus","chapter":"13","verse":"30","text":"Laat beide opgroeien tot de oogst; in de oogsttijd zal ik tot de maaiers zeggen: Verzamelt eerst het onkruid en bindt het in bussels, om het te verbranden, maar brengt de tarwe in mijn schuur. —"},{"book":"Matteus","chapter":"13","verse":"31","text":"Een andere gelijkenis stelde Hij hun voor, en sprak: Het rijk der hemelen is gelijk aan een mosterdzaadje, dat iemand op zijn akker zaaide."},{"book":"Matteus","chapter":"13","verse":"32","text":"Het is wel het kleinste van alle zaden, maar als het is opgewassen is het groter dan het tuingewas, en wordt het een boom, zodat de vogels in de lucht in zijn takken komen nestelen. —"},{"book":"Matteus","chapter":"13","verse":"33","text":"Nog een andere gelijkenis sprak Hij tot hen: Het rijk der hemelen is gelijk aan zuurdeeg, dat een vrouw onder drie maten meel mengde, totdat het meel geheel was gegist."},{"book":"Matteus","chapter":"13","verse":"34","text":"Dit alles zeide Jesus tot de menigte in gelijkenissen, en zonder gelijkenis sprak hij hun niet toe;"},{"book":"Matteus","chapter":"13","verse":"35","text":"opdat vervuld zou worden, wat door den profeet was voorzegd: “Ik zal mijn mond openen in gelijkenissen, en openbaren, wat verborgen was van de grondvesting der wereld af.”"},{"book":"Matteus","chapter":"13","verse":"36","text":"Toen Hij de menigte had laten gaan, keerde Hij naar huis terug. Nu kwamen zijn leerlingen naar Hem toe, en zeiden: Verklaar ons de gelijkenis van het onkruid op de akker."},{"book":"Matteus","chapter":"13","verse":"37","text":"Hij antwoordde hun: Die het goede zaad uitzaait, is de Mensenzoon;"},{"book":"Matteus","chapter":"13","verse":"38","text":"de akker is de wereld; het goede zaad zijn de kinderen van het rijk; het onkruid zijn de kinderen van den boze;"},{"book":"Matteus","chapter":"13","verse":"39","text":"de vijand, die het zaaide, is de duivel; de oogst is het einde der wereld; de maaiers zijn de engelen."},{"book":"Matteus","chapter":"13","verse":"40","text":"Zoals dus het onkruid verzameld en in het vuur wordt verbrand, zo zal het ook geschieden aan het einde der wereld."},{"book":"Matteus","chapter":"13","verse":"41","text":"De Mensenzoon zal zijn engelen zenden. Ze zullen uit zijn rijk alle ergernisgevers verzamelen, en hen die ongerechtigheid plegen,"},{"book":"Matteus","chapter":"13","verse":"42","text":"en ze in de vuuroven werpen; daar zal geween zijn en gekners der tanden."},{"book":"Matteus","chapter":"13","verse":"43","text":"Dan zullen de rechtvaardigen blinken als de zon in het rijk van hun Vader. Wie oren heeft om te horen, hij hore."},{"book":"Matteus","chapter":"13","verse":"44","text":"Het rijk der hemelen is gelijk aan een schat, die in de akker begraven is. De man, die hem vindt, verbergt hem; en vol vreugde daarover gaat hij alles verkopen, wat hij bezit, en koopt die akker."},{"book":"Matteus","chapter":"13","verse":"45","text":"Nog is het rijk der hemelen gelijk aan een koopman, die schone paarlen zocht."},{"book":"Matteus","chapter":"13","verse":"46","text":"Toen hij een kostbare parel had gevonden, ging hij alles verkopen wat hij bezat, en kocht haar."},{"book":"Matteus","chapter":"13","verse":"47","text":"Nog is het rijk der hemelen gelijk aan een net, dat in de zee wordt uitgeworpen, en waarmee allerlei soort van vis wordt gevangen."},{"book":"Matteus","chapter":"13","verse":"48","text":"Toen het vol was, trok men het op het strand, zette zich neer, en zocht de goede vissen uit om ze in vaten te doen, maar de slechte gooide men weg."},{"book":"Matteus","chapter":"13","verse":"49","text":"Zo zal het ook gaan aan het einde der wereld. De engelen zullen uitgaan, en de bozen van de rechtvaardigen scheiden."},{"book":"Matteus","chapter":"13","verse":"50","text":"En zij zullen ze in de vuuroven werpen; daar zal geween zijn en gekners der tanden."},{"book":"Matteus","chapter":"13","verse":"51","text":"Hebt gij dit alles begrepen? Ze zeiden Hem: Ja. En Hij zei hun:"},{"book":"Matteus","chapter":"13","verse":"52","text":"Zo is iedere schriftgeleerde, die onderwezen is in het rijk der hemelen, gelijk aan een huisvader, die uit zijn schat nieuw en oud te voorschijn brengt."},{"book":"Matteus","chapter":"13","verse":"53","text":"Toen Jesus met deze gelijkenissen ten einde was, ging Hij heen."},{"book":"Matteus","chapter":"13","verse":"54","text":"Nadat Hij in zijn vaderstad was gekomen, onderrichtte Hij hen in hun synagoge. zodat ze verbaasd waren en zeiden: Waar heeft Hij die wijsheid en wonderkracht vandaan?"},{"book":"Matteus","chapter":"13","verse":"55","text":"Is Hij niet de zoon van den timmerman? Heet zijn moeder niet Maria, en zijn broers niet Jakobus, Josef, Simon en Judas?"},{"book":"Matteus","chapter":"13","verse":"56","text":"En leven zijn zusters niet allen onder ons? Waar heeft Hij dan dit alles vandaan?"},{"book":"Matteus","chapter":"13","verse":"57","text":"En ze ergerden zich aan Hem. Maar Jesus zeide hun: Een profeet wordt enkel in zijn geboortestad en in zijn eigen familie miskend."},{"book":"Matteus","chapter":"13","verse":"58","text":"En om hun ongeloof deed Hij er maar weinig wonderen."}]}