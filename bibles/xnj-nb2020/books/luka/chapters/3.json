{"data":[{"book":"Luka","chapter":"3","verse":"1","text":"Wavi mwaka wa kumi na mhanu wa unkosi waki nkosi wa ku Loma Tibelio, penapo Ponsio Pilatu avi nkosi wa mulima wa ku Yudea. Na Helodi alongosai ku Galilaya, na mhaja waki Filipi alongosa ku Itulea na Tilakoniti. Na Lusania alongosa ku Abilene,"},{"book":"Luka","chapter":"3","verse":"2","text":"lukumbi lwenulo Anasi na Kayafa vavi vamlota vakulu va Chapanga. Penapo ndi lilovi la Chapanga lamhikili Yohani mwana wa Zakalia kulugangatu."},{"book":"Luka","chapter":"3","verse":"3","text":"Yohani akahamba pamulima woha wewavi mumbaka wa mfuleni Yoludani, akavya kuvakokosela vandu, valekayi kumbudila Chapanga na vabatiziwa, na Chapanga yati akuvalekekesa gevambudili."},{"book":"Luka","chapter":"3","verse":"4","text":"Ngati chegayandikwi muchitabu cha Isaya mweavi mlota wa Chapanga,"},{"book":"Luka","chapter":"3","verse":"5","text":"Ligodi loloha lihilaliwayi,"},{"book":"Luka","chapter":"3","verse":"6","text":"Na vandu voha va pamulima yati vaulola usangula kuhuma kwa Chapanga.’ ”"},{"book":"Luka","chapter":"3","verse":"7","text":"Yohani akaujovela msambi wa vandu vevamuhambili ndava ya kubatiziwa. “Nyenye vana va Liyoka! Yani mweavajovili ngati muhotola kutila ligoga la Chapanga yeyivii papipi kubwela?"},{"book":"Luka","chapter":"3","verse":"8","text":"Ngati mikongo ya matunda cheyiganikiwa kupambika, na nyenye mkitayi mambu ga kulangisa, mkotwiki kumbudila Chapanga. Mkotoka kutumbula kujijovela ngati Ibulahimu dadi witu. Chakaka nikuvajovela Chapanga ihotola kugakita maganga aga kuvya vana va Ibulahimu!"},{"book":"Luka","chapter":"3","verse":"9","text":"Na hinu livagu livi litendekiwi pamikiga ya mkongo, na mkongo wowoha wula wangapambika matunda gabwina yati udumuliwa na kutagiwa kumotu.”"},{"book":"Luka","chapter":"3","verse":"10","text":"Msambi wa vandu ukamkota Yesu, “Hinu tikita kyani?”"},{"book":"Luka","chapter":"3","verse":"11","text":"Yohani akavayangula, “Mundu mweavi na nyula zivili ampela muyaki mweangavya nazu, na mweavi na vyakulya na mwene akita mewa.”"},{"book":"Luka","chapter":"3","verse":"12","text":"Na vatola kodi mewa vabwelili kwa Yohani kubatiziwa, ndi vakamkota “Muwula, hinu tikita wuli tete?”"},{"book":"Luka","chapter":"3","verse":"13","text":"“Akavajovela, mkotoka kutola kodi kuyonjokesa chemulagaziwi.”"},{"book":"Luka","chapter":"3","verse":"14","text":"Manjolinjoli na vene vakamkota, “Na tete tikita wuli?”"},{"book":"Luka","chapter":"3","verse":"15","text":"Ndava vandu voha valindalilayi kubwela kwa msangula, ndi vakatumbula kukotana vene kwa vene kumvala Yohani, manya mwene ndi Kilisitu msangula mwaatijovili Chapanga."},{"book":"Luka","chapter":"3","verse":"16","text":"Yohani akavajovela woha, “Nene nikuvabatiza kwa manji, nambu mweibwela ana makakala kuliku nene, kwa mwene, nene chindu lepi nakuganikiwa hati kuwopola nyosi za champali zaki. Mwene yati akuvabatiza kwa Mpungu Msopi na motu."},{"book":"Luka","chapter":"3","verse":"17","text":"Mu mawoko gaki akamwili lupalu lwa kupepetela nganu, na nganu ya bwina akuyivika pamonga muchibana, na masasa akugayocha motu wangajima.”"},{"book":"Luka","chapter":"3","verse":"18","text":"Na kwa malovi gangi gamahele, Yohani akangamili kuvajovela vandu vakotoka kumbudila Chapanga kwa kuvakokosela Lilovi la Bwina."},{"book":"Luka","chapter":"3","verse":"19","text":"Nambu Yohani amuywangili chilongosi Helodi, ndava amtoli Helodiya mdala wa mhaja waki na kumgega, na mambu gahakau gamahele geakitili."},{"book":"Luka","chapter":"3","verse":"20","text":"Kangi Helodi akayonjokesa uhakau, kwa kumkunga Yohani muchifungu."},{"book":"Luka","chapter":"3","verse":"21","text":"Vandu voha pavamali kubatiziwa, Yesu namwene abatiziwi na kuni iyendelela kuyupa kwa Chapanga, lihundi la kunani likadinduka."},{"book":"Luka","chapter":"3","verse":"22","text":"Ndi Mpungu Msopi ukamuhelela panani yaki wavi ngati higa ya ngunda, na lwami lukayuwanika kuhuma kunani kwa Chapanga, “Veve ndi wamwana vangu mweuniganisi.”"},{"book":"Luka","chapter":"3","verse":"23","text":"Yesu peatumbwili kuhenga lihengu lila, ahegalili miyaka selasini. Na vandu vangi vamuholalelayi manya avi mwana wa Yosefu, Yosefu avi mwana wa Heli,"},{"book":"Luka","chapter":"3","verse":"24","text":"Heli avi mwana wa Matati, Matati avi mwana wa Lawi, Lawi avi mwana wa meliki, Meliki avi mwana wa Yanai, Yanai avi mwana wa Yosefu,"},{"book":"Luka","chapter":"3","verse":"25","text":"mweavi mwana wa matatia, mwana wa Amosi, mwana wa Nahumu, mwana wa Esili, mwana wa Nagai,"},{"book":"Luka","chapter":"3","verse":"26","text":"mwana wa Maati, mwana wa Matatia, mwana wa Shemeni, mwana wa Yoseki, mwana wa Yuda,"},{"book":"Luka","chapter":"3","verse":"27","text":"mweavi mwana wa Yohanani, mwana wa Lesa, mwana wa Zelubabeli, mwana wa Shealitieli, mwana wa Neli,"},{"book":"Luka","chapter":"3","verse":"28","text":"mwana wa Meliki, mwana wa Adi, mwana wa Kosamu, mwana wa Elimadamu, mwana wa Eli,"},{"book":"Luka","chapter":"3","verse":"29","text":"mweavi mwana wa Yoshua, mwana wa Eliezeli, mwana wa Yolimu, mwana wa Matati, mwana wa Lawi,"},{"book":"Luka","chapter":"3","verse":"30","text":"mweavi mwana wa Simioni, mwana wa Yuda, mwana wa Yosefu, mwana wa Yonamu, mwana wa Eliakimu,"},{"book":"Luka","chapter":"3","verse":"31","text":"mweavi mwana wa Melea, mwana wa Mena, mwana wa Matata, mwana wa Nasani, mwana wa Daudi,"},{"book":"Luka","chapter":"3","verse":"32","text":"mweavi mwana wa Yese, mwana wa Obedi, mwana wa Boazi, mwana wa Solomoni, mwana wa Nashoni,"},{"book":"Luka","chapter":"3","verse":"33","text":"mweavi mwana wa Aminadabu, mwana wa Adimini, mwana wa Alini, mwana wa Heziloni, mwana wa Pelisi, mwana wa Yuda,"},{"book":"Luka","chapter":"3","verse":"34","text":"mweavi mwana wa Yakobo, mwana wa Izaki, mwana wa Ibulahimu, mwana wa Tela, mwana wa Naholi,"},{"book":"Luka","chapter":"3","verse":"35","text":"mweavi mwana wa Selugi, mwana wa Leu, mwana wa Pelegi, mwana wa Ebeli, mwana wa Sala,"},{"book":"Luka","chapter":"3","verse":"36","text":"mweavi mwana wa Kenani, mwana wa Alifakisadi, mwana wa Shemu, mwana wa Nuhu, mwana wa Lameki,"},{"book":"Luka","chapter":"3","verse":"37","text":"mweavi mwana wa Metusela, mwana wa Henoki, mwana wa Yeledi, mwana wa Mahalaleli, mwana wa Kenani,"},{"book":"Luka","chapter":"3","verse":"38","text":"mweavi mwana wa Enoshi, mwana wa Seti, mwana wa Adamu mwavi mwana wa Chapanga."}]}