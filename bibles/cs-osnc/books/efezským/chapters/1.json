{"data":[{"book":"Efezským","chapter":"1","verse":"1-3","text":"Píšu vám jako Bohem ustanovený apoštol Ježíše Krista. Přeji vám Boží milost a pokoj a chválím Boha za všechno požehnání, kterým nás obdařil z toho důvodu, že náležíme Kristu."},{"book":"Efezským","chapter":"1","verse":"4","text":"Už dávno před stvořením světa rozhodl se Bůh získat si nás prostřednictvím Kristovým, aby z nás učinil své děti a přiznal nám svou dokonalost."},{"book":"Efezským","chapter":"1","verse":"5-7","text":"Dík Bohu za jeho nekonečnou laskavost, kterou nám prokázal v osobě Ježíšově! Jeho milost k nám je tak nesmírná, že nám pro jeho oběť odpustil všechno zlé a zachránil nás od jisté smrti."},{"book":"Efezským","chapter":"1","verse":"8-9","text":"Ve své moudrosti a prozíravosti nám odhalil svůj velkorysý záměr, který po staletí zůstával lidem ukryt, že totiž ve stanovenou dobu pošle svého Syna, aby nás ze všech stran, živé i mrtvé shromáždil navždy k sobě."},{"book":"Efezským","chapter":"1","verse":"10","text":"A tak nás, přesně podle svého rozhodnutí, učinil svým majetkem, abychom ho chválili a oslavovali, kdo jsme svou naději upnuli ke Kristu."},{"book":"Efezským","chapter":"1","verse":"11-12","text":"Vždyť Kristovou zásluhou jste do tohoto záměru byli zahrnuti i vy, když jste uslyšeli jeho poselství a uvěřili."},{"book":"Efezským","chapter":"1","verse":"13","text":"Na důkaz toho vás Bůh poznamenal svou pečetí, totiž Duchem svatým, který byl dávno zaslíben. Jeho přítomnost v nás je zárukou, že Bůh nám skutečně dá všechno, co slíbil."},{"book":"Efezským","chapter":"1","verse":"14","text":"Je to i jakási pečeť, že jsme jeho vlastnictvím a že nás vezme k sobě. Což je možné nechválit a neoslavovat ho za to?"},{"book":"Efezským","chapter":"1","verse":"15","text":"Proto také od chvíle, kdy jsem uslyšel o vaší důvěře ke Kristu a o vaší lásce ke všem jeho vyznavačům,"},{"book":"Efezským","chapter":"1","verse":"16","text":"nepřestal jsem nikdy za vás Bohu děkovat ve svých modlitbách."},{"book":"Efezským","chapter":"1","verse":"17","text":"Prosím ho, aby vám dal plné a jasné pochopení Kristova významu a dosahu jeho díla pro nás."},{"book":"Efezským","chapter":"1","verse":"18","text":"Modlím se, aby ve vašem srdci zazářil odlesk slavné budoucnosti, k níž jsme pozváni, abyste si uvědomili, jak fantastického bohatství se stáváte plnoprávnými spolupodílníky."},{"book":"Efezským","chapter":"1","verse":"19-21","text":"Vždyť vše, co patří Bohu, je i vaše! A prosím i o to, abyste se přesvědčili, jak neuvěřitelně velká je moc, která ve vás působí. Je to táž moc, která vzkřísila Krista z mrtvých a vyzdvihla ho vysoko nad všechny krále a vlády, velitele i diktátory, až na čestné místo po pravici Boží. Jeho sláva nemá obdoby v minulosti ani budoucnosti."},{"book":"Efezským","chapter":"1","verse":"22","text":"Všechno je mu podřízeno. On je hlavou církve,"},{"book":"Efezským","chapter":"1","verse":"23","text":"církev je jeho tělem, naplněná jím samým, původcem a dárcem všeho."}]}