{"data":[{"book":"Olubereberye","chapter":"11","verse":"1","text":"Ensi yonna yalina olulimi lumu, nga bakozesa ebigambo bye bimu."},{"book":"Olubereberye","chapter":"11","verse":"2","text":"Abantu bwe baava oluuyi olw’ebuvanjuba ne batuuka mu lusenyi nsi ya Sinaali ne babeera omwo."},{"book":"Olubereberye","chapter":"11","verse":"3","text":"Ne bateesa nti, “Mujje tukole amatoffaali, tugookye bulungi.” Ne baba n’amatoffaali mu kifo ky’amayinja, ne kolaasi mu kifo ky’ettosi."},{"book":"Olubereberye","chapter":"11","verse":"4","text":"Awo ne bagamba nti, “Mujje twezimbire ekibuga, tutuuse omunaala gwakyo ku ggulu; twekolere erinnya, tuleme okusaasaanyizibwa okubuna ensi yonna.”"},{"book":"Olubereberye","chapter":"11","verse":"5","text":"Naye Mukama nakka okulaba ekibuga n’omunaala, abaana b’abantu kye baali bazimba."},{"book":"Olubereberye","chapter":"11","verse":"6","text":"Mukama n’ayogera nti, “Laba, bali omuntu omu, era boogera olulimi lumu! Era eno ntandikwa butandikwa ey’ebyo bye banaakola; era tewali kye banaateesa kukola ekinaabalemerera."},{"book":"Olubereberye","chapter":"11","verse":"7","text":"Mujje, tukke wansi tutabuletabule olulimi lwabwe, baleme kutegeeragana.”"},{"book":"Olubereberye","chapter":"11","verse":"8","text":"Bw’atyo Mukama n’abasaasaanya ne babuna ensi yonna, n’ekibuga kyabwe ne batakimaliriza."},{"book":"Olubereberye","chapter":"11","verse":"9","text":"Ekibuga ekyo erinnya lyakyo kye lyava liyitibwa Babiri, kubanga eyo Mukama gye yatabuliratabulira olulimi lw’ensi yonna. Eyo Mukama gye yabasaasaanyiza okubuna ensi yonna."},{"book":"Olubereberye","chapter":"11","verse":"10","text":"Bino bye bifa ku b’olulyo lwa Seemu:"},{"book":"Olubereberye","chapter":"11","verse":"11","text":"Seemu n’amala emyaka ebikumi bitaano nga Alupakusaadi amaze okusaalibwa. N’azaaliramu abaana aboobulenzi n’aboobuwala."},{"book":"Olubereberye","chapter":"11","verse":"12","text":"Alupakusaadi bwe yaweza emyaka asatu mu etaano n’azaala Seera,"},{"book":"Olubereberye","chapter":"11","verse":"13","text":"Alupakusaadi bwe yamala okuzaala Seera n’awangaala emyaka emirala ebikumi bina mu esatu, omwo n’azaaliramu abaana aboobulenzi n’aboobuwala."},{"book":"Olubereberye","chapter":"11","verse":"14","text":"Seera bwe yaweza emyaka amakumi asatu n’azaala Eberi,"},{"book":"Olubereberye","chapter":"11","verse":"15","text":"ate Seera n’aweza emyaka emirala ebikumi bina mu asatu ng’amaze okuzaala Eberi, era omwo n’azaaliramu abaana abalala aboobulenzi n’aboobuwala."},{"book":"Olubereberye","chapter":"11","verse":"16","text":"Eberi bwe yaweza emyaka amakumi asatu mu ena n’azaala Peregi."},{"book":"Olubereberye","chapter":"11","verse":"17","text":"Eberi bwe yamala okuzaala Peregi n’awangaala emyaka ebikumi bina mu amakumi asatu, omwo n’azaaliramu abaana abalala aboobulenzi n’aboobuwala."},{"book":"Olubereberye","chapter":"11","verse":"18","text":"Peregi bwe yaweza emyaka amakumi asatu n’azaala Leewo,"},{"book":"Olubereberye","chapter":"11","verse":"19","text":"bwe yamala okuzaala Leewo n’awangaala emyaka emirala ebikumi bibiri mu mwenda, n’azaaliramu abaana aboobulenzi n’aboobuwala."},{"book":"Olubereberye","chapter":"11","verse":"20","text":"Leewo bwe yaweza emyaka amakumi asatu mu ebiri n’azaala Serugi."},{"book":"Olubereberye","chapter":"11","verse":"21","text":"N’awangaala emyaka emirala ebikumi bibiri mu musanvu. Omwo n’azaaliramu abaana aboobulenzi n’aboobuwala."},{"book":"Olubereberye","chapter":"11","verse":"22","text":"Serugi bwe yaweza emyaka amakumi asatu n’azaala Nakoli,"},{"book":"Olubereberye","chapter":"11","verse":"23","text":"bwe yamala okuzaala Nakoli n’awangaala emyaka emirala ebikumi bibiri. Omwo n’azaaliramu abaana aboobulenzi n’aboobuwala."},{"book":"Olubereberye","chapter":"11","verse":"24","text":"Nakoli bwe yaweza emyaka amakumi abiri mu mwenda n’azaala Teera."},{"book":"Olubereberye","chapter":"11","verse":"25","text":"Bwe yamala okuzaala Teera n’awangaala emyaka emirala kikumi mu kkumi na mwenda, era omwo n’azaaliramu abaana aboobulenzi n’aboobuwala."},{"book":"Olubereberye","chapter":"11","verse":"26","text":"Teera bwe yaweza emyaka nsanvu, n’azaala Ibulaamu, ne Nakoli ne Kalani."},{"book":"Olubereberye","chapter":"11","verse":"27","text":"Bino bye bifa ku b’olulyo lwa Teera:"},{"book":"Olubereberye","chapter":"11","verse":"28","text":"Kalani yafa nga kitaawe Teera tannafa. Yafiira mu Uli ey’Abakaludaaya mwe yazaalirwa."},{"book":"Olubereberye","chapter":"11","verse":"29","text":"Ibulaamu ne Nakoli ne bawasa; erinnya lya mukazi wa Ibulaamu lyali Salaayi, ate mukazi wa Nakoli nga ye Mirika, muwala wa Kalani, kitaawe wa Mirika ne Isika."},{"book":"Olubereberye","chapter":"11","verse":"30","text":"Salaayi yali mugumba, teyalina mwana."},{"book":"Olubereberye","chapter":"11","verse":"31","text":"Teera n’atwala Ibulaamu mutabani we Lutti muzzukulu we mutabani wa Kalani, ne Salaayi muka mutabani we Ibulaamu, ne bagenda bonna okuva mu Uli eky’Abakaludaaya okugenda mu nsi ya Kalani; bwe baatuuka mu Kalani,11:31 Kalani kibuga ekisangibwa mu Mesopotamiya, era ky’ekifo ekikulu awasinzibwa omwezi, ng’ekibuga ky’e Uli bwe kiri. ne babeera omwo."},{"book":"Olubereberye","chapter":"11","verse":"32","text":"Emyaka gya Teera gyali ebikumi bibiri mu etaano; Teera n’afiira mu Kalani."}]}