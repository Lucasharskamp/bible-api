{"data":[{"book":"ЛЯВІТ","chapter":"19","verse":"1","text":"І наказаў Гасподзь Майсею сказаць:"},{"book":"ЛЯВІТ","chapter":"19","verse":"2","text":"абвясьці ўсяму супольству сыноў Ізраілевых і скажы ім: сьвятыя будзьце, бо сьвяты Я Гасподзь, Бог ваш."},{"book":"ЛЯВІТ","chapter":"19","verse":"3","text":"Бойцеся кожны маці сваёй і бацькі свайго і суботы Мае шануйце. Я Гасподзь, Бог ваш."},{"book":"ЛЯВІТ","chapter":"19","verse":"4","text":"Не зьвяртайцеся да ідалаў і багоў літых не рабеце сабе. Я Гасподзь, Бог ваш."},{"book":"ЛЯВІТ","chapter":"19","verse":"5","text":"Калі будзеце прыносіць Госпаду ахвяру мірную, дык прыносьце яе, каб здабыць сабе ўпадабаньне:"},{"book":"ЛЯВІТ","chapter":"19","verse":"6","text":"у дзень ахвярапрынашэньня вашага і на другі дзень трэба есьці яе, а што засталася на трэці дзень, трэба спаліць на агні;"},{"book":"ЛЯВІТ","chapter":"19","verse":"7","text":"а калі хто пачне есьці яе на трэці дзень, гэта агідна, гэта ня будзе спажыўна;"},{"book":"ЛЯВІТ","chapter":"19","verse":"8","text":"хто пачне есьці яе, той панясе на сабе грэх, бо ён апаганіў сьвятыню Гасподнюю, і зьнішчыцца душа тая з народу свайго."},{"book":"ЛЯВІТ","chapter":"19","verse":"9","text":"Калі будзеце жаць жніво на зямлі вашай, не дажынай да краю поля твайго, і астаткаў ад жніва твайго не падбірай,"},{"book":"ЛЯВІТ","chapter":"19","verse":"10","text":"і вінаградніка твайго не абірай дачыста, і апалых ягад у вінаградніку не падбірай; пакінь гэта беднаму і прыхадню. Я Гасподзь, Бог ваш."},{"book":"ЛЯВІТ","chapter":"19","verse":"11","text":"Ня крадзьце, не манеце і не ашуквайце адзін аднаго."},{"book":"ЛЯВІТ","chapter":"19","verse":"12","text":"Не прысягайце імем Маім у хлусьні, і не зьневажай імя Бога твайго. Я Гасподзь."},{"book":"ЛЯВІТ","chapter":"19","verse":"13","text":"Ня крыўдзі блізкага твайго і не рабуй. Плата найміту не павінна заставацца ў цябе да раніцы."},{"book":"ЛЯВІТ","chapter":"19","verse":"14","text":"Не ліхаслові глухога і перад сьляпым не кладзі нічога, каб спатыкнуўся ён; бойся Бога твайго. Я Гасподзь."},{"book":"ЛЯВІТ","chapter":"19","verse":"15","text":"Не рабеце няпраўды на судзе; ня будзь дагодлівы ўбогаму і не дагаджай вялікаму; па праўдзе судзі блізкага твайго."},{"book":"ЛЯВІТ","chapter":"19","verse":"16","text":"Не хадзі пераносчыкам ілжы ў народзе тваім і не паўставай на жыцьцё блізкага твайго. Я Гасподзь."},{"book":"ЛЯВІТ","chapter":"19","verse":"17","text":"Не варагуй з братам тваім у сэрцы тваім; гавары шчыра зь блізкім тваім, інакш панясеш грэх за яго."},{"book":"ЛЯВІТ","chapter":"19","verse":"18","text":"Ня помсьці і ня май намыслу на сыноў народу твайго, любі блізкага твайго, як самога сябе. Я Гасподзь."},{"book":"ЛЯВІТ","chapter":"19","verse":"19","text":"Статуты Мае шануйце; быдла твайго ня зводзь зь іншаю пародаю; поля твайго не засявай двума родамі насеньня; у вопратку з рознародных нітак, з воўны і лёну, не апранайся."},{"book":"ЛЯВІТ","chapter":"19","verse":"20","text":"Калі хто перасьпіць з жанчынаю, а яна рабыня, заручаная з мужам, але яшчэ ня выкупленая, альбо воля яшчэ ня дадзена ёй, дык трэба пакараць іх, але ня сьмерцю, бо яна ня вольная;"},{"book":"ЛЯВІТ","chapter":"19","verse":"21","text":"хай прывядзе ён Госпаду да ўваходу ў скінію сходу ахвяру павіннасьці, барана ў ахвяру за віну сваю;"},{"book":"ЛЯВІТ","chapter":"19","verse":"22","text":"і ачысьціць яго сьвятар бараном павіннасьці перад Госпадам ад грэху, якім ён зграшыў, і дараваны яму будзе грэх, якім ён зграшыў."},{"book":"ЛЯВІТ","chapter":"19","verse":"23","text":"Калі прыйдзеце ў зямлю і пасадзіце якое-небудзь плоднае дрэва, дык плады яго лічэце за неабрэзаныя: тры гады трэба лічыць іх за неабрэзаныя, нельга есьці іх;"},{"book":"ЛЯВІТ","chapter":"19","verse":"24","text":"а на чацьвёрты год усе плады яго павінны быць прысьвечаны на сьвяткаваньні Гасподнія;"},{"book":"ЛЯВІТ","chapter":"19","verse":"25","text":"а на пяты год вы можаце есьці плады яго і зьбіраць сабе ўсе ўтворы яго. Я Гасподзь, Бог ваш."},{"book":"ЛЯВІТ","chapter":"19","verse":"26","text":"Ня ежце з крывёю; не варажэце і не чаруйце."},{"book":"ЛЯВІТ","chapter":"19","verse":"27","text":"Ня стрыжэце галавы вашай вакол, і ня псуй краёў барады тваёй."},{"book":"ЛЯВІТ","chapter":"19","verse":"28","text":"Дзеля памерлага не рабеце нарэзаў на целе вашым і не наколвайце на сябе знакаў. Я Гасподзь."},{"book":"ЛЯВІТ","chapter":"19","verse":"29","text":"Не апаганьвай дачкі тваёй, дапускаючы яе да распусты, каб не распусьнічала зямля, і не напоўнілася зямля распустаю."},{"book":"ЛЯВІТ","chapter":"19","verse":"30","text":"Суботы Мае шануйце і сьвятыню Маю шануйце. Я Гасподзь."},{"book":"ЛЯВІТ","chapter":"19","verse":"31","text":"Не зьвяртайцеся да закліначоў мёртвых, і да чарадзеяў не хадзеце, і не даводзьце сябе да апаганьваньня імі. Я Гасподзь, Бог ваш."},{"book":"ЛЯВІТ","chapter":"19","verse":"32","text":"Перад абліччам сівога ўставай і шануй аблічча старца, і бойся Бога твайго. Я Гасподзь."},{"book":"ЛЯВІТ","chapter":"19","verse":"33","text":"Калі паселіцца прыхадзень у зямлі вашай, ня ўціскайце яго:"},{"book":"ЛЯВІТ","chapter":"19","verse":"34","text":"прыхадзень, які пасяліўся ў вас, хай будзе вам тое самае, што і тубылец ваш; любі яго, як сябе; бо і вы былі прыхаднямі ў зямлі Егіпецкай. Я Гасподзь, Бог ваш."},{"book":"ЛЯВІТ","chapter":"19","verse":"35","text":"Не рабеце няпраўды ў судзе, у меры, у вазе і ў вымярэньні:"},{"book":"ЛЯВІТ","chapter":"19","verse":"36","text":"хай будуць у вас вагі правільныя, эфа правільная і гін правільны. Я Гасподзь, Бог ваш, Які вывеў вас зь зямлі Егіпецкай."},{"book":"ЛЯВІТ","chapter":"19","verse":"37","text":"Кіруйцеся ўсімі статутамі Маімі і выконвайце іх. Я Гасподзь."}]}