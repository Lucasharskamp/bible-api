{"data":[{"book":"Yohanes","chapter":"3","verse":"1","text":"Azɔ la, ame aɖe si tso Farisitɔwo dome, eye eŋkɔe nye Nikodemo la li. Enye Yudatɔwo ƒe takpekpe gã me nɔla."},{"book":"Yohanes","chapter":"3","verse":"2","text":"Eva Yesu gbɔ le zã me, eye wògblɔ nɛ be, Nufiala, menya be nufialae nènye tso Mawu gbɔ va. Elabena ame aɖeke mate ŋu awɔ dzesi wɔnuku siwo nèwɔna, ne Mawu meli kplii o."},{"book":"Yohanes","chapter":"3","verse":"3","text":"Yesu ɖo eŋu nɛ be, “Vavã mele egblɔm na wò be, ne womegbugbɔ ame dzi o la, mate ŋu ayi mawufiaɖuƒe la me o.”"},{"book":"Yohanes","chapter":"3","verse":"4","text":"Nikodemo gblɔ be, “Aleke wɔ ametsitsi nagatrɔ ayi dadaa ƒe dɔ me be woagbugbɔe adzii?”"},{"book":"Yohanes","chapter":"3","verse":"5","text":"Yesu ɖo eŋu nɛ be, “Nyateƒe gblɔm mele na wò be, ne womegbugbɔ ame dzi to tsi kple gbɔgbɔ me o la, mate ŋu ayi mawufiaɖuƒe la me o."},{"book":"Yohanes","chapter":"3","verse":"6","text":"Amegbetɔ ate ŋu adzi ŋutilã ko, gake Gbɔgbɔ Kɔkɔe lae naa agbe yeye tso dziƒo."},{"book":"Yohanes","chapter":"3","verse":"7","text":"Le esia ta megawɔ nuku na wò be megblɔ na wò be ele be woagbugbɔ wò adzi o."},{"book":"Yohanes","chapter":"3","verse":"8","text":"Ya ƒona yia teƒe ɖe sia ɖe si wòlɔ̃ la; àte ŋu ase eŋkɔ, gake màte ŋu agblɔ afi si wòtso alo afi si wòyina o. Nenema ke wònɔna na ame sia ame si wodzi to Gbɔgbɔ la me la.”"},{"book":"Yohanes","chapter":"3","verse":"9","text":"Nikodemo gabia Yesu be, “Aleke esia ate ŋu ava emee?”"},{"book":"Yohanes","chapter":"3","verse":"10","text":"Yesu ɖo eŋu nɛ be, “Wò, Israel ƒe nufiala, mèse nu siawo gɔme oa?"},{"book":"Yohanes","chapter":"3","verse":"11","text":"Le nyateƒe me la, míeƒoa nu tso nu siwo míenya la ŋu, eye míeɖia ɖase tso nu siwo míekpɔ la ŋu, ke miexɔa míaƒe ɖaseɖiɖi o."},{"book":"Yohanes","chapter":"3","verse":"12","text":"Esi meƒo nu tso anyigbadzinuwo ŋu, eye mèxɔ wo dzi se o ɖe, aleke nàwɔ axɔe se ne meƒo nu tso dziƒonuwo ŋu na wò?"},{"book":"Yohanes","chapter":"3","verse":"13","text":"Elabena Amegbetɔ Vi la koe tso dziƒo va anyigba dzi, eye wòagatrɔ ayi dziƒo."},{"book":"Yohanes","chapter":"3","verse":"14","text":"Abe ale si Mose kɔ akɔblida la ɖe dzi le gbea dzi ene la, nenema ke woakɔ Amegbetɔ Vi la ɖe dzii,"},{"book":"Yohanes","chapter":"3","verse":"15","text":"be ame sia ame si xɔa edzi sena la nakpɔ agbe mavɔ.”"},{"book":"Yohanes","chapter":"3","verse":"16","text":"Elabena Mawu lɔ̃a xexea me ale gbegbe be wòtsɔ eya ŋutɔ Via ɖeka hɔ̃ɔ la na, be ame sia ame si axɔ edzi ase la, nagatsrɔ̃ o, ke boŋ wòakpɔ agbe mavɔ."},{"book":"Yohanes","chapter":"3","verse":"17","text":"Mawu meɖo Via ɖa be wòava drɔ̃ ʋɔnu xexea me o, ke boŋ be wòaɖe xexea me to edzi."},{"book":"Yohanes","chapter":"3","verse":"18","text":"Ame siwo xɔ edzi se la, womadrɔ̃ ʋɔnu wo o, ke ame siwo mexɔ edzi se o la, wodrɔ̃ ʋɔnu wo xoxo, elabena womexɔ Mawu ƒe Vi ɖeka hɔ̃ɔ la dzi se o."},{"book":"Yohanes","chapter":"3","verse":"19","text":"Nu si ta wodrɔ̃ ʋɔnu wo xoxo lae nye be Kekeli tso dziƒo va xexea me, gake ame siawo lɔ̃ viviti wu Kekeli la, elabena woƒe nuwɔnawo vɔ̃ɖi ŋutɔ."},{"book":"Yohanes","chapter":"3","verse":"20","text":"Wolé fu Kekeli si tso dziƒo va la, elabena wodi vevie be yewoawɔ nu vɔ̃ le viviti me. Wote ɖa xaa tso Kekeli la gbɔ, elabena wovɔ̃ be yewoƒe nu vɔ̃wo adze le gaglãgbe."},{"book":"Yohanes","chapter":"3","verse":"21","text":"Gake ame siwo le nyateƒe la dzi wɔm la vaa Kekeli la gbɔ be ame sia ame nakpɔe be yewole Mawu ƒe lɔlɔ̃nu wɔm."},{"book":"Yohanes","chapter":"3","verse":"22","text":"Le esia megbe la, Yesu kple eƒe nusrɔ̃lawo dzo le Yerusalem heyi Yudea nyigba dzi, afi si wonɔ ŋkeke ʋɛ aɖewo hede mawutsi ta na amewo."},{"book":"Yohanes","chapter":"3","verse":"23","text":"Ke Yohanes hã nɔ mawutsi dem ta na amewo le Aenon, si te ɖe Salem ŋuti, elabena tsi sɔ gbɔ ɖe afi ma, eye amewo nɔ vavam enuenu be wòade mawutsi ta na yewo."},{"book":"Yohanes","chapter":"3","verse":"24","text":"(Esia do ŋgɔ na Yohanes léle de gaxɔ me.)"},{"book":"Yohanes","chapter":"3","verse":"25","text":"Nyaʋiʋli ɖo Yohanes ƒe nusrɔ̃la aɖewo kple Yudatɔwo dome tso Yudatɔwo ƒe ŋutikɔklɔkɔnu la ŋu."},{"book":"Yohanes","chapter":"3","verse":"26","text":"Esia na be nusrɔ̃lawo va Yohanes gbɔ va gblɔ nɛ be, “Nufiala, ŋutsu si nèdo goe le Yɔdan tɔsisi la godo, ame si ŋuti nèɖi ɖase le hã le mawutsi dem ta na amewo, eye ame geɖewo le egbɔ yim.”"},{"book":"Yohanes","chapter":"3","verse":"27","text":"Yohanes ɖo eŋu na wo be, “Nu si Mawu na ame tso dziƒo la ko wòate ŋu axɔ."},{"book":"Yohanes","chapter":"3","verse":"28","text":"Miaɖo ŋku edzi be megblɔ na mi be, ‘Menye nyee nye Kristo la o, ke boŋ ame dɔdɔ menye le eyama ŋgɔ.’"},{"book":"Yohanes","chapter":"3","verse":"29","text":"Ŋugbetɔ la nye ŋugbetɔsrɔ̃ la tɔ. Ŋugbetɔsrɔ̃ xɔlɔ̃ si subɔa ŋugbetɔsrɔ̃ la nɔa to dzi, eye wòkpɔa dzidzɔ ne ese ŋugbetɔsrɔ̃ la ƒe gbe. Nyee nye ŋugbetɔsrɔ̃ la xɔlɔ̃, eya ta dzidzɔkpɔkpɔ yɔ menye ɖe ŋugbetɔsrɔ̃ la ƒe dzidzedzekpɔkpɔ ta."},{"book":"Yohanes","chapter":"3","verse":"30","text":"Ele be nàzu gã, ke nye la, mayi to."},{"book":"Yohanes","chapter":"3","verse":"31","text":"“Ame sia la, dziƒoe wòtso eye ede ŋgɔ wu amewo katã. Nye la, anyigba dzie metso eye nye nunya kple nugɔmesese mate ŋu akɔ wu anyigbadzitɔwo tɔ o."},{"book":"Yohanes","chapter":"3","verse":"32","text":"Eɖia ɖase le nu si wokpɔ kple nu si wose la ŋuti, gake ame aɖeke mexɔa eƒe ɖaseɖiɖiwo dzi sena o."},{"book":"Yohanes","chapter":"3","verse":"33","text":"Ame si xɔ edzi se la ɖi ɖase be Mawue nye anukwaretɔ"},{"book":"Yohanes","chapter":"3","verse":"34","text":"Elabena ame si Mawu ɖo ɖa gblɔa Mawu ƒe nyawo elabena Mawu na Gbɔgbɔ lae le agbɔsɔsɔ me."},{"book":"Yohanes","chapter":"3","verse":"35","text":"Fofo la lɔ̃a Via sia ale gbegbe be etsɔ nu sia nu de asi nɛ."},{"book":"Yohanes","chapter":"3","verse":"36","text":"Ame sia ame si xɔ Mawu ƒe Vi sia dzi se la akpɔ agbe mavɔ. Ke ame siwo meɖoa toe o, eye womexɔa edzi sena o la makpɔ agbe mavɔ la o, ke boŋ Mawu ƒe dɔmedzoe anɔ wo dzi.”"}]}