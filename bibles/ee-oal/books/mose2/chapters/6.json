{"data":[{"book":"Mose 2","chapter":"6","verse":"1","text":"Yehowa gblɔ na Mose be, “Azɔ la, àkpɔ nu si mawɔ Farao. Le nye alɔ sesẽ la ta, anya wo ado goe, eye le nye asi sesẽ la ta, ado mɔ wo.”"},{"book":"Mose 2","chapter":"6","verse":"2","text":"Mawu gagblɔ na Mose be, “Nyee nye Yehowa."},{"book":"Mose 2","chapter":"6","verse":"3","text":"Meɖe ɖokuinye fia Abraham, Isak kple Yakob abe Mawu Ŋusẽkatãtɔ la ene, ke nye ŋkɔ, Yehowa la, nyemeyɔe na wo o."},{"book":"Mose 2","chapter":"6","verse":"4","text":"Mewɔ nubabla tɔxɛ aɖe kpli wo. Le nubabla sia ƒe ɖoɖowo nu la, medo ŋugbe be matsɔ Kanaanyigba, afi si wonɔ abe amedzrowo ene la na wo."},{"book":"Mose 2","chapter":"6","verse":"5","text":"“Gawu la, mese Israelviwo ƒe konyifafa esi wonye kluviwo fifia le Egipte. Meɖo ŋku nye nubabla la dzi."},{"book":"Mose 2","chapter":"6","verse":"6","text":"“Eya ta gblɔ na Israel ƒe dzidzimeviwo be, ‘Nyee nye Yehowa, maɖe mi le Egiptetɔwo ƒe kɔkuti te, mana ablɔɖe mi tso kluvinyenye na wo me, eye maɖe mi kple alɔ sesẽ kple nukunu triakɔwo."},{"book":"Mose 2","chapter":"6","verse":"7","text":"Maxɔ mi abe nye amewo ene, manye miaƒe Mawu, mianyae be nyee nye Yehowa, miaƒe Mawu, ame si ɖe mi tso Egiptetɔwo ƒe asi me,"},{"book":"Mose 2","chapter":"6","verse":"8","text":"eye makplɔ mi ayi anyigba si mekɔ asi dzi ka atam be matsɔ na Abraham, Isak kple Yakob la dzi. Matsɔe na mi wòazu mia tɔ. Nyee nye Yehowa.’ ”"},{"book":"Mose 2","chapter":"6","verse":"9","text":"Mose gblɔ nya siawo na Israelviwo, ke womeɖo toe o, le woƒe dziɖeleameƒo kple ŋutasesẽ kple kluvimenɔnɔ ta."},{"book":"Mose 2","chapter":"6","verse":"10","text":"Yehowa gaƒo nu na Mose, gblɔ nɛ bena,"},{"book":"Mose 2","chapter":"6","verse":"11","text":"“Gayi Farao, Egipte fia gbɔ eye nàgblɔ nɛ be, ele be wòaɖe asi le Israelviwo ŋu woadzo le eƒe anyigba dzi.”"},{"book":"Mose 2","chapter":"6","verse":"12","text":"Ke Mose ɖe ɖeklemi Yehowa hegblɔ be, “Kpɔ ɖa, ne Israelviwo maɖo tom o la, aleke Farao ya aɖo tom, elabena nyemenye nuƒola nyui hã o.”"},{"book":"Mose 2","chapter":"6","verse":"13","text":"Tete Yehowa ɖe gbe na Mose kple Aron tso Israelviwo kple Farao, Egipte fia ŋu gblɔ na wo be woakplɔ Israelviwo ado goe tso Egipte."},{"book":"Mose 2","chapter":"6","verse":"14","text":"Ame siwo nye ƒometatɔ na Israel ƒe to vovovoawoe nye:"},{"book":"Mose 2","chapter":"6","verse":"15","text":"Simeon ƒe viwoe nye:"},{"book":"Mose 2","chapter":"6","verse":"16","text":"Ame siwo nye ƒometatɔ na Levi ƒe ƒome la ƒe ŋkɔwoe nye esiawo le woƒe tsitsi nu."},{"book":"Mose 2","chapter":"6","verse":"17","text":"Gerson ƒe viwoe nye:"},{"book":"Mose 2","chapter":"6","verse":"18","text":"Kohat ƒe viwo:"},{"book":"Mose 2","chapter":"6","verse":"19","text":"Merari ƒe viwo:"},{"book":"Mose 2","chapter":"6","verse":"20","text":"Amram ɖe Yoxebed, fofoa nɔvinyɔnu; wo viwoe nye Mose kple Aron."},{"book":"Mose 2","chapter":"6","verse":"21","text":"Izhar ƒe viwo:"},{"book":"Mose 2","chapter":"6","verse":"22","text":"Uziel ƒe viwo:"},{"book":"Mose 2","chapter":"6","verse":"23","text":"Aron ɖe Eliseba, Aminadab ƒe vinyɔnu kple Nahson nɔvinyɔnu. Wo viwoe nye, Nadab, Abihu, Eleaza kple Itamar."},{"book":"Mose 2","chapter":"6","verse":"24","text":"Korah ƒe viwoe nye:"},{"book":"Mose 2","chapter":"6","verse":"25","text":"Aron ƒe viŋutsu, Eleaza, ɖe Pituel ƒe vinyɔnuwo dometɔ ɖeka, eye Finehas nye viawo dometɔ ɖeka."},{"book":"Mose 2","chapter":"6","verse":"26","text":"Aron kple Mose, siwo ƒe ŋkɔwo woyɔ ɖe dzidzimegbalẽ sia me la nye: Aron kple Mose, ame siwo Yehowa gblɔ na be, “Mikplɔ Israelviwo katã dzoe le Egiptenyigba dzi.”"},{"book":"Mose 2","chapter":"6","verse":"27","text":"Woawoe yi Egipte fia Farao gbɔ be yewoabia mɔ hena Israelviwo kpɔkplɔ dzoe le Egiptenyigba la dzi, wonye Mose kple Aron."},{"book":"Mose 2","chapter":"6","verse":"28","text":"Azɔ esi Yehowa ƒo nu na Mose le Egipte la,"},{"book":"Mose 2","chapter":"6","verse":"29","text":"egblɔ nɛ be, “Nyee nye Yehowa. Gblɔ nya sia nya si megblɔ na wò la na Egipte fia Farao.”"},{"book":"Mose 2","chapter":"6","verse":"30","text":"Ke Mose gblɔ na Yehowa be, “Aleke Farao aɖo tom esi nyemenya nuƒoƒo o?”"}]}