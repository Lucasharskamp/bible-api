{"data":[{"book":"ዮሓኒሴ","chapter":"8","verse":"1","text":"ዬካፓ ዬሱሴ ዛይቴ ሪሚቲ ዹካ ጌይንታ ቤዞ ዴንዴኔ።"},{"book":"ዮሓኒሴ","chapter":"8","verse":"2","text":"ዚሬሎ ጉቴ'' ዓማ'' ጌኤዦ ማኣሪ ዒ ማዒ ሙካንቴ ዴራ'' ቢያ ዒዛ ባንሢ ሙካዛ፥ ዒዚ ዴዒ ዔርዚሢ ዓርቄኔ።"},{"book":"ዮሓኒሴ","chapter":"8","verse":"3","text":"ሙሴ ዎጎ ዔርዛ ዓሶና ፔርሴ ዓሶና ዓቲንቄና ዞኦዜይዳ ኮኦማንቴ ዴንቄ ላኣሊስኬኖ ዔኪ ሙኪ ዴሮ''ኮ ባኣካ'' ዔቂሳዖ፥"},{"book":"ዮሓኒሴ","chapter":"8","verse":"4","text":"ዬሱሴ ኮራ፦ «ዔርዛሢዮ! ሓይሾ፥ ሃና ላኣሌላ ዓቲንቄና ዞኦስካ ኮኦሚ ዓዺንቴኔ፤"},{"book":"ዮሓኒሴ","chapter":"8","verse":"5","text":"ሓኖጉዴ ላኣላ ሹቺና ዹይንቲ ሓይቃንዳጉዲ ሙሴ ኑኡኮ ዎጎይዳ ኑና ዓይሤኔ፤ ኔኤኒ ዒዞ ዛሎ'' ዎዚ ጋዓይ?» ጌዔኔ።"},{"book":"ዮሓኒሴ","chapter":"8","verse":"6","text":"ዬያ ዔያታ ጌዔሢ ዒዛ ዎጎና ዓይሢሳንዳ ዻቢንቲ ዴንቃኒ ኮዓሢሮኬ፤ ዬሱሴ ጋዓንቴ ሂርኪ ጌይ ፔኤኮ ኬኤሎ''ና ሳዓ ፃኣፒሢ ዓርቄኔ።"},{"book":"ዮሓኒሴ","chapter":"8","verse":"7","text":"ላሚ ላሚ ዒዛ ዔያታ ዖኦጫዛ ዒዚ ዼ'ግ ጋዓዖ፦ «ዒንሢ ባኣካ''ፓ ጎሜ ባኣሢ ቤርታዺ ዒዞ ሹቺና ዹዖንጎ» ጌዔኔ።"},{"book":"ዮሓኒሴ","chapter":"8","verse":"8","text":"ዬካፓ ላሚ ሃሣ ሂርኪ ጋዓዖ ሳዓ ፃኣፔኔ።"},{"book":"ዮሓኒሴ","chapter":"8","verse":"9","text":"ዔያታ ዬያ ዋይዚ ጪሞይዳፓ ዓርቃዖ ቢያሢ ፔቴ'' ፔቴ'' ኬስኪ ኬስኪ ዴንዴሢሮ ዬሱሴ ላኣሌሎና ዎላ'' ሌሊ ዓቴ''ኔ።"},{"book":"ዮሓኒሴ","chapter":"8","verse":"10","text":"ዬካፓ ዬሱሴ ዼ'ግ ጋዓዖ፦ «ዔናኣሬ፤ ኔና ዓርቂ ዔኪ ሙኬ ዓሳ ዎካዳይ? ኔ ጊዳ'' ዎጌ ዓሲ ባኣዓዳ?» ጌዔኔ።"},{"book":"ዮሓኒሴ","chapter":"8","verse":"11","text":"ዒዛ ማሃዖ፦ «ጎዳሢዮ! ዖኦኒያ ባኣሴ» ጌዔኔ።"},{"book":"ዮሓኒሴ","chapter":"8","verse":"12","text":"ላሚ ሃሣ ዬሱሴ፦ «ታኣኒ ዓጮ''ኮ ፖዒኬ፤ ታ ጊንፆ ሃንታሢ ቢያ ናንጊ ፖዒ ዴንቃንዳኔ፤ ዹሚዳኣ ሃንቲንዱዋሴ» ጌይ ኬኤዜኔ።"},{"book":"ዮሓኒሴ","chapter":"8","verse":"13","text":"ፔርሴ ዓሳ፦ «ኔኤኒ ኔ ዛሎ'' ኔኤሮ ማርካዻሢሮ ኔኤኮ ማርካታ'' ጎኔቱዋሴ» ጌዔኔ።"},{"book":"ዮሓኒሴ","chapter":"8","verse":"14","text":"ዬሱሴ ዔያቶም፦ «ታኣኒ ታ ዛሎ'' ማርካዻያ ማዔያታቴያ ዓንካፓ ታ ሙኬቶ ሃሣ ታ ዓንኮ ዓኣዻቶ ታ ዔራሢሮ ታኣኮ ማርካዺፃ ጎኔኬ፤ ዒንሢ ጋዓንቴ ዓንካፓ ታ ሙኬቶ ሃሣ ዓንኮ ታ ዓኣዻቶዋ ዔራ ባኣዚ'' ባኣሴ።"},{"book":"ዮሓኒሴ","chapter":"8","verse":"15","text":"ዒንሢ ዓሲ ማሊሢጉዲ ዎጋኔ፤ ታኣኒ ጋዓንቴ ዬያጉዲ ዖ ዑፆይዳኣ ዎጉዋሴ።"},{"book":"ዮሓኒሴ","chapter":"8","verse":"16","text":"ታኣኒ ዎጌቴያ ታኣኮ ዎጊፃ ፒዜኬ፤ ዓይጎሮ ጌዔቴ ታኣኒ ታኣሮ ሌሊ ዎጉዋሴ፤ ታና ዳኬ ዓዴያ ታኣና ዎላ''ኬ።"},{"book":"ዮሓኒሴ","chapter":"8","verse":"17","text":"ላምዖ ዓሲኮ ማርካታ'' ጎኔ ማዓሢ ዒንሢኮ ዎጎይዳ ፃኣፒንቴኔ።"},{"book":"ዮሓኒሴ","chapter":"8","verse":"18","text":"ታ ዛሎ''ኮ ፔቴ'' ማርካሢ ታናኬ፤ ሃንጎ ማርካሢ ታና ዳኬ፥ ታ ዓዳሢኬ» ጌዔኔ።"},{"book":"ዮሓኒሴ","chapter":"8","verse":"19","text":"ዬካፓ ዔያታ፦ «ኔኤኮ ዓዴ ዓንካዳይ?» ጌይ ዒዛ ዖኦጫዛ፥ ዬሱሴ ማሃዖ፦ «ታና ማዔቴያ ታኣኮ ዓዶዋ ዒንሢ ዔሩዋሴ፤ ታና ዒንሢ ዔሬያታቶ ታ ዓዶዋ ዒንሢ ዔራንዳዖኬ» ዔያቶም ጌዔኔ።"},{"book":"ዮሓኒሴ","chapter":"8","verse":"20","text":"ዬሱሴ ዬያ ቃኣሎ'' ኬኤዜሢ ጌኤዦ ማኣራ፥ ሚኢሾ ዔኮ ሳኣፂኖ ዓጫ ዴዒ ዔርዚቤቃኬ። ዬይ ያዺ ማዔቴያ ዎዳ'' ዒዛኮ ሃጊ ሄሊ''ባኣሢሮ ዖኦኒያ ዒዛ ዓርቂባኣሴ።"},{"book":"ዮሓኒሴ","chapter":"8","verse":"21","text":"ላሚ ዬሱሴ ሃሣ፦ «ታኣኒ ዓኣዻንዳኔ፤ ዒንሢያ ታና ኮዓንዳኔ፤ ጋዓንቴ ዒንሢ ዒንሢኮ ጎሞና ዎላ'' ሓይቃንዳኔ፤ ታኣኒ ዴንዳ ቤዞዋ ዒንሢ ሙካኒ ዳንዳዑዋሴ» ጌዔኔ።"},{"book":"ዮሓኒሴ","chapter":"8","verse":"22","text":"ዓይሁዶ ዓሶኮ ዎይሣ ዓሳ፦ « ‹ታኣኒ ዴንዳ ቤዞ ዒንሢ ሙካኒ ዳንዳዑዋሴ› ዒዛኮ ጌይፃ ፔና ዎዎዻኒሞ?» ዎሊ ኮይላ'' ጌዔኔ።"},{"book":"ዮሓኒሴ","chapter":"8","verse":"23","text":"ሄሊ''ሳዖ ሃሣ ዬሱሴ፦ «ዒንሢ ሃካፓኬ፤ ታኣኒ ሎፓኬ፤ ዒንሢ ሓያ ዓጫ''ፓኬ፤ ታኣኒ ሃያ ዓጫ''ፓቱዋሴ፤"},{"book":"ዮሓኒሴ","chapter":"8","verse":"24","text":"‹ዒንሢኮ ጎሞና ዎላ'' ዒንሢ ሃይቃንዳኔ› ታ ጌዔሢ ዬያሮኬ፤ ታኣኒ ታና"},{"book":"ዮሓኒሴ","chapter":"8","verse":"25","text":"ዔያታ ማሃዖ፦ «ኔኤኒ ዖናዳይ?» ዒዛ ኮራ ጋዓዛ፥ ዬሱሴ ዔያቶም፦ «ቤርታፓ ዓርቃዖ ዒንሢም ኬኤዛሢ፥ ታኣኒ ዒዛኬ፤"},{"book":"ዮሓኒሴ","chapter":"8","verse":"26","text":"ታኣኒ ዒንሢም ኬኤዛንዳያና ዎጋንዳ፥ ሚርጌ ባኣዚ'' ዓኣኔ፤ ማዔቴያ ታና ዳኬሢ ጎኑሞ ዓኣያኬ፤ ታኣኒያ ዓጮ''ም ኬኤዛሢ ዒዛይዳፓ ዋይዜሢ ሌሊኬ» ጌዔኔ።"},{"book":"ዮሓኒሴ","chapter":"8","verse":"27","text":"ዔያቶም ጋዓንቴ ዓዶ ዛሎ'' ዒ ኬኤዜሢ ዔርቲባኣሴ።"},{"book":"ዮሓኒሴ","chapter":"8","verse":"28","text":"ዬያሮ ዬሱሴ ዔያቶም፦ «ዓሲኮ ናዓሢ ዒንሢ ሱፃኣና ታኣኒ ‹ዓያናና ናንጋያ› ማዔሢ ዒንሢ ዔራንዳኔ፤ ዬያጉዲ ዓዴ ታና ዔርዜ ባኮ ታ ኬኤዛንዳፓዓቴም ታ ቢታንቶና ሌሊ ዓይጎ ባኣዚ''ያ ታ ማዹዋኣሢ ዬኖ ዎዶ''ና ዒንሢ ጶቂሣንዳኔ።"},{"book":"ዮሓኒሴ","chapter":"8","verse":"29","text":"ታና ዳኬሢ ታኣና ዎላ''ኬ፤ ታኣኒ ቢያ ኬሊ'' ማዻሢ ዒዛ ዎዛሳ ባኣዚ'' ማዔሢሮ ታና ታኣሮ ሌሊ ዒ ሃሺ''ባኣሴ» ጌዔኔ።"},{"book":"ዮሓኒሴ","chapter":"8","verse":"30","text":"ዬሱሴ ዬያ ኬኤዛዛ ሚርጌ ዓሲ ዒዛ ጉሙርቄኔ።"},{"book":"ዮሓኒሴ","chapter":"8","verse":"31","text":"ዬሱሴ ዒዛ ጉሙርቃ ዓይሁዶ ዓሶም፦ «ዒንሢ ታ ዔርዚፆና ዶዲ ናንጌቴ ጎኔና ዒንሢ ታና ዔሪ፥ ታ ዓሲ ማዓንዳኔ፤"},{"book":"ዮሓኒሴ","chapter":"8","verse":"32","text":"ጎኑሞ ዒንሢ ዔራንዳኔ፤ ጎኑሞዋ ዒንሢ ዓይላ''ቶይዳፓ ኬሳ''ንዳኔ» ጌዔኔ።"},{"book":"ዮሓኒሴ","chapter":"8","verse":"33","text":"ዔያታ ጋዓንቴ፦ «ኑኡኒ ዓብራሃሜ ዜርሢኬ፤ ፔቴ''ታዖ ዖኦኮዋ ኑ ዓይሌ'' ማዒ ዔሩዋሴ፤ ዓካሪ ኔኤኒ ‹ዒንሢ ዓይሉ''ሞይዳፓ ኬስካንዳኔ› ኑና ጋዓሢ ዎይቲዳይ?» ጌዔኔ።"},{"book":"ዮሓኒሴ","chapter":"8","verse":"34","text":"ዬሱሴ ዔያቶም፦ «ጎኔ ታ ዒንሢም ጋዓኔ፤ ጎሜ ማዻሢ ቢያ ጎሜኮ ዓይሌ''ኬ፤"},{"book":"ዮሓኒሴ","chapter":"8","verse":"35","text":"ዓይሌ'' ቢያ ዎዴና ማኣሪዳ ናንጊ ዓቱዋሴ፤ ሾዖና ናይ ጋዓንቴ ቢያ ዎዴ ማኣራ ናንጋኔ።"},{"book":"ዮሓኒሴ","chapter":"8","verse":"36","text":"ዬያሮ ሾዖና ናዓሢ ዒንሢ ዓይላ''ቶፓ ኬሴ''ቴ ጎኔና ዒንሢ ዓይላ''ቶፓ ኬስኬያ ማዓንዳኔ።"},{"book":"ዮሓኒሴ","chapter":"8","verse":"37","text":"ዒንሢ ዓብራሃሜ ዜርፆ ማዔሢ ታ ዔራኔ፤ ጋዓንቴ ታኣኮ ቃኣሎ'' ዒንሢ ዔኩዋያታሢሮ ታና ዎዻኒ ኮዓኔ።"},{"book":"ዮሓኒሴ","chapter":"8","verse":"38","text":"ታኣኒ ታ ዓዶ ኮራፓ ዛጌ ባኮ ዒንሢም ኬኤዛኔ፤ ዒንሢ ጋዓንቴ ዒንሢ ዓዶ ኮራፓ ዋይዜ ባኮ ማዻኔ» ጌይ ማሄኔ።"},{"book":"ዮሓኒሴ","chapter":"8","verse":"39","text":"ዔያታ ማሃዖ፦ «ኑኡኮ ዓዳሢ ዓብራሃሜኬ» ዒዛም ጋዓዛ፥ ዬሱሴ ዔያቶም፦ «ዓብራሃሜ ናይ ዒንሢ ማዔያታቴ ዓብራሃሜ ማዼሢጉዲ ማዼያናንዳኔ፤"},{"book":"ዮሓኒሴ","chapter":"8","verse":"40","text":"ታኣኒ ፆኦሲዳፓ ዋይዜ ጎኑሞ ዒንሢም ኬኤዜኔ፤ ዒንሢ ጋዓንቴ ታና ዎዻኒ ኮዓኔ፤ ዓብራሃሜ ዬያይዲባኣሴ።"},{"book":"ዮሓኒሴ","chapter":"8","verse":"41","text":"ዓካሪ ዒንሢ ማዻሢ ዒንሢኮ ዓዳሢ ማዾ''ኬ» ጋዓዛ፥ ዔያታ ማሃዖ፦ «ኑኡኒ ዓሌ'' ናይቱዋሴ፤ ኑኡኮ ፔቴ'' ዓዴ ዓኣኔ፤ ዒዚያ ፆኦሲኬ» ጌዔኔ።"},{"book":"ዮሓኒሴ","chapter":"8","verse":"42","text":"ዬሱሴ ዔያቶም፦ «ፆኦሲ ዒንሢኮ ዓዶ ማዔያታቴ ታና ዒንሢ ናሽኬያ ናንዳኔ፤ ዓይጎሮ ጌዔቴ ታኣኒ ሓይካ ዓኣሢ ፆኦሲ ኮራፓ ሙኪኬ፤ ታና ዳኬሢያ ዒዛ ማዓንዳኣፓዓቴም ታኣኒ ታ ቢታንቶና ሙኪባኣሴ።"},{"book":"ዮሓኒሴ","chapter":"8","verse":"43","text":"ታኣኒ ጋዓ ባካ ዒንሢም ዎይቲ ጌሉዋይ ጌዔቶ ታ ቃኣሎ'' ዒንሢ ዋይዚ ዔካኒ ኮዑዋኣሢሮኬ።"},{"book":"ዮሓኒሴ","chapter":"8","verse":"44","text":"ዒንሢ ዒንሢኮ ዓዳሢ፥ ፃላሄ ናኣቶ''ኬ፤ ዒንሢኮ ማሊፃ ዒንሢ ዓዳሢ ዓፃዻ ባኮ ኩንሥሢኬ፤ ዒዚ ቤርታፓ ዓርቃዖ ሼምፖ ዎዻያኬ፤ ጎኑሞ ዒዛይዳ ባኣሢሮ ጎኑሞና ዎላ'' ፔቴ''ታዖ ካኣሚ ዒዛኮ ባኣሴ፤ ዒዚ፡ ሉኡቃያ ሃሣ ሉኡዙሞኮዋ ዓዶ ማዔሢሮ ሉኡቂ ዒ ኬኤዛ ዎዶ''ና ፔ ማሊፃፓ ዔኪ ኬኤዛኔ።"},{"book":"ዮሓኒሴ","chapter":"8","verse":"45","text":"ታኣኒ ጋዓንቴ ጎኑሞ ኬኤዛያ ማዔሢሮ ዒንሢ ታና ጉሙርቁዋሴ፤"},{"book":"ዮሓኒሴ","chapter":"8","verse":"46","text":"ሂንዳ ዒንሢዳፓ፦ ‹ኔኤኒ ጎሜናኬ› ታና ጋዓንዳሢ ዖናዳይ? ጎኑሞ ታ ኬኤዛያ ማዔቴ ዓካሪ ዒንሢ ዓይጎሮ ታና ጉሙርቁዋይ?"},{"book":"ዮሓኒሴ","chapter":"8","verse":"47","text":"ፆኦሲዳፓ ማዔሢ ዒዛኮ ቃኣሎ'' ዋይዛንዳኔ፤ ዓካሪ ዒዛኮ ቃኣሎ'' ዒንሢ ዋይዙዋኣሢ ዒዛይዳፓ ዒንሢ ማዒባኣሢሮኬ» ጌዔኔ።"},{"book":"ዮሓኒሴ","chapter":"8","verse":"48","text":"ዓይሁዶ ዓሳ፦ «ኔኤኒ ሳማሪያ ዓጪ ዓሲኬ፤ ፑርታ ዓያናኣ ኔ ጊዳ'' ዓኣኔ፤ ኑኡኮ ጌይፃ ፒዜቱዋዓዳ?» ዒዛም ጌዔኔ።"},{"book":"ዮሓኒሴ","chapter":"8","verse":"49","text":"ዬሱሴ ዔያቶም፦ «ታ ጊዳ'' ፃላሄ ዓያና ባኣሴ፤ ታኣኒ ታኣኮ ዓዶ ቦንቻኔ፤ ጋዓንቴ ዒንሢ ታኣኮ ቶኦኪ ባይዛኔ።"},{"book":"ዮሓኒሴ","chapter":"8","verse":"50","text":"ማዔቶዋ ታኣኒ ታ ቦንቾ ኮዑዋሴ፤ ታኣኒ ቦንቺንታንዳጉዲ ኮዓያና ዬኖ ዛሎ'' ታኣም ዎጋይ ሜሌ'' ዓኣኔ።"},{"book":"ዮሓኒሴ","chapter":"8","verse":"51","text":"ጎኔ ታ ዒንሢም ጋዓኔ፦ ‹ታኣኮ ቃኣሎ'' ካፓሢ ፔቴ''ታዖ ሃይቃዓኬ› » ጌዔኔ።"},{"book":"ዮሓኒሴ","chapter":"8","verse":"52","text":"ዓይሁዶ ዓሳ ጊንሣ፦ «ፑርቶ ዓያና'' ኔ ጊዳ'' ዓኣሢ ዓካሪ ኑ ዔሬኔ፤ ዓብራሃሜታዖ ሃይቄኔ ሃሣ ፆኦሲ ማሊፆ ኬኤዛ ዓሳኣ ሃይቄኔ፤ ኔኤኒ ጋዓንቴ ‹ታኣኮ ቃኣሎ'' ካፓሢ ፔቴ''ታዖ ሃይቃዓኬ› ጋዓኔ፤"},{"book":"ዮሓኒሴ","chapter":"8","verse":"53","text":"ጎኔና ኔኤኒ ኑኡኮ ሃይቄ፥ ዓዶ፥ ዓብራሃሜፓ ባሻ? ፆኦሲ ማሊፆ ኬኤዛ ዓሳ ሃይቄኔ፤ ሂዳዖ ኔኤኒ ኔና ዖናኬ ጋዓይ?» ጌዔኔ።"},{"book":"ዮሓኒሴ","chapter":"8","verse":"54","text":"ዬሱሴ ማሃዖ፦ «ታኣኒ ታ ቦንቾ ኮዔቴ ታ ቦንቻ ማኣዳ''ያቱዋሴ፤ ታና ቦንቻሢ ታ ዓዶኬ፤ ዒዚያ፦ ‹ኑ ፆኦሲ› ዒንሢ ጋዓሢኬ።"},{"book":"ዮሓኒሴ","chapter":"8","verse":"55","text":"ጋዓንቴ ዒንሢ ዒዛ ዔሩዋሴ፤ ታኣኒ ዒዛ ዔዔራኔ፤ ታኣኒ ዒዛ ዔሩዋሴ ጌዔቶ ዒንሢጉዲ ሉኡዚ ማዔያ ናንዳንቴኬ፤ ጋዓንቴ ታኣኒ ዒዛ ዔራሢሮ ቃኣሎ''ዋ ታ ዒዛኮ ካፓኔ።"},{"book":"ዮሓኒሴ","chapter":"8","verse":"56","text":"ዒንሢ ዓዳሢ፥ ዓብራሃሜኮ ማሊፃ ታ ሙኬም ዛጊ ዎዛዻኒኬ፤ ዒዚያ ዛጊ ዎዛዼኔ» ጌዔኔ።"},{"book":"ዮሓኒሴ","chapter":"8","verse":"57","text":"ዒማ''ና ዓይሁዶ ዓሳ፦ «ኔኤኮ ሃጊ ዶንጊታሚ'' ሌዔ ኩሚባኣሢ፥ ኔናንሢ ዓብራሃሜ ዛጊያ!» ዒዛ ኮራ ጌዔኔ።"},{"book":"ዮሓኒሴ","chapter":"8","verse":"58","text":"ዬሱሴ፦ «ጎኔ ታ ዒንሢም ጋዓኔ፤ ዓብራሃሜ ሾይንቱዋንቴ ታኣኒ ዓኣኔ» ዔያቶም ጌዔኔ።"},{"book":"ዮሓኒሴ","chapter":"8","verse":"59","text":"ዬያሮ ዒዛ ዓይሁዶ ዓሳ ሹቻ ዹዓኒ ሹቺ ዔካዛ፥ ዬሱሴ ጋዓንቴ ዔያታ ዒዛ ዴንቁዋጉዲ ፔና ዓኣቺ ጌኤዦ ማኣራፓ ኬስኪ ዴንዴኔ።"}]}