{"data":[{"book":"ЁВА","chapter":"35","verse":"1","text":"І гаварыў далей Эліуй і сказаў:"},{"book":"ЁВА","chapter":"35","verse":"2","text":"ці лічыш ты справядлівым, што сказаў: «я праўдзівейшы за Бога»?"},{"book":"ЁВА","chapter":"35","verse":"3","text":"Ты сказаў: «якая карысьць мне? і які прыбытак я меў бы перад тым, як калі б я і грашыў?»"},{"book":"ЁВА","chapter":"35","verse":"4","text":"Я адкажу табе і тваім сябрам з табою:"},{"book":"ЁВА","chapter":"35","verse":"5","text":"зірні на неба і глядзі; падзівіся на воблакі, яны вышэй за цябе."},{"book":"ЁВА","chapter":"35","verse":"6","text":"Калі ты грэшыш, што робіш ты Яму? і калі злачынствы твае памнажаюцца, што прычыняеш ты Яму?"},{"book":"ЁВА","chapter":"35","verse":"7","text":"Калі ты справядлівы, што робіш Яму? альбо што атрымлівае Ён з рукі тваёй?"},{"book":"ЁВА","chapter":"35","verse":"8","text":"Бязбожнасьць твая ў чалавеку, як ты, і справядлівасьць твая ў сыне чалавечым."},{"book":"ЁВА","chapter":"35","verse":"9","text":"Ад мноства прыгнятальнікаў стогнуць прыгнечаныя і ад рукі моцных лямантуюць;"},{"book":"ЁВА","chapter":"35","verse":"10","text":"але ніхто ня кажа: дзе Бог, творца мой, Які дае песьні ўначы,"},{"book":"ЁВА","chapter":"35","verse":"11","text":"Які вучыць нас больш, чым жывёл зямных, і настаўляе на розум нас болей, чым птушак нябесных?"},{"book":"ЁВА","chapter":"35","verse":"12","text":"Там яны лямантуюць, і Ён не адказвае ім, з прычыны гонару ліхіх людзей."},{"book":"ЁВА","chapter":"35","verse":"13","text":"Але няпраўда, што Бог ня чуе і Ўсеўладны не глядзіць на гэта."},{"book":"ЁВА","chapter":"35","verse":"14","text":"Хоць ты сказаў, што ты ня бачыш Яго, але суд прад Ім, - чакай яго."},{"book":"ЁВА","chapter":"35","verse":"15","text":"А сёньня, таму што гнеў Ягоны не наведаў яго і ён не спазнаў яго ва ўсёй строгасьці,"},{"book":"ЁВА","chapter":"35","verse":"16","text":"Ёў і адкрыў лёгкадумна вусны свае і безразважна раскідае словы."}]}