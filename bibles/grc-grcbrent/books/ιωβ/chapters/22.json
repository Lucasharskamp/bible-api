{"data":[{"book":"ΙΩΒ","chapter":"22","verse":"1","text":"Ὑπολαβὼν δὲ Ἐλιφὰζ ὁ Θαιμανίτης, λέγει,"},{"book":"ΙΩΒ","chapter":"22","verse":"2","text":"Πότερον οὐχὶ ὁ Κύριός ἐστιν ὁ διδάσκων σύνεσιν καὶ ἐπιστήμην;"},{"book":"ΙΩΒ","chapter":"22","verse":"3","text":"Τί γὰρ μέλει τῷ Κυρίῳ, ἐὰν σὺ ἦσθα τοῖς ἔργοις ἄμεμπτος; ἢ ὠφέλεια, ὅτι ἀπλώσῃς τὴν ὁδόν σου;"},{"book":"ΙΩΒ","chapter":"22","verse":"4","text":"Ἢ λόγον σου ποιοῦμενος ἐλέγξεις, καὶ συνεισελεύσεταί σοι εἰς κρίσιν;"},{"book":"ΙΩΒ","chapter":"22","verse":"5","text":"Πότερον οὐχ ἡ κακία σου ἐστὶ πολλὴ, ἀναρίθμητοι δέ σου εἰσὶν αἱ ἁμαρτίαι;"},{"book":"ΙΩΒ","chapter":"22","verse":"6","text":"Ἠνεχύραζες δὲ τοὺς ἀδελφούς σου διακενῆς, ἀμφίασιν δὲ γυμνῶν ἀφείλου."},{"book":"ΙΩΒ","chapter":"22","verse":"7","text":"Οὐδὲ ὕδωρ διψῶντας ἐπότισας, ἀλλὰ πεινώντων ἐστέρησας ψωμόν·"},{"book":"ΙΩΒ","chapter":"22","verse":"8","text":"Ἐθαύμασας δέ τινων πρόσωπον, ᾤκισας δὲ τοὺς ἐπὶ τῆς γῆς."},{"book":"ΙΩΒ","chapter":"22","verse":"9","text":"Χήρας δὲ ἐξαπέστειλας κενὰς, ὀρφανοὺς δὲ ἐκάκωσας."},{"book":"ΙΩΒ","chapter":"22","verse":"10","text":"Τοιγαροῦν ἐκύκλωσάν σε παγίδες, καὶ ἐσπούδασέ σε πόλεμος ἐξαίσιος."},{"book":"ΙΩΒ","chapter":"22","verse":"11","text":"Τὸ φῶς σοι σκότος ἀπέβη, κοιμηθέντα δὲ ὕδωρ σε ἐκάλυψε."},{"book":"ΙΩΒ","chapter":"22","verse":"12","text":"Μὴ οὐχὶ ὁ τὰ ὑψηλὰ ναίων ἐφορᾷ; τοὺς δὲ ὕβρει φερομένους ἐταπείνωσε;"},{"book":"ΙΩΒ","chapter":"22","verse":"13","text":"Καὶ εἶπας, τί ἔγνω ὁ ἰσχυρός; ἢ κατὰ τοῦ γνόφου κρίνει;"},{"book":"ΙΩΒ","chapter":"22","verse":"14","text":"Νεφέλη ἀποκρυφὴ αὐτοῦ καὶ οὐχ ὁραθήσεται, καὶ γῦρον οὐρανοῦ διαπορεύεται."},{"book":"ΙΩΒ","chapter":"22","verse":"15","text":"Μὴ τρίβον αἰώνιον φυλάξεις, ἣν ἐπάτησαν ἄνδρες δίκαιοι,"},{"book":"ΙΩΒ","chapter":"22","verse":"16","text":"οἳ συνελήφθησαν ἄωροι; ποταμὸς ἐπιῤῥέων οἱ θεμέλιοι αὐτῶν,"},{"book":"ΙΩΒ","chapter":"22","verse":"17","text":"οἱ λέγοντες, Κύριος τί ποιήσει ἡμῖν; ἢ τί ἐπάξεται ἡμῖν ὁ παντοκράτωρ;"},{"book":"ΙΩΒ","chapter":"22","verse":"18","text":"Ὃς δὲ ἐνέπλησε τοὺς οἴκους αὐτῶν ἀγαθῶν, βουλὴ δὲ ἀσεβῶν πόῤῥω ἀπʼ αὐτοῦ."},{"book":"ΙΩΒ","chapter":"22","verse":"19","text":"Ἰδόντες δίκαιοι ἐγέλασαν, ἄμεμπτος δὲ ἐμυκτήρισεν."},{"book":"ΙΩΒ","chapter":"22","verse":"20","text":"Εἰ μὴ ἠφανίσθη ἡ ὑπόστασις αὐτῶν, καὶ τὸ κατάλειμμα αὐτῶν καταφάγεται πῦρ."},{"book":"ΙΩΒ","chapter":"22","verse":"21","text":"Γενοῦ δὴ σκληρὸς, ἐὰν ὑπομείνῃς, εἶτα ὁ καρπός σου ἔσται ἐν ἀγαθοῖς."},{"book":"ΙΩΒ","chapter":"22","verse":"22","text":"Ἔκλαβε δὲ ἐκ στόματος αὐτοῦ ἐξηγορίαν, καὶ ἀνάλαβε τὰ ῥήματα αὐτοῦ ἐν καρδίᾳ σου."},{"book":"ΙΩΒ","chapter":"22","verse":"23","text":"Ἐὰν δὲ ἐπιστραφῇς καὶ ταπεινώσῃς σεαυτὸν ἔναντι Κυρίου, πόῤῥω ἐποίησας ἀπὸ διαίτης σου ἄδικον."},{"book":"ΙΩΒ","chapter":"22","verse":"24","text":"Θήσῃ ἐπὶ χώματι ἐν πέτρᾳ, καὶ ὡς πέτρα χειμάῤῥου Σωφίρ."},{"book":"ΙΩΒ","chapter":"22","verse":"25","text":"Ἔσται οὖν σου ὁ παντοκράτωρ βοηθὸς ἀπὸ ἐχθρῶν, καθαρὸν δὲ ἀποδώσει σε ὥσπερ ἀργύριον πεπυρωμένον."},{"book":"ΙΩΒ","chapter":"22","verse":"26","text":"Εἶτα παῤῥησιασθήσῃ ἐναντίον Κυρίου ἀναβλέψας εἰς τὸν οὐρανὸν ἱλαρῶς."},{"book":"ΙΩΒ","chapter":"22","verse":"27","text":"Εὐξαμένου δέ σου πρὸς αὐτὸν εἰσακούσεταί σου· δώσει δέ σοι ἀποδοῦναι τὰς εὐχάς."},{"book":"ΙΩΒ","chapter":"22","verse":"28","text":"Ἀποκαταστήσει δέ σοι δίαιταν δικαιοσύνης, ἐπὶ δὲ ὁδοῖς σου ἔσται φέγγος·"},{"book":"ΙΩΒ","chapter":"22","verse":"29","text":"Ὅτι ἐταπείνωσας σεαυτὸν, καὶ ἐρεῖς, ὑπερηφανεύσατο, καὶ κύφοντα ὀφθαλμοῖς σώσει."},{"book":"ΙΩΒ","chapter":"22","verse":"30","text":"Ῥύσεται ἀθῶον, καὶ διασώθητι ἐν καθαραῖς χερσί σου."}]}