{"data":[{"book":"Imitendele","chapter":"13","verse":"1","text":"Wamwenga mwe difyo dya wahuwila wa Kilisito dya Antiokia, wandaga walotezi, watuhu nao wandaga wahinizi. Banaba na Simioni etangagwa Mtitu, hamwenga na Lukia kulawa Kilene na Sauli, na Manaeni alelagwa ni Helode."},{"book":"Imitendele","chapter":"13","verse":"2","text":"Umwo wandaga wakamvika Zumbe no kufunga, Muye ywa Mnungu awagambaga, “Nipaguileni hank'handa Banaba na Sauli, wadamanye ndima idya niwetangile.”"},{"book":"Imitendele","chapter":"13","verse":"3","text":"Wafungaga na kumlombeza Mnungu no kuwageleka mikono, no kuwatuma awo Banaba na Sauli waite Kipulo."},{"book":"Imitendele","chapter":"13","verse":"4","text":"Weze wegalwe ni Muye ywa Mnungu, Sauli na miyawe Banaba waitaga Seleukia watambaga mwe bahali kubula mwe visiwa va Kipulo."},{"book":"Imitendele","chapter":"13","verse":"5","text":"Weze wabule kudya Salami, wabilikizaga Mbuli ya Mnungu mwe zinyumba zo kuvikila za Kiyahudi. Wandaga hamwenga na Yohana mndima ywawe, akawambiza indima."},{"book":"Imitendele","chapter":"13","verse":"6","text":"Umwo wandaga wakajink'hanya kisiwa kuita Pafo, kudya waduganaga na mnt'hu yumwenga msai etangagwa Bali Yesu, Myahudi agambagwa kunda mlotezi."},{"book":"Imitendele","chapter":"13","verse":"7","text":"Andaga hamwenga na mbwiyaye ywo mkulu we kisiwa etangagwa Segio Paulo, andaga no udahi wo ukombaganyi. Uyo mkulu awetangaga Sauli na Banaba kwaviya aungaga ategeleze mbuli ya Mnungu."},{"book":"Imitendele","chapter":"13","verse":"8","text":"Mna msai yumwenga etangagwa Elima kwaviya idyo ni zina dyakwe mwe Kigiliki, awahigaga kwa kugeza kuvuza kunyuma uhuwila wo mkulu yudya."},{"book":"Imitendele","chapter":"13","verse":"9","text":"Sauli uyo Paulo umwo andaga amemile Muye ywa Mnungu amng'oelaga meso yudya msai"},{"book":"Imitendele","chapter":"13","verse":"10","text":"niyo amgamba, “Weye mwana wo Mwavu! Weye ywi mnk'hondo ywa kila kint'hu kikuzumilwa kunda chedi, kumema upapala wi hengi wiihile naho mazuwa yose wageza kuhitula sila zichumile za Zumbe kunda udant'hi!"},{"book":"Imitendele","chapter":"13","verse":"11","text":"Mkono wa Zumbe noukutoe ivi haluse, nounde nt'hunt'hu naho houone ung'azi wo umsi kwa lupisi.”"},{"book":"Imitendele","chapter":"13","verse":"12","text":"Yudya mkulu eze aone kiya kilaile, ahuwilaga, kwaviya eheelagwa kwa mahinizo ya Zumbe."},{"book":"Imitendele","chapter":"13","verse":"13","text":"Paulo na weyawe watambaga ne ngalawa kulawa Pafo no kubula Pega, mzi wa Pamfilia, kudya Yohana uyo Maliko awasaga woho no kuuya Yelusalemu."},{"book":"Imitendele","chapter":"13","verse":"14","text":"Wagendeelaga kulawa Pega no kubula Antiokia mo mzi wa Pisidia. Mwe dizuwa dyo kuhumula wengilaga mwe nyumba yo kuvikila ya Wayahudi niyo wekala hasi."},{"book":"Imitendele","chapter":"13","verse":"15","text":"Weze wajike kusoma mwe kitabu che miko ya Musa na mwa Mawandiko Yakukile ya walotezi, mkulu we nyumba ya kuvika Mnungu niyo awegaila ulosi akawagamba, “Wandugu zangu, chaunga mlonge na want'hu uneva mna ulosi wowose wa kuwagela moyo.”"},{"book":"Imitendele","chapter":"13","verse":"16","text":"Paulo akimaalaga, akawahunga no mkono niyo agamba,"},{"book":"Imitendele","chapter":"13","verse":"17","text":"Mnungu wa want'hu wa Wazilaeli, awasagulaga wakale wetu niyo awatenda want'hu kunda taifa kulu umwo wandaga wageni mwe si ya Misili, Mnungu awaguhaga kulawa Misili kwa udahi mkulu,"},{"book":"Imitendele","chapter":"13","verse":"18","text":"naho kwa myaka milongo mine, kafinyiliza mwa woho uko kwe dijangwa."},{"book":"Imitendele","chapter":"13","verse":"19","text":"Ayakomaga makabila mfungate, mwe isi ya Kanani no kuwenk'ha want'hu wakwe isi idya inde yawe."},{"book":"Imitendele","chapter":"13","verse":"20","text":"Yano yose yaguhaga myaka magana mane na milongo mishano."},{"book":"Imitendele","chapter":"13","verse":"21","text":"Naho weze walombeze kwinkwa Zumbe, Mnungu awegailaga Sauli, mwana Kishi, kabila dya Benjamini kunda seuta ywawe kwa myaka milongo mine."},{"book":"Imitendele","chapter":"13","verse":"22","text":"Eze ausigwe, Mnungu amwikaga Daudi kunda Zumbe ywawe, naivi nivo Mnungu alongaga mwa yehe kugamba, ‘Hiyo na kugamba Daudi mwana Yese ni mnt'hu mwa wadya huunga, ni mnt'hu akudamanya yose yadya huunga yehe adamanye.’"},{"book":"Imitendele","chapter":"13","verse":"23","text":"Andaga ni Yesu mwana Daudi atendigwe ni Mnungu kunda Mlokozi ywa Wazilaeli, enga viya amwink'hile ndagano."},{"book":"Imitendele","chapter":"13","verse":"24","text":"Umwo Yesu andaga akei kukonga indima yakwe, Yohana mbatizi awabilikizaga want'hu wose wa Izilaeli waleke wavu wawe no kubatizwa."},{"book":"Imitendele","chapter":"13","verse":"25","text":"Yohana eze ande abindiliza indima yo ubilikizi, niyo awagamba want'hu, ‘Mwagamba ni miye Mkombozi? Miye hiye yudya mkumgoja, mna tegelezeni! Eza kunyuma yangu, naho hiwagiliswe kuhambula vilatu vakwe kulawa mwe viga vakwe.’"},{"book":"Imitendele","chapter":"13","verse":"26","text":"“Wandugu zangu Wazilaeli, cheleko cha Ibulahimu, na want'hu watuhu wose aha wakumvika Mnungu, ulosi uno wo kukombolwa kigailwa suwe."},{"book":"Imitendele","chapter":"13","verse":"27","text":"Kwaviya want'hu wakwikala Yelusalemu ne vilongozi vawe, hawamanyaga kugamba yehe nie Mkombozi, hawakombaganyaga milosi ya walotezi wa Mnungu yaikilagwa lumwe kila zuwa dya kuhumula. Waitendaga milosi ya walotezi wa Mnungu kunda kindedi kwa kumsengela Yesu."},{"book":"Imitendele","chapter":"13","verse":"28","text":"Naho hamwenga na kugamba hawadahile kuwona vikuleka wamsengele kukomwa, wamlombezaga Pilato amsengele kumkoma."},{"book":"Imitendele","chapter":"13","verse":"29","text":"Naho weze wande wadamanya kila kiya kiwandikwe mwa maandiko Akukile kwa yehe, wamselezaga kulawa mwo msalaba niyo wamtambalika mwe kikuta."},{"book":"Imitendele","chapter":"13","verse":"30","text":"Mna Mnungu amwinulaga mo kubanika,"},{"book":"Imitendele","chapter":"13","verse":"31","text":"Naho kwa mazuwa mengi awalailaga wadya wose wagendaganya kulawa Galilaya kuita Yelusalemi. Haluse woho ni waona, kwa yehe mwa want'hu wa Yelusalemu."},{"book":"Imitendele","chapter":"13","verse":"32","text":"Nasuwe kiaha kuwegailani Mbuli Yedi. Kiya Mnungu awenk'haga ndagano wakale wetu"},{"book":"Imitendele","chapter":"13","verse":"33","text":"nicho akudamanya kwetu, suwe ivyezukulu vawe, kwa kumwinula Yesu mwo kubanika enga viya viwandikwe mwe Zabuli ya kaidi kugamba,"},{"book":"Imitendele","chapter":"13","verse":"34","text":"Na ivi nivo alongaga Mnungu yo kuuyuka kwa Yesu, haaole mwe kikuta,"},{"book":"Imitendele","chapter":"13","verse":"35","text":"Naho alonga mo Mawandiko Akukile mtuhu kugamba,"},{"book":"Imitendele","chapter":"13","verse":"36","text":"Mna hiyo Daudi abindaga ndima ya Mnungu, niyo eze abanike wanawe niyo wammosa msanga mwe kikuta, niyo mwili wakwe waola Umwo mwe kikuta."},{"book":"Imitendele","chapter":"13","verse":"37","text":"Mna hivo ivo vilaile kwa yudya auyulwe ni Mnungu mo kubanika."},{"book":"Imitendele","chapter":"13","verse":"38","text":"Wandugu zangu Wazilaeli chaunga mmanye kugamba, kwa sila ya Yesu mwabilikizilwa imbuli yo kuusilwa wavu,"},{"book":"Imitendele","chapter":"13","verse":"39","text":"na kugamba kila yumwenga akuunga amhuwile Yesu naande mlekelwa ko wavu udya miko ya Musa heikudaha kuwakombolani."},{"book":"Imitendele","chapter":"13","verse":"40","text":"Mkaulisise, sema yadya yalongigwe na walotezi wa Mnungu yanase yawalaileni nyuwe, kugamba,"},{"book":"Imitendele","chapter":"13","verse":"41","text":"‘Nyuwe wabezi! Ehelweni naho mfe!"},{"book":"Imitendele","chapter":"13","verse":"42","text":"Umwo Paulo na Banaba wandaga wakahalawa he nyumba yo kuvikila, want'hu wawalalikaga, weze naho kwe dizuwa dituhu dya kuhumula vileke weze wawongezele kuwagambila zimbuli izi."},{"book":"Imitendele","chapter":"13","verse":"43","text":"Want'hu weze wahalawe ho mdugano, Paulo na Banaba watimilagwa ni Wayahudi wabindile ingi hamwenga na want'hu watuhu watendigwe kunda Wayahudi, Yesu wawagelaga moyo wadya wegala ulosi kugamba wekale mwo uwedi wa Mnungu."},{"book":"Imitendele","chapter":"13","verse":"44","text":"Zuwa dyo kuhumula ditimile, awengi mo mzi, wezaga kwiva mbuli ya Zumbe."},{"book":"Imitendele","chapter":"13","verse":"45","text":"Wayahudi weze waone idifyo dya want'hu wengilagwa ni finju, niyo wawafingiza want'hu mwa mahinizo ya Paulo no kumhomola."},{"book":"Imitendele","chapter":"13","verse":"46","text":"Paulo na Banaba wagendeelaga kulonga kwa weduvi mkulu wakagamba, “Neviungwa Mbuli ya Mnungu inde kubilikizwa kwenyu aho nk'hongo, mna Kwaviya mlemela, naho hamkukewaza nyuwe wenye kwo ugima wa ulo na ulo, nekimilekeni niyo chaita kwa want'hu hi Wayahudi."},{"book":"Imitendele","chapter":"13","verse":"47","text":"Kwaviya ivi nivo akisigiile Zumbe,"},{"book":"Imitendele","chapter":"13","verse":"48","text":"Want'hu hi Wayahudi weze weve ivo, niyo wengilwa ni kinyemi no kugamba Ulosi wa Mnungu ni mtogolwa, na wadya wose wasagulwe kwingila kwo ugima wa ulo na ulo wandaga wakuhuwila Mnungu."},{"book":"Imitendele","chapter":"13","verse":"49","text":"Ulosi wa Zumbe wenelaga kila hant'hu mwe isi idya."},{"book":"Imitendele","chapter":"13","verse":"50","text":"Vilongozi Wayahudi wawasongelezaga vilongozi we isi na wavele hi Wayahudi wandaga want'hu wakulu wandaga wakamvika Mnungu, niyo wakonga kuwasulumiza Paulo na Banaba no kuwagulusa kulawa mwe isi yawe."},{"book":"Imitendele","chapter":"13","verse":"51","text":"Paulo na Banaba wakung'unt'haga int'hifu ye sanga yandaga mwe viga vawe enga kilagiso cha kuwakanya want'hu wo mzi uwo, niyo wahalawa kuita Ikonia."},{"book":"Imitendele","chapter":"13","verse":"52","text":"Wanamp'hina wa Kilisito wa Antiokia wandaga na kinyemi kikulu, no kumemwa ni Muye ywa Mnungu."}]}