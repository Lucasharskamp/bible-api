{"data":[{"book":"Asomafoɔ","chapter":"22","verse":"1","text":"“Anuanom ne agyanom, montie mʼanoyie yi.”"},{"book":"Asomafoɔ","chapter":"22","verse":"2","text":"Wɔtee sɛ ɔka Arameike no, wɔyɛɛ komm koraa."},{"book":"Asomafoɔ","chapter":"22","verse":"3","text":"“Meyɛ Yudani a wɔwoo me wɔ Tarso a ɛwɔ Kilikia. Wɔtetee me wɔ Yerusalem wɔ Gamaliel nan ase. Mesuaa sɛdeɛ wɔdi Yudafoɔ mmara ne wɔn amanneɛ so pɛpɛɛpɛ. Mebɔɔ mmɔden sɛ biribiara a meyɛ no, mede bɛhyɛ Onyankopɔn animuonyam sɛdeɛ mo nyinaa nso reyɛ ɛnnɛ yi."},{"book":"Asomafoɔ","chapter":"22","verse":"4","text":"Metaa nnipa a wɔka ekuo a wɔfrɛ no Ɛkwan no ho no nyinaa ma wɔkunkumm wɔn. Mekyeree mmaa ne mmarima de wɔn guu afiase."},{"book":"Asomafoɔ","chapter":"22","verse":"5","text":"Ɔsɔfopanin ne agyinatufoɔ no nyinaa di me adanseɛ sɛ, asɛm a mereka yi yɛ nokorɛ. Wɔn nkyɛn mpo na megyee tumi nwoma sɛ mede rekɔma anuanom Yudafoɔ a wɔwɔ Damasko no. Saa nwoma no na anka mɛgyina so makyekyere nnipa a wɔdi Awurade asɛm so no agu wɔn nkɔnsɔnkɔnsɔn, de wɔn aba Yerusalem na wɔatwe wɔn aso."},{"book":"Asomafoɔ","chapter":"22","verse":"6","text":"“Owigyinaeɛ a mereyɛ maduru Damasko no, prɛko pɛ, hann bi twa faa me ho."},{"book":"Asomafoɔ","chapter":"22","verse":"7","text":"Metwa hwee fam, na metee nne bi a ɛrebisa me sɛ, ‘Saulo! Saulo! Adɛn enti na wotaa me?’"},{"book":"Asomafoɔ","chapter":"22","verse":"8","text":"“Mebisaa sɛ, ‘Ɛyɛ wo hwan, Awurade?’"},{"book":"Asomafoɔ","chapter":"22","verse":"9","text":"Nnipa a na wɔne me nam no hunuu hann no de, nanso wɔante nne a ɛkasa kyerɛɛ me no."},{"book":"Asomafoɔ","chapter":"22","verse":"10","text":"“Mebisaa sɛ, ‘Ɛdeɛn na menyɛ, Awurade?’"},{"book":"Asomafoɔ","chapter":"22","verse":"11","text":"Hann no hyerɛn ano den maa mʼani firaeɛ enti nnipa a na me ne wɔn rekɔ no sosɔɔ me nsa de me kɔɔ Damasko."},{"book":"Asomafoɔ","chapter":"22","verse":"12","text":"“Na Onipa bi a wɔfrɛ no Anania a ɔdi Mose mmara so a na Yudafoɔ nyinaa di no ni no te Damasko hɔ."},{"book":"Asomafoɔ","chapter":"22","verse":"13","text":"Ɔbaa me nkyɛn bɛkaa sɛ, ‘Onua Saulo, hunu adeɛ bio!’"},{"book":"Asomafoɔ","chapter":"22","verse":"14","text":"“Ɔka kyerɛɛ me sɛ, ‘Yɛn nananom Onyankopɔn ayi wo sɛdeɛ ɛbɛyɛ a wobɛyɛ nʼapɛdeɛ na woahunu ɔteneneeni no, na wobɛte nʼankasa ne nne sɛ ɛkasa kyerɛ wo."},{"book":"Asomafoɔ","chapter":"22","verse":"15","text":"Wobɛdi adanseɛ afa biribiara a woahunu na woate wɔ Awurade ho no akyerɛ nnipa nyinaa."},{"book":"Asomafoɔ","chapter":"22","verse":"16","text":"Afei, ɛdeɛn na woretwɛn bio? Sɔre na ma wɔmmɔ wo asu nhohoro wo bɔne wɔ Yesu din mu.’"},{"book":"Asomafoɔ","chapter":"22","verse":"17","text":"“Mesane mekɔɔ Yerusalem na merebɔ mpaeɛ wɔ asɔredan mu no,"},{"book":"Asomafoɔ","chapter":"22","verse":"18","text":"mehunuu Awurade wɔ anisoadehunu mu na ɔka kyerɛɛ me sɛ, ‘Yɛ ntɛm firi Yerusalem ha, ɛfiri sɛ, nnipa a wɔwɔ ha no rentie adanseɛ a wodi fa me ho no.’"},{"book":"Asomafoɔ","chapter":"22","verse":"19","text":"“Mekaa sɛ, ‘Awurade, wɔn nyinaa nim pefee sɛ mekɔɔ hyiadan mu kɔkyekyeree asuafoɔ, boroo wɔn."},{"book":"Asomafoɔ","chapter":"22","verse":"20","text":"Saa ara nso na ɛberɛ a wɔkumm wo danseni Stefano no, na mewɔ hɔ bi. Mepenee ne kum no so, hwɛɛ awudifoɔ no ntoma so.’"},{"book":"Asomafoɔ","chapter":"22","verse":"21","text":"“Awurade ka kyerɛɛ me sɛ, ‘Sɔre na kɔ, ɛfiri sɛ, mɛsoma wo akɔ akyirikyiri, amanamanmufoɔ nkyɛn!’ ”"},{"book":"Asomafoɔ","chapter":"22","verse":"22","text":"Ɛberɛ a Paulo kaa sɛ wɔasoma no amanamanmufoɔ nkyɛn pɛ, ɛdɔm no hyɛɛ aseɛ teateaam denden sɛ, “Monkum no! Ɔmfata sɛ ɔtena ewiase!”"},{"book":"Asomafoɔ","chapter":"22","verse":"23","text":"Nnipa no kɔɔ so teateaam, hugyaa wɔn ntoma, saa mfuturo, to petee ewiem."},{"book":"Asomafoɔ","chapter":"22","verse":"24","text":"Roma safohene no hyɛɛ sɛ wɔmfa Paulo nkɔ aban mu, nkɔbɔ no mmaa sɛdeɛ ɛbɛyɛ a ɔbɛka deɛ enti a nnipa no nyinaa mpɛ sɛ wɔtie nʼasɛm no."},{"book":"Asomafoɔ","chapter":"22","verse":"25","text":"Ɛberɛ a wɔkyekyeree no wieeɛ a wɔrebɛbɔ no mmaa no, Paulo bisaa ɔsraani panin a na ɔgyina hɔ no sɛ, “Mowɔ ho ɛkwan sɛ mobɔ Romani a wɔnnii nʼasɛm mmuu no fɔ no mmaa anaa?”"},{"book":"Asomafoɔ","chapter":"22","verse":"26","text":"Ɛberɛ a ɔsraani panin no tee saa asɛm yi no, ɔkɔɔ ɔsafohene no nkyɛn kɔbisaa no sɛ, “Ɛdeɛn na wopɛ sɛ woyɛ yi? Onipa no yɛ Romani!”"},{"book":"Asomafoɔ","chapter":"22","verse":"27","text":"Afei, ɔsafohene no kɔɔ Paulo nkyɛn kɔbisaa no sɛ, “Woyɛ Romani anaa?”"},{"book":"Asomafoɔ","chapter":"22","verse":"28","text":"Ɔsafohene no kaa sɛ, “Metuaa sika bebree na mede tɔɔ me Roma manbayɛ.”"},{"book":"Asomafoɔ","chapter":"22","verse":"29","text":"Ntɛm ara, nnipa a na wɔrebɛbisa Paulo nsɛm no twee wɔn ho firii ne nkyɛn. Ɔsafohene no tee sɛ Paulo yɛ Romani no, ɔsuroeɛ sɛ wama wɔagu Paulo nkɔnsɔnkɔnsɔn."},{"book":"Asomafoɔ","chapter":"22","verse":"30","text":"Esiane sɛ na ɔsafohene no pɛ sɛ ɔhunu deɛ enti a Yudafoɔ no asɔre atia Paulo no enti, adeɛ kyeeɛ no, ɔhyɛ maa wɔyii Paulo firii nkɔnsɔnkɔnsɔn mu. Ɔmaa asɔfoɔ mpanin ne agyinatufoɔ no nyinaa hyiaeɛ. Afei, ɔde Paulo kɔeɛ sɛ wɔnhwehwɛ nʼasɛm no mu."}]}