{"data":[{"book":"కీర్తన","chapter":"26","verse":"1","text":"యెహోవా, నేను నిజాయితీగా నడుచుకున్నాను. నాకు న్యాయం తీర్చు. ఊగిసలాడకుండా యెహోవాలో నా నమ్మకం ఉంచాను."},{"book":"కీర్తన","chapter":"26","verse":"2","text":"యెహోవా, నన్ను పరిశీలించు. నన్ను పరీక్షించు. నా అంతరంగంలో, నా హృదయంలో ఉన్న స్వచ్ఛతను పరీక్షించు."},{"book":"కీర్తన","chapter":"26","verse":"3","text":"నీ నిబంధన నమ్మకత్వం నా కళ్ళెదుట ఉంది. నీ సత్యంలో నేను నడుచుకుంటున్నాను."},{"book":"కీర్తన","chapter":"26","verse":"4","text":"మోసగాళ్లతో నేను సాంగత్యం చెయ్యను. నిజాయితీ లేని వాళ్ళతో నేను కలిసి ఉండను."},{"book":"కీర్తన","chapter":"26","verse":"5","text":"దుష్టుల గుంపు నాకు అసహ్యం, దుర్మార్గులతో నేను సహవాసం చెయ్యను."},{"book":"కీర్తన","chapter":"26","verse":"6","text":"నేను నిర్దోషిగా నా చేతులు కడుక్కుంటాను. యెహోవా, నేను నీ బలిపీఠం వైపు తిరుగుతాను."},{"book":"కీర్తన","chapter":"26","verse":"7","text":"అక్కడ కృతజ్ఞతాస్తుతులు చెల్లిస్తాను. నీ ఆశ్చర్యకార్యాలు వివరిస్తాను."},{"book":"కీర్తన","chapter":"26","verse":"8","text":"నీ మహిమ నిలిచే స్థలం, యెహోవా, నువ్వు నివాసం ఉంటున్న నీ ఇల్లు నాకెంతో ఇష్టం."},{"book":"కీర్తన","chapter":"26","verse":"9","text":"పాపులతో పాటు నా ప్రాణం, క్రూరులతో పాటు నా జీవం ఊడ్చి వేయకు."},{"book":"కీర్తన","chapter":"26","verse":"10","text":"వాళ్ళ చేతుల్లో ఒక కుట్ర ఉంది. వాళ్ళ కుడిచెయ్యి లంచాలతో నిండి ఉంది."},{"book":"కీర్తన","chapter":"26","verse":"11","text":"కాని నా వరకైతే నేను నిజాయితీగా నడుచుకుంటాను. నన్ను విమోచించి నన్ను కరుణించు."},{"book":"కీర్తన","chapter":"26","verse":"12","text":"చదునైన చోట నా పాదం నిలిపాను. సభలలో నేను యెహోవాను స్తుతిస్తాను."}]}