{"data":[{"book":"Deuteronomy","chapter":"2","verse":"1","text":"gidaadou gaa huli, gaa hula gi lodo di anggowaa i hongo di ala e hana gi di Malua o Aqaba, be di helekai Dimaadua ne hai, nogo heehee di madagoaa waalooloo i lodo tenua gonduu o Edom.2.1 Numbers 21.4"},{"book":"Deuteronomy","chapter":"2","verse":"2","text":"“Gei Dimaadua gu hagi mai gi di au"},{"book":"Deuteronomy","chapter":"2","verse":"3","text":"bolo gidaadou gu waalooloo hogi tadau heehee i lodo nia gonduu aalaa, malaa gidaadou belee hai loo gii hula gi baahi ngeia."},{"book":"Deuteronomy","chapter":"2","verse":"4","text":"Mee ne helekai mai bolo gi hagi adu ina gi goodou nnelekai aanei, ‘Goodou bolo gaa hula laa lodo tenua gonduu o Edom, di gowaa ni godou dangada ala e mogowaa, ala go di hagadili o Esau. Digaula ga mmaadagu i goodou,2.4 Genesis 36.8"},{"book":"Deuteronomy","chapter":"2","verse":"5","text":"gei goodou hudee daamada ina di godou dauwa gi digaula, idimaa Au hagalee gowadu gi goodou dahi piidi o nadau gowaa. Au guu wanga tenua go Edom gi di hagadili o Esau."},{"book":"Deuteronomy","chapter":"2","verse":"6","text":"Goodou e mee di hui godou meegai mono wai gi digaula.’"},{"book":"Deuteronomy","chapter":"2","verse":"7","text":"“Gi langahia di hai Dimaadua di godou God, dela ne hagahumalia goodou, i godou mee huogodoo ala ne hai. Mee nogo madamada humalia i goodou, i godou heehee i lodo di anggowaa damana deenei. Mee nogo i godou baahi i nia ngadau e madahaa aanei, gei goodou gu humalia adu gi goodou i nia mee huogodoo."},{"book":"Deuteronomy","chapter":"2","verse":"8","text":"“Malaa, gidaadou ga lloo adu hua i golo, ga diiagi di ala dela e hana gi nia waahale o Elath mo Ezion Geber, gaa hula gi di Tai Mmade, ga malui adu gi dua ngeia hagahuudonu gi Moab."},{"book":"Deuteronomy","chapter":"2","verse":"9","text":"Dimaadua ga helekai mai: Hudee hai mee huaidu gi digau Moab, dela go di hagadili o Lot, be e daamada di godou dauwa gi digaula. Au guu wanga di waahale Ar gi digaula, gei Au hagalee gowadu gi goodou tei gowaa i nadau gowaa.”"},{"book":"Deuteronomy","chapter":"2","verse":"10","text":"(Nnagadilinga daangada maaloo ge llauehe e hagaingoo bolo digau Emim nogo noho i Ar. Digaula digau lloowehaa be digau Anakim, nnuai hagadilinga daangada llauehaa labelaa."},{"book":"Deuteronomy","chapter":"2","verse":"11","text":"Digaula e hagaingoo labelaa bolo digau Rephaim, gadoo be digau Anakim; gei digau Moab e hagaingoo digaula bolo digau Emim."},{"book":"Deuteronomy","chapter":"2","verse":"12","text":"I mua gei digau Horite nogo noho i Edom, gei di hagadili o Esau ne hagabagi digaula gi daha, gaa oho tenua digaula, gei digaula gaa noho i golo, e hai gadoo be digau Israel nomuli, ala ne hagabagi nadau hagadaumee gi daha mo tenua dela ne wanga go Dimaadua gi ginaadou.)"},{"book":"Deuteronomy","chapter":"2","verse":"13","text":"“Malaa, gimaadou ga lloo adu laa lodo di Monowai Zered, be di hai Dimaadua ne hagi mai gi gimaadou."},{"book":"Deuteronomy","chapter":"2","verse":"14","text":"Di madagoaa deenei, la nia ngadau e motolu maa walu i muli madau hagatanga i Kadesh Barnea. Nia daane hai heebagi huogodoo o di madawaawa deelaa la guu mmade, be telekai Dimaadua ne hagamodu bolo digaula e mmade.2.14 Numbers 14.28-35"},{"book":"Deuteronomy","chapter":"2","verse":"15","text":"Dimaadua nogo hai baahi hua igolo gi digaula, gaa tugi loo gi dono madagoaa dela ne daaligi digaula hagatau gu hagalee."},{"book":"Deuteronomy","chapter":"2","verse":"16","text":"“I muli hua digaula ne mmade huogodoo,"},{"book":"Deuteronomy","chapter":"2","verse":"17","text":"Dimaadua ga helekai mai gi gimaadou,"},{"book":"Deuteronomy","chapter":"2","verse":"18","text":"‘Dangi nei goodou gaa hula laa lodo tenua o Moab, i di ala o Ar."},{"book":"Deuteronomy","chapter":"2","verse":"19","text":"Gei goodou la ga hoohoo gi di gowaa digau Ammon, dela go di hagadili o Lot. Hudee hai mee huaidu gi digaula, be e daamada di godou dauwa gi digaula, idimaa, Au hagalee gowadu gi goodou tei gowaa i nia gowaa ala ne wanga ko Au gi digaula.’”"},{"book":"Deuteronomy","chapter":"2","verse":"20","text":"(Di gowaa deenei la dono ingoo labelaa bolo di gowaa ni digau Rhephaim, di hagaingoo ni nia daangada ala nogo noho i golo matagidagi. Digau Ammon e hagaingoo digaula bolo digau Zamzummin."},{"book":"Deuteronomy","chapter":"2","verse":"21","text":"Digaula e lloowehaa be digau Anakim. Digaula e dogologowaahee ge maaloo. Malaa, Dimaadua gu daaligi digaula gii mee ai di kae di gowaa digaula go digau Ammon e noho ai."},{"book":"Deuteronomy","chapter":"2","verse":"22","text":"Dimaadua guu hai labelaa dana hai deenei gi digau Edom, go di hagadili o Esau, ala nogo noho i tenua gonduu o Edom. Dimaadua gu daaligi digau Horite, bolo gii mee di kae di gowaa digaula go digau Edom e noho ai, digaula hogi e noho hua igolo dolomeenei."},{"book":"Deuteronomy","chapter":"2","verse":"23","text":"Nia gowaa ala i taalinga Tai Mediterranean la guu noho ai nia daangada mai tenua go Crete. Digaula gu daaligi digau Avvim, go digau nogo noho i golo matagidagi, gaa kae nia gowaa digaula huogodoo ala adu gi bahi i ngaaga gaa tugi loo i di waahale go Gaza.)"},{"book":"Deuteronomy","chapter":"2","verse":"24","text":"“I muli di madau diiagi gi muli tenua o Moab, gei Dimaadua ga helekai mai gi gimaadou, ‘Dolomeenei goodou daamada hula laa lodo di Monowai Arnon. Au e dugu Sihon, di king digau Amor o Heshbon, gi lala godou mogobuna, mo ana gowaa, gi heebagi gi mee, ge gi daamada gii noho i lodo dana gowaa."},{"book":"Deuteronomy","chapter":"2","verse":"25","text":"Daamada dangi nei, gei Au gaa hai nia daangada huogodoo gi mmaadagu i goodou. Digau huogodoo ga mmaadagu, ga bolebole i di nadau hagalongo gi godou ingoo ma ga hagawaalanga.’"},{"book":"Deuteronomy","chapter":"2","verse":"26","text":"“Gei au ga hagau agu gau kae hegau mai di anggowaa o Kedemoth, gi di king o Heshbon go Sihon, mo nadau helekai humalia e hagamodongoohia di aumaalia i madau mehanga e hai boloo,"},{"book":"Deuteronomy","chapter":"2","verse":"27","text":"‘Heia gimaadou gii mee di hula laa lodo do henua. Gimaadou gaa hula hagahuudonu hagalee hula laa daha mo di ala."},{"book":"Deuteronomy","chapter":"2","verse":"28","text":"Gimaadou gaa hui madau meegai ala e gai mo madau wai ala e inu. Di madau hiihai la deelaa hua belee hula laa lodo do henua,"},{"book":"Deuteronomy","chapter":"2","verse":"29","text":"gaa dae loo gi di madau hula laa lodo di Monowai Jordan, gi lodo di gowaa Dimaadua go di madau God dela e gaamai gi gimaadou. Di hagadili o Esau ala e noho i Edom, mo digau Moab ala e noho i Ar, guu hai gimaadou gii mee di hula laa lodo nadau gowaa.’"},{"book":"Deuteronomy","chapter":"2","verse":"30","text":"“Gei di King Sihon digi dumaalia mai gi gimaadou gii hula laa lodo dono henua. Dimaadua di godou God guu hai a mee gi manawa hamaaloo mo di hai baahi, bolo gii mee gidaadou di hagamagedaa a mee, gaa kae dana gowaa dela e noho iei gidaadou hua igolo."},{"book":"Deuteronomy","chapter":"2","verse":"31","text":"“Gei Dimaadua ga helekai mai, ‘Mmada, Au guu hai di King Sihon mo dono henua gi paagege i godou mua. Kaina tenua o maa, noho i golo.’"},{"book":"Deuteronomy","chapter":"2","verse":"32","text":"Sihon gu hanimoi mo ana daane huogodoo belee heebagi mai gi gimaadou hoohoo gi di waahale Jahaz,"},{"book":"Deuteronomy","chapter":"2","verse":"33","text":"gei Dimaadua go di madau God gu dugu mai a mee gi lala madau mogobuna, gei gimaadou gu daaligi a mee gii made, mo ana dama daane, mo ana daane huogodoo."},{"book":"Deuteronomy","chapter":"2","verse":"34","text":"Di madagoaa hua deelaa, gimaadou guu kumi, ge gu oho nia waahale huogodoo, guu hai digaula gii mmade hagatau, nia daane, nia ahina mono dama. Gimaadou digi dugu madau daangada hagamouli."},{"book":"Deuteronomy","chapter":"2","verse":"35","text":"Gimaadou guu kae nia manu digaula, guu kae nia mee digaula hagahuaidu."},{"book":"Deuteronomy","chapter":"2","verse":"36","text":"Dimaadua go di madau God guu hai gimaadou gii mee di kumi nia waahale huogodoo mai Aroer i taalinga di gowaa mehanga gonduu o Arnon, mo di waahale i tungaalodo di gowaa baba deelaa, gaa hana gaa tugi loo i Gilead. Deai di waahale ono abaaba i golo bolo e haingadaa mai gi gimaadou ai."},{"book":"Deuteronomy","chapter":"2","verse":"37","text":"Gei gimaadou digi hula gi hoohoo gi di gowaa digau Ammon, be e hula gi taalinga di Monowai Jabbok, be gi nia waahale nia henua gonduu, be gi nia madagowaa ala digi hagababa mai go Dimaadua go di madau God bolo gii hula ginai."}]}