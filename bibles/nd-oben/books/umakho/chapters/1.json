{"data":[{"book":"UMakho","chapter":"1","verse":"1","text":"Ukuqala kwevangeli ngoJesu Khristu, indodana kaNkulunkulu."},{"book":"UMakho","chapter":"1","verse":"2","text":"Kulotshiwe kumphrofethi u-Isaya ukuthi:"},{"book":"UMakho","chapter":"1","verse":"3","text":"“ilizwi lalowo omemezayo enkangala,"},{"book":"UMakho","chapter":"1","verse":"4","text":"Kwasekufika uJohane Umbhaphathizi, etshumayela emangweni wasenkangala ubhaphathizo lokuphenduka ukuze kuthethelelwe izono."},{"book":"UMakho","chapter":"1","verse":"5","text":"Umango wonke waseJudiya kanye labantu bonke baseJerusalema baphuma baya kuye. Bevuma izono zabo, babhaphathizwa nguye eMfuleni uJodani."},{"book":"UMakho","chapter":"1","verse":"6","text":"UJohane wayevunula izigqoko ezazenziwe ngoboya bekamela, elebhanti lesikhumba okhalweni lwakhe, esidla intethe loluju lwezinyosi zeganga."},{"book":"UMakho","chapter":"1","verse":"7","text":"Intshumayelo yakhe yayisithi: “Ngemva kwami kuzafika omunye ozaba lamandla kulami, imichilo yamanyathela akhe akungilingananga ukuthi ngikhothame ngiyithukulule."},{"book":"UMakho","chapter":"1","verse":"8","text":"Mina ngilibhaphathiza ngamanzi, kodwa yena uzalibhaphathiza ngoMoya oNgcwele.”"},{"book":"UMakho","chapter":"1","verse":"9","text":"Ngalesosikhathi uJesu weza evela eNazaretha eseGalile wabhaphathizwa nguJohane kuJodani."},{"book":"UMakho","chapter":"1","verse":"10","text":"UJesu ephuma emanzini wabona izulu livuleka uMoya usehlela phezu kwakhe unjengejuba."},{"book":"UMakho","chapter":"1","verse":"11","text":"Kwafika ilizwi livela ezulwini lathi: “Wena uyiNdodana yami engiyithandayo; ngiyathokoza kakhulu ngawe.”"},{"book":"UMakho","chapter":"1","verse":"12","text":"Masinyane uMoya wamthumela enkangala,"},{"book":"UMakho","chapter":"1","verse":"13","text":"wahlala khona enkangala insuku ezingamatshumi amane elingwa nguSathane. Wayehlala lezinyamazana zeganga, izingilosi zazomnakekela."},{"book":"UMakho","chapter":"1","verse":"14","text":"UJohane esevalelwe entolongweni, uJesu waya eGalile ememezela izindaba ezinhle zikaNkulunkulu."},{"book":"UMakho","chapter":"1","verse":"15","text":"Wathi, “Isikhathi sesifikile. Umbuso kaNkulunkulu ususeduze. Phendukani likholwe izindaba ezinhle!”"},{"book":"UMakho","chapter":"1","verse":"16","text":"Kwathi uJesu ehambahamba okhunjini loLwandle lwaseGalile wabona uSimoni lomfowabo u-Andreya bephosa umambule olwandle ngoba babengabagoli benhlanzi."},{"book":"UMakho","chapter":"1","verse":"17","text":"Wathi kubo, “Wozani lingilandele, ngizalenza abagoli babantu.”"},{"book":"UMakho","chapter":"1","verse":"18","text":"Bahle batshiya omambule babo bamlandela."},{"book":"UMakho","chapter":"1","verse":"19","text":"Wathi esehambile elinye ibanga wabona uJakhobe indodana kaZebhediya elomfowabo uJohane besesikepeni, belungisa omambule babo."},{"book":"UMakho","chapter":"1","verse":"20","text":"Wahle wababiza, batshiya uyise uZebhediya esikepeni kanye lezisebenzi bamlandela."},{"book":"UMakho","chapter":"1","verse":"21","text":"Baya eKhaphenawume, kwathi iSabatha selifikile, uJesu waya esinagogeni waqalisa ukufundisa."},{"book":"UMakho","chapter":"1","verse":"22","text":"Abantu bamangaliswa yikufundisa kwakhe ngoba wayefundisa njengomuntu olamandla, hatshi njengabafundisi bomthetho."},{"book":"UMakho","chapter":"1","verse":"23","text":"Khonokho nje indoda eyayisesinagogeni labo eyayiphethwe ngumoya omubi yamemeza yathi,"},{"book":"UMakho","chapter":"1","verse":"24","text":"“Ufunani kithi, Jesu waseNazaretha? Ulande ukuza sibhubhisa na? Ngiyakwazi ukuthi ungubani, ungoNgcwele kaNkulunkulu!”"},{"book":"UMakho","chapter":"1","verse":"25","text":"UJesu wakhwaza wathi kuye “Thula! Phuma kuye!”"},{"book":"UMakho","chapter":"1","verse":"26","text":"Umoya omubi wayidlukuza ngamandla indoda waphuma kuyo uklabalala."},{"book":"UMakho","chapter":"1","verse":"27","text":"Abantu bamangala baze babuzana bathi, “Kuyini lokhu? Yikufundisa okutsha njalo okulamandla! Ngoba ulaya imimoya emibi imlalele.”"},{"book":"UMakho","chapter":"1","verse":"28","text":"Izindaba ngaye zamemetheka ngokuphangisa kuwo wonke umango waseGalile."},{"book":"UMakho","chapter":"1","verse":"29","text":"Bonela ukusuka esinagogeni bahamba loJakhobe loJohane baya emzini kaSimoni lo-Andreya."},{"book":"UMakho","chapter":"1","verse":"30","text":"Uninazala kaSimoni wayelele phansi ephethwe ngumkhuhlane, basebetshela uJesu ngaye."},{"book":"UMakho","chapter":"1","verse":"31","text":"Ngakho wasesiya kuye, wambamba isandla wasemvusa. Umkhuhlane waphuma kuye, wahle waqalisa ukubaphakela."},{"book":"UMakho","chapter":"1","verse":"32","text":"Ngaleyontambama ilanga selitshonile abantu baletha kuJesu bonke abagulayo labaphethwe ngamadimoni."},{"book":"UMakho","chapter":"1","verse":"33","text":"Idolobho lonke lagcwala emnyango,"},{"book":"UMakho","chapter":"1","verse":"34","text":"uJesu wasilisa abanengi ababelezifo ezehlukeneyo. Njalo wakhupha amadimoni amanengi, kodwa kaze awavumela amadimoni ukuthi akhulume ngoba ayemazi ukuthi ungubani."},{"book":"UMakho","chapter":"1","verse":"35","text":"Ekuseni kakhulu, kusesempondozankomo, uJesu wavuka, waphuma endlini waya endaweni esekusithekeni, lapho akhuleka khona."},{"book":"UMakho","chapter":"1","verse":"36","text":"USimoni labakhula bakhe bahamba ukuyamdinga,"},{"book":"UMakho","chapter":"1","verse":"37","text":"sebembonile, bathi, “Abantu bonke bayakudinga!”"},{"book":"UMakho","chapter":"1","verse":"38","text":"UJesu waphendula wathi, “Kasiyeni kwenye indawo, emizini eseduze ukuze ngiyetshumayela lakhona. Yikho engakulandayo.”"},{"book":"UMakho","chapter":"1","verse":"39","text":"Kanjalo walibhoda lonke elaseGalile etshumayela emasinagogweni abo njalo ekhupha amadimoni."},{"book":"UMakho","chapter":"1","verse":"40","text":"Kweza kuye indoda eyayilobulephero yamncenga iguqe phansi ngamadolo yathi, “Nxa uthanda ungangihlambulula.”"},{"book":"UMakho","chapter":"1","verse":"41","text":"UJesu eyizwela isihawu welula isandla sakhe wayibamba indoda. Wathi, “Ngiyathanda. Hlanzeka!”"},{"book":"UMakho","chapter":"1","verse":"42","text":"Masinyane ubulephero baphela, wahlambuluka."},{"book":"UMakho","chapter":"1","verse":"43","text":"UJesu wahle wathi kahambe, wamqonqosela wathi,"},{"book":"UMakho","chapter":"1","verse":"44","text":"“Zwana, ungatsheli muntu ngalokhu. Kodwa hamba uyeziveza kumphristi ubusunikela umhlatshelo wokuhlanjululwa kwakho owamiswa nguMosi ukuze kube yibufakazi kubo.”"},{"book":"UMakho","chapter":"1","verse":"45","text":"Kodwa wasuka wahle wavula isifuba sakhe wayisakaza indaba. Ngenxa yalokho uJesu wayengabe esangena obala edolobheni, kodwa wasehlala ngaphandle endaweni eziyinkangala. Loba kunjalo abantu babelokhu bethululeka besiza kuye beqhamuka inxa zonke."}]}