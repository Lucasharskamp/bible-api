{"data":[{"book":"Chivumbulutso","chapter":"15","verse":"1","text":"Kumwamba ndinaona chizindikiro china chachikulu ndi chodabwitsa: angelo asanu ndi awiri ali ndi miliri isanu ndi iwiri yomaliza chifukwa Mulungu anakwiya kotheratu."},{"book":"Chivumbulutso","chapter":"15","verse":"2","text":"Ndipo ndinaona chimene chinaoneka ngati nyanja yonyezimira yosakaniza ndi moto, ndipo pambali pa nyanjayo panayima amene anagonjetsa chirombo chija ndi fano lake, ndi nambala yotanthauza dzina lake. Anthuwo ananyamula azeze amene Mulungu anawapatsa."},{"book":"Chivumbulutso","chapter":"15","verse":"3","text":"Iwo ankayimba nyimbo ya Mose, mtumiki wa Mulungu, ndi nyimbo ya Mwana Wankhosa. Nyimbo yake inkati,"},{"book":"Chivumbulutso","chapter":"15","verse":"4","text":"Inu Ambuye, ndani angapande kukuopani,"},{"book":"Chivumbulutso","chapter":"15","verse":"5","text":"Zitatha izi, ndinaona kumwamba Nyumba ya Mulungu imene ndi Tenti ya Umboni, atatsekula."},{"book":"Chivumbulutso","chapter":"15","verse":"6","text":"Mʼnyumbamo munatuluka angelo asanu ndi awiri ndi miliri isanu ndi iwiri. Angelowo anavala nsalu zoyera bwino zonyezimira ndi malamba agolide pa zifuwa zawo."},{"book":"Chivumbulutso","chapter":"15","verse":"7","text":"Ndipo kenaka chimodzi cha zamoyo zinayi zija chinapereka kwa angelo asanu ndi awiri mbale zisanu ndi ziwiri zodzaza ndi ukali wa Mulungu amene ali ndi moyo mpaka muyaya."},{"book":"Chivumbulutso","chapter":"15","verse":"8","text":"Ndipo Nyumba ya Mulungu inadzaza ndi utsi wochokera ku ulemerero wa Mulungu ndi ku mphamvu zake, ndipo panalibe yemwe akanalowa mʼNyumbayo mpaka miliri isanu ndi iwiri ya angelo asanu ndi awiri aja itatha."}]}