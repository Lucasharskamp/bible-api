{"data":[{"book":"Esra","chapter":"4","verse":"1","text":"När Judas och Benjamins fiender hörde att de fördrivna kommit tillbaka och byggde ett tempel till Herren (Jahve), Israels Gud (Elohim),"},{"book":"Esra","chapter":"4","verse":"2","text":"närmade de sig Serubbabel (Zerubbavel) och ledarna (de ledande fäderna, patriarkerna, överhuvudena för de återvändande) och sade till dem: Låt oss bygga tillsammans med er, för vi liksom ni söker er Gud (Elohim) och har offrat till honom sedan Esarchaddons dagar [681-669 f.Kr.], Assyriens kung som förde oss hit."},{"book":"Esra","chapter":"4","verse":"3","text":"Men Serubbabel (Zerubbavel), Jeshoa och Israels andra prominenta ledare sade till dem: Det är inte för er och oss (tillsammans) att bygga ett hus till Herren (Jahve), vår Gud (Elohim), vi själva ska bygga det till Herren (Jahve), Israels Gud (Elohim), precis som Kyros, Persiens kung har befallt oss."},{"book":"Esra","chapter":"4","verse":"4","text":"Då började landets invånare att hindra Juda folk och gjorde dem rädda för att bygga."},{"book":"Esra","chapter":"4","verse":"5","text":"De mutade rådgivare i avsikt att omintetgöra deras planer alla dagar från Persiens kung Kyros tid till dess Persiens kung Darejavesh regerade."},{"book":"Esra","chapter":"4","verse":"6","text":"Under Ahasveros (Achashverosh) regering, i början av hans regeringstid skrev de en anklagelse mot invånarna i Juda och Jerusalem. [Ahasveros regerade i Persien 486-465 f.Kr., han är även känd under det grekiska namnet Xerxes, se även Est 1:1.]"},{"book":"Esra","chapter":"4","verse":"7","text":"Även under [Ahasveros efterträdare] Arttacheshasettas (Artashastas) dagar [465-425 f.Kr.] skrev Bishlam, Mitredat, Tavel och resten av deras anförvanter ett brev på arameiska som översattes."},{"book":"Esra","chapter":"4","verse":"8","text":"Rechum, befälhavaren (ordagrant: herre av befallningar), och Shimshaj, stadssekreteraren, skrev ett brev angående Jerusalem till kung Artaxerxes med följande innehåll:"},{"book":"Esra","chapter":"4","verse":"9","text":"Rechum, befälhavaren, och Shimshaj, stadssekreteraren, tillsammans med övriga kollegor (stadsanställda): domarna, ämbetsmännen, förvaltningsmännen, tjänstemännen, männen från Erek, Babylon och Susa, dvs. elamiterna,"},{"book":"Esra","chapter":"4","verse":"10","text":"och alla andra folk som den store och mäktige Asenappar hade fört bort och låtit bo i Samariens städer och i övriga delar av provinsen Väster om Eufrat."},{"book":"Esra","chapter":"4","verse":"11","text":"Detta är en avskrift av brevet de sände till honom:"},{"book":"Esra","chapter":"4","verse":"12","text":"Kungen bör veta att de judar som gav sig i väg från dig har kommit hit till oss i Jerusalem. De bygger nu upp den upproriska och onda staden, de reparerar murarna och förbättrar fundamenten."},{"book":"Esra","chapter":"4","verse":"13","text":"Kungen bör nu veta att om denna stad byggs upp och murarna repareras kommer de varken att betala skatt, tull eller vägpengar, och det kommer att skada kungarnas inkomster."},{"book":"Esra","chapter":"4","verse":"14","text":"Eftersom vi äter palatsets salt [är avlönade; i står kungens tjänst och är lojala mot honom, se 3 Mos 2:13; 4 Mos 18:19; 2 Krön 13:5] och det inte är rätt att vi ser hur kungen blir vanärad, sänder vi nu denna skrivelse och låter kungen veta"},{"book":"Esra","chapter":"4","verse":"15","text":"så att det kan efterforskas i dina fäders krönikor. Du ska då i dessa krönikor finna att denna stad har varit en upprorisk stad, till skada för kungar och länder. Sedan gammalt har det där anstiftats oroligheter, och därför har också denna stad förstörts."},{"book":"Esra","chapter":"4","verse":"16","text":"Vi låter nu kungen veta att om denna stad byggs upp och dess murar repareras, då har du ingen besittning kvar i landet på andra sidan floden.”"},{"book":"Esra","chapter":"4","verse":"17","text":"Kungen sände detta svar:"},{"book":"Esra","chapter":"4","verse":"18","text":"Skrivelsen ni sände till oss har blivit noggrant uppläst för mig."},{"book":"Esra","chapter":"4","verse":"19","text":"Sedan jag befallt att det skulle göras efterforskningar, fann man att denna stad har en lång historia av att sätta sig upp mot kungar och att uppror och oroligheter har anstiftats där."},{"book":"Esra","chapter":"4","verse":"20","text":"I Jerusalem har det också funnits mäktiga kungar som har härskat över hela landet på andra sidan floden. Skatt, tull och vägpengar har getts till dem."},{"book":"Esra","chapter":"4","verse":"21","text":"Utfärda därför en befallning att dessa män ska sluta. Denna stad ska inte byggas upp förrän jag befaller det."},{"book":"Esra","chapter":"4","verse":"22","text":"Se till att ni inte är försumliga med denna sak, så att skadan inte växer och kungarna blir lidande.”"},{"book":"Esra","chapter":"4","verse":"23","text":"När det som stod i kung Artaxerxes skrivelse hade blivit uppläst för Rechum och skrivaren Shimshaj och deras medbröder, gick de till judarna i Jerusalem och hindrade dem med våld och makt."},{"book":"Esra","chapter":"4","verse":"24","text":"Alltså upphörde arbetet på Guds hus i Jerusalem. Det blev förhindrat ända till den persiske kungen Darejaveshs andra regeringsår [520 f.Kr.]."}]}