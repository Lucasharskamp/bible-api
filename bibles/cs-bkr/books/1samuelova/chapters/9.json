{"data":[{"book":"1 Samuelova","chapter":"9","verse":"1","text":"Byl pak muž z pokolení Beniamin, jménem Cis, syn Abiele syna Seror, syna Bechorat, syna Afia, syna muže Jemini, muž udatný."},{"book":"1 Samuelova","chapter":"9","verse":"2","text":"Ten měl syna jménem Saule, mládence krásného, tak že žádného z synů Izraelských nebylo pěknějšího nad něj; od ramene svého vzhůru převyšoval všecken lid."},{"book":"1 Samuelova","chapter":"9","verse":"3","text":"Byly se pak ztratily oslice Cis, otce Saulova. I řekl Cis Saulovi synu svému: Vezmi i hned s sebou jednoho z služebníků, a vstana, jdi, hledej oslic."},{"book":"1 Samuelova","chapter":"9","verse":"4","text":"A tak šel přes horu Efraim, a prošel až do země Salisa, a nic nenalezli; prošli také zemi Sálim, a nic nenalezli. Ještě přešli i zemi Jemini, a nenalezli."},{"book":"1 Samuelova","chapter":"9","verse":"5","text":"Když pak přišli do země Zuf, řekl Saul služebníku svému, kterýž byl s ním: Poď, a navraťme se, aby otec můj nechaje těch oslic, neměl starosti o nás."},{"book":"1 Samuelova","chapter":"9","verse":"6","text":"Kterýž řekl jemu: Aj, nyní muž Boží jest v městě tomto, a muž ten jest znamenitý; cožkoli praví, všecko se tak stává. Medle, jděme tam, zdali by oznámil nám cestu naši, kterouž bychom jíti měli."},{"book":"1 Samuelova","chapter":"9","verse":"7","text":"Odpověděl Saul služebníku svému: Aj, půjdeme. Co pak přineseme muži tomu? Nebo jsme chléb vytrávili z pytlíků našich, ani daru nemáme, kterýž bychom přinesli muži Božímu. Což máme?"},{"book":"1 Samuelova","chapter":"9","verse":"8","text":"I doložil služebník, odpovídaje Saulovi, a řekl: Hle, nalezl jsem u sebe čtvrt lotu stříbra; to dám muži Božímu, aby nám oznámil cestu naši."},{"book":"1 Samuelova","chapter":"9","verse":"9","text":"(Za starodávna v Izraeli tak říkával každý, kdož jíti měl raditi se s Bohem: Poďte, a půjdeme až k vidoucímu. Nebo ten, kterýž nyní slove prorok, za starodávna sloul vidoucí.)"},{"book":"1 Samuelova","chapter":"9","verse":"10","text":"Řekl tedy Saul služebníku svému: Dobrá jest řeč tvá, nu, jděmež. I šli do města, v kterémž byl muž Boží."},{"book":"1 Samuelova","chapter":"9","verse":"11","text":"A když vcházeli na horu města, potkali se s děvečkami, vycházejícími vážit vody. I řekli jim: Jest-li zde vidoucí?"},{"book":"1 Samuelova","chapter":"9","verse":"12","text":"Kteréž odpověděly jim a řekly: Jest. Hle, a on před tebou, pospěš tedy; nebo dnes přišel do města, proto že obětuje dnes lid na té hoře."},{"book":"1 Samuelova","chapter":"9","verse":"13","text":"Hned jakž vejdete do města, tedy naleznete ho, prvé než vstoupí na horu k jídlu. Lid zajisté nebude jísti, dokudž on nepřijde, nebo on požehná obětí, a potom pozvaní jísti budou. A protož jděte, nebo v tuto chvíli naleznete ho."},{"book":"1 Samuelova","chapter":"9","verse":"14","text":"I šli do města. A když vcházeli do prostřed města, aj, Samuel vycházel proti nim, aby vstoupil na tu horu."},{"book":"1 Samuelova","chapter":"9","verse":"15","text":"Hospodin pak zjevil Samuelovi o jeden den prvé, nežli přišel Saul, řka:"},{"book":"1 Samuelova","chapter":"9","verse":"16","text":"V tuto chvíli zítra pošli k tobě muže z země Beniamin, kteréhož pomažeš, aby byl vůdce lidu mého Izraelského, a vysvobodíť lid můj z ruky Filistinských; vzhlédlť jsem zajisté na lid svůj, nebo přišlo volání jeho ke mně."},{"book":"1 Samuelova","chapter":"9","verse":"17","text":"A když Samuel uzřel Saule, řekl jemu Hospodin: Aj, teď ten muž, o kterémž pravil jsem tobě: tenť spravovati bude lid můj."},{"book":"1 Samuelova","chapter":"9","verse":"18","text":"Tedy přistoupil Saul k Samuelovi v bráně, a řekl: Ukaž mi, prosím, kde jest tuto dům vidoucího?"},{"book":"1 Samuelova","chapter":"9","verse":"19","text":"I odpověděl Samuel Saulovi: Já jsem vidoucí. Vstupiž přede mnou na horu, a budete dnes jísti se mnou; potom ráno propustím tě, a cožkoli jest v srdci tvém, oznámím tobě."},{"book":"1 Samuelova","chapter":"9","verse":"20","text":"O oslice pak, kteréžť se ztratily dnes třetí den, nic se nestarej, nebo nalezeny jsou. Ale na koho žádost všeho Izraele? Zdali ne na tebe a na všecken dům otce tvého?"},{"book":"1 Samuelova","chapter":"9","verse":"21","text":"I odpověděl Saul a řekl: Zdaliž já nejsem syn Jemini, z nejmenšího pokolení Izraelského? Ano i čeled má jest nejchaternejší ze všech čeledí pokolení Beniaminova. Pročež jsi tedy ke mně mluvil taková slova?"},{"book":"1 Samuelova","chapter":"9","verse":"22","text":"A pojav Samuel Saule i služebníka jeho, uvedl je do pokoje, a dal jim místo nejpřednější mezi pozvanými, jichž bylo okolo třidcíti mužů."},{"book":"1 Samuelova","chapter":"9","verse":"23","text":"I řekl Samuel kuchaři: Dej sem ten díl, kterýž jsem dal tobě, o kterémžť jsem řekl: Schovej jej obzvláštně."},{"book":"1 Samuelova","chapter":"9","verse":"24","text":"Když tedy přinesl kuchař plece i s tím, což se ho přídrželo, položil Samuel před Saule, a řekl: Teď, což pozůstalo, vezmi sobě, jez; až k této chvíli zajisté zachováno jest to pro tebe, jakž jsem řekl: Lidu jsem pozval. I jedl Saul s Samuelem v ten den."},{"book":"1 Samuelova","chapter":"9","verse":"25","text":"A když sešli s hory do města, mluvil s Saulem na vrchní podlaze."},{"book":"1 Samuelova","chapter":"9","verse":"26","text":"Potom vstali velmi ráno. I stalo se, když záře vzcházela, že zavolal Samuel Saule na hůru, řka: Vstaň, a propustím tě. Vstal tedy Saul, a vyšli oba ven, on i Samuel."},{"book":"1 Samuelova","chapter":"9","verse":"27","text":"A když přicházeli na konec města, řekl Samuel Saulovi: Rci služebníku, ať jde napřed, (i šel); ty pak pozastav se málo, ažť oznámím řeč Boží."}]}