{"data":[{"book":"Mateusza","chapter":"2","verse":"1","text":"A gdy Jezus urodził się w Betlejem w Judei za dni króla Heroda, oto mędrcy ze Wschodu przybyli do Jerozolimy i pytali:"},{"book":"Mateusza","chapter":"2","verse":"2","text":"Gdzież jest ten król Żydów, który się urodził? Widzieliśmy bowiem jego gwiazdę na Wschodzie i przyjechaliśmy, aby oddać mu pokłon."},{"book":"Mateusza","chapter":"2","verse":"3","text":"Gdy król Herod to usłyszał, przeraził się, a z nim cała Jerozolima."},{"book":"Mateusza","chapter":"2","verse":"4","text":"Zebrawszy więc wszystkich naczelnych kapłanów i nauczycieli ludu, wypytywał ich, gdzie miał się urodzić Chrystus."},{"book":"Mateusza","chapter":"2","verse":"5","text":"A oni mu powiedzieli: W Betlejem w Judei; bo tak jest napisane przez proroka:"},{"book":"Mateusza","chapter":"2","verse":"6","text":"A ty, Betlejem, ziemio Judy, wcale nie jesteś najmniejsze wśród władców Judei, z ciebie bowiem wyjdzie władca, który będzie rządził moim ludem, Izraelem."},{"book":"Mateusza","chapter":"2","verse":"7","text":"Wtedy Herod wezwał potajemnie mędrców i dowiadywał się dokładnie o czas ukazania się gwiazdy."},{"book":"Mateusza","chapter":"2","verse":"8","text":"A posyłając ich do Betlejem, powiedział: Jedźcie i wypytajcie się dokładnie o to dziecko, a gdy je znajdziecie, donieście mi, abym i ja pojechał i oddał mu pokłon."},{"book":"Mateusza","chapter":"2","verse":"9","text":"Oni więc, wysłuchawszy króla, odeszli. A oto gwiazda, którą widzieli na Wschodzie, prowadziła ich, aż przyszła i zatrzymała się nad"},{"book":"Mateusza","chapter":"2","verse":"10","text":"A gdy zobaczyli gwiazdę, ogromnie się ucieszyli."},{"book":"Mateusza","chapter":"2","verse":"11","text":"Kiedy weszli do domu, zobaczyli dziecko z Marią, jego matką, i upadłszy, oddali mu pokłon, potem otworzyli swoje skarby i ofiarowali mu dary: złoto, kadzidło i mirrę."},{"book":"Mateusza","chapter":"2","verse":"12","text":"Lecz będąc ostrzeżeni przez Boga we śnie, aby nie wracali do Heroda, powrócili do swojej ziemi inną drogą."},{"book":"Mateusza","chapter":"2","verse":"13","text":"A gdy oni odeszli, oto anioł Pana ukazał się we śnie Józefowi i powiedział: Wstań, weź dziecko oraz jego matkę i uciekaj do Egiptu, i zostań tam, aż ci powiem. Herod bowiem będzie szukał dziecka, aby je zabić."},{"book":"Mateusza","chapter":"2","verse":"14","text":"Wstał więc, wziął w nocy dziecko oraz jego matkę i uciekł do Egiptu."},{"book":"Mateusza","chapter":"2","verse":"15","text":"I przebywał tam aż do śmierci Heroda, aby się wypełniło, co powiedział Pan przez proroka: Z Egiptu wezwałem mego syna."},{"book":"Mateusza","chapter":"2","verse":"16","text":"Wówczas Herod, widząc, że został oszukany przez mędrców, bardzo się rozgniewał i kazał zabić wszystkie dzieci, które były w Betlejem i całej okolicy, w wieku do dwóch lat, stosownie do czasu, o którym się dokładnie dowiedział od mędrców."},{"book":"Mateusza","chapter":"2","verse":"17","text":"Wtedy wypełniło się to, co zostało powiedziane przez proroka Jeremiasza:"},{"book":"Mateusza","chapter":"2","verse":"18","text":"Słychać głos w Rama, lament, płacz i wielkie zawodzenie. Rachel opłakuje swoje dzieci i nie daje się pocieszyć, bo"},{"book":"Mateusza","chapter":"2","verse":"19","text":"A gdy Herod umarł, oto anioł Pana ukazał się we śnie Józefowi w Egipcie;"},{"book":"Mateusza","chapter":"2","verse":"20","text":"I powiedział: Wstań, weź dziecko oraz jego matkę i idź do ziemi izraelskiej. Umarli bowiem ci, którzy czyhali na życie dziecka."},{"book":"Mateusza","chapter":"2","verse":"21","text":"Wstał więc, wziął dziecko oraz jego matkę i przybył do ziemi izraelskiej."},{"book":"Mateusza","chapter":"2","verse":"22","text":"Lecz gdy usłyszał, że Archelaus króluje w Judei w miejsce Heroda, swego ojca, bał się tam iść. Ale będąc napomniany przez Boga we śnie, odszedł w strony Galilei."},{"book":"Mateusza","chapter":"2","verse":"23","text":"A przyszedłszy, mieszkał w mieście zwanym Nazaret, aby się wypełniło to, co zostało powiedziane przez proroków: Będzie nazwany Nazarejczykiem."}]}