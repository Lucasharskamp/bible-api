{"data":[{"book":"Dhuteronomi","chapter":"25","verse":"1","text":"Kana vanhu vane gakava, vanofanira kuenda kudare uye vatongi vachatonga nyaya iyi, vachiruramisira asina mhosva nokupa mhosva uyo akatadza."},{"book":"Dhuteronomi","chapter":"25","verse":"2","text":"Kana munhu ane mhosva achifanira kurohwa, mutongi anofanira kumuti arare pasi agoita kuti arohwe pamberi pake neshamhu dzakafanira mhosva yake."},{"book":"Dhuteronomi","chapter":"25","verse":"3","text":"Asi haafaniri kupiwa shamhu dzinodarika makumi mana. Kana akarohwa zvakapfurikidza mwero, hama yako inenge yazvidzwa pamberi pako."},{"book":"Dhuteronomi","chapter":"25","verse":"4","text":"Usasunga muromo wenzombe kana ichipura zviyo."},{"book":"Dhuteronomi","chapter":"25","verse":"5","text":"Kana hama dzichigara pamwe chete mumwe wavo akafa asina mwanakomana, chirikadzi yake haifaniri kuwanikwa kunze kwemhuri. Hama yomurume wake inofanira kumutora nokumuwana uye agoita zvinofanira kuitwa nehama yomurume wake kwaari."},{"book":"Dhuteronomi","chapter":"25","verse":"6","text":"Mwanakomana wokutanga waachabereka anofanira kutora zita rehama yake yakafa kuitira kuti zita rake rirege kudzimwa muIsraeri."},{"book":"Dhuteronomi","chapter":"25","verse":"7","text":"Asi, kana munhu asingadi kuwana mukadzi wehama yake, mukadzi achaenda kuvakuru pasuo reguta agoti, “Hama yomurume wangu yaramba kumutsa zita romukoma wake muIsraeri. Haadi kuita zvinofanira kuitwa nehama yomurume kwandiri.”"},{"book":"Dhuteronomi","chapter":"25","verse":"8","text":"Ipapo vakuru veguta romurume uyu vanofanira kumudana vataure naye. Kana akaramba achiti, “Handidi zvangu kumuwana,”"},{"book":"Dhuteronomi","chapter":"25","verse":"9","text":"chirikadzi yehama yake inofanira kuenda kwaari pamberi pavakuru, agomubvisa imwe yeshangu dzake, uye agomusvipira mate kumeso achiti, “Izvi ndizvo zvinoitwa kumurume anoramba kuvaka imba yomukoma wake.”"},{"book":"Dhuteronomi","chapter":"25","verse":"10","text":"Imba yomurume uyu ichazivikanwa muIsraeri nezita rokuti Imba yoMurume Akabviswa Shangu Yake."},{"book":"Dhuteronomi","chapter":"25","verse":"11","text":"Kana varume vaviri vachirwa ipapo mukadzi womumwe wavo akauya kuzonunura murume wake pane anomurwisa, uye akaswedera akabata murume uya nhengo dzake,"},{"book":"Dhuteronomi","chapter":"25","verse":"12","text":"munofanira kugura ruoko rwake. Musamunzwira tsitsi."},{"book":"Dhuteronomi","chapter":"25","verse":"13","text":"Usava nezviyereso zviviri zvisina kuenzana muhomwe yako, chimwe chinorema, chimwe chakareruka."},{"book":"Dhuteronomi","chapter":"25","verse":"14","text":"Usava nezvipimiso zviviri zvakasiyana mumba mako, chimwe chikuru, chimwe chiduku."},{"book":"Dhuteronomi","chapter":"25","verse":"15","text":"Unofanira kuva nezviereso nezvipimiso zvakanaka uye zvechokwadi kuitira kuti ugorarama mazuva mazhinji munyika yauri kupiwa naJehovha Mwari wako."},{"book":"Dhuteronomi","chapter":"25","verse":"16","text":"Nokuti Jehovha Mwari wako anonyangadzwa nomunhu anoita zvinhu izvi, munhu upi zvake, anoita zvinhu nokusatendeka."},{"book":"Dhuteronomi","chapter":"25","verse":"17","text":"Murangarire zvamakaitirwa navaAmareki parwendo rwenyu pamakabuda kubva muIjipiti."},{"book":"Dhuteronomi","chapter":"25","verse":"18","text":"Pamakanga maziya uye maneta, vakasangana nemi parwendo rwenyu vakauraya vose vakanga vachisaririra shure; vakanga vasingatyi Mwari."},{"book":"Dhuteronomi","chapter":"25","verse":"19","text":"Kana Jehovha Mwari wenyu akupai zvose kubva kuvavengi vakakupoteredzai munyika yaari kukupai kuti ive yenyu senhaka, munofanira kudzima kurangarirwa kwaAmareki kubva pasi pedenga. Musazokanganwa!"}]}