{"data":[{"book":"UHezekhiyeli","chapter":"37","verse":"1","text":"Isandla sikaThixo sasiphezu kwami, njalo wangikhuphela phandle ngoMoya kaThixo wangibeka phakathi kwesigodi; sasigcwele amathambo."},{"book":"UHezekhiyeli","chapter":"37","verse":"2","text":"Wangisa emuva laphambili phakathi kwawo, njalo ngabona amathambo amanengi kakhulu phansi esigodini, amathambo ome kakhulu."},{"book":"UHezekhiyeli","chapter":"37","verse":"3","text":"Wangibuza wathi, “Ndodana yomuntu, kambe amathambo la angaphila na?”"},{"book":"UHezekhiyeli","chapter":"37","verse":"4","text":"Wasesithi kimi, “Phrofetha emathanjeni la uthi kuwo, ‘Mathambo omileyo, zwanini ilizwi likaThixo!"},{"book":"UHezekhiyeli","chapter":"37","verse":"5","text":"Nanku okutshiwo nguThixo Wobukhosi emathanjeni la: Ngizakwenza umoya ungene phakathi kwenu, njalo lizakuba lokuphila."},{"book":"UHezekhiyeli","chapter":"37","verse":"6","text":"Ngizaxhuma imisipha kini ngenze inyama ihlume phezu kwenu njalo ngibeke ijwabu phezu kwenu; ngizafaka umoya phakathi kwenu, njalo lizakuba lokuphila. Lapho-ke lizakwazi ukuthi mina nginguThixo.’ ”"},{"book":"UHezekhiyeli","chapter":"37","verse":"7","text":"Ngakho ngaphrofitha njengokulaywa kwami. Kwathi ngisaphrofitha, kwaba lomsindo, umsindo okhehlezelayo, njalo amathambo aqoqana ndawonye, ithambo ethanjeni."},{"book":"UHezekhiyeli","chapter":"37","verse":"8","text":"Ngakhangela, imisipha lenyama kwavela phezu kwawo kwathi ijwabu lawembesa, kodwa kwakungelamoya phakathi kwawo."},{"book":"UHezekhiyeli","chapter":"37","verse":"9","text":"Wasesithi kimi, “Phrofetha emoyeni, phrofetha, ndodana yomuntu, uthi kuwo, ‘Nanku okutshiwo nguThixo Wobukhosi: Woza, wena moya, uvela ezindaweni zonke, uphefumulele kubo ababulawayo, ukuba baphile.’ ”"},{"book":"UHezekhiyeli","chapter":"37","verse":"10","text":"Ngakho ngaphrofitha njengokungilaya kwakhe, umoya wasungena kuwo; aba lokuphila njalo ema ngenyawo zawo, kulixuku elikhulukazi."},{"book":"UHezekhiyeli","chapter":"37","verse":"11","text":"Wasesithi kimi: “Ndodana yomuntu, amathambo la ayiyo yonke indlu ka-Israyeli. Bona bathi, ‘Amathambo ethu omile njalo ithemba lethu selitshabalele; sesihunundiwe.’"},{"book":"UHezekhiyeli","chapter":"37","verse":"12","text":"Ngakho phrofetha uthi kubo: ‘Nanku okutshiwo nguThixo Wobukhosi: Awu bantu bami, ngizavula amangcwaba enu ngilivuse kuwo; ngizalibuyisela elizweni lako-Israyeli."},{"book":"UHezekhiyeli","chapter":"37","verse":"13","text":"Lapho-ke, lina bantu bami, lizakwazi ukuthi mina nginguThixo, lapho sengivula amangcwaba enu ngilivusa kuwo."},{"book":"UHezekhiyeli","chapter":"37","verse":"14","text":"Ngizafaka uMoya wami phakathi kwenu njalo lizaphila, futhi ngizalihlalisa elizweni lenu. Lapho-ke lizakwazi ukuthi mina Thixo sengikhulumile, njalo sengikwenzile lokho, kutsho uThixo.’ ”"},{"book":"UHezekhiyeli","chapter":"37","verse":"15","text":"Ilizwi likaThixo lafika kimi lisithi:"},{"book":"UHezekhiyeli","chapter":"37","verse":"16","text":"“Ndodana yomuntu, thatha uluthi lwesigodo, ulobe kulo ukuthi, ‘NgolukaJuda labako-Israyeli amanyane laye.’ Emva kwalokho thatha olunye njalo uluthi lwesigodo, ulobe kulo ukuthi, ‘Uluthi luka-Efrayimi, olukaJosefa kanye lendlu yonke ka-Israyeli emanyene laye.’"},{"book":"UHezekhiyeli","chapter":"37","verse":"17","text":"Zihlanganise ndawonye zibe yiluthi olulodwa ukuze zibe luthilunye esandleni sakho."},{"book":"UHezekhiyeli","chapter":"37","verse":"18","text":"Lapho abantu bakini bekubuza besithi, ‘Kawuyikusitshela na ukuthi utshoni ngalokhu?’"},{"book":"UHezekhiyeli","chapter":"37","verse":"19","text":"uthi kubo, ‘Nanku okutshiwo nguThixo Wobukhosi: Ngizathatha uluthi lukaJosefa olusesandleni sika-Efrayimi lolwezizwana zako-Israyeli ezimanyene laye, ngiluhlanganise loluthi lukaJuda, ngizenze zibe yiluthi lunye lwesigodo, njalo zizakuba ngolulodwa esandleni sami.’"},{"book":"UHezekhiyeli","chapter":"37","verse":"20","text":"Izinti olobe kuzo ziphathe phambi kwamehlo abo"},{"book":"UHezekhiyeli","chapter":"37","verse":"21","text":"uthi kubo, ‘Nanku okutshiwo nguThixo Wobukhosi: Ngizakhupha ama-Israyeli ezizweni aya kuzo. Ngizawaqoqa ezindaweni zonke ngiwabuyisele elizweni lawo."},{"book":"UHezekhiyeli","chapter":"37","verse":"22","text":"Ngizawenza abe yisizwe sinye elizweni, phezu kwezintaba zako-Israyeli. Kuzakuba lenkosi eyodwa phezu kwabo bonke njalo akuyikuba lezizwe ezimbili futhi kumbe behlukaniswe ukuba yimibuso emibili."},{"book":"UHezekhiyeli","chapter":"37","verse":"23","text":"Kabasayikuzingcolisa ngezithombe zabo langezifanekiso zabo ezenyanyekayo loba ngezinye zeziphambeko zabo, ngoba ngizabasindisa kukho konke ukuhlehlela kwabo emuva esonweni, njalo ngizabahlambulula. Bazakuba ngabantu bami, mina ngizakuba nguNkulunkulu wabo."},{"book":"UHezekhiyeli","chapter":"37","verse":"24","text":"Inceku yami uDavida uzakuba yinkosi yabo, njalo bonke bazakuba lomelusi munye. Bazalandela imithetho yami njalo bananzelele ukugcina izimiso zami."},{"book":"UHezekhiyeli","chapter":"37","verse":"25","text":"Bazahlala elizweni engalinika inceku yami uJakhobe, ilizwe lapho oyihlo ababehlala khona. Bona labantwana babo kanye labantwana babantwana babo bazahlala khona kokuphela, njalo uDavida inceku yami uzakuba yinkosana yabo kokuphela."},{"book":"UHezekhiyeli","chapter":"37","verse":"26","text":"Ngizakwenza isivumelwano sokuthula labo; sizakuba yisivumelwano esingayikuphela."},{"book":"UHezekhiyeli","chapter":"37","verse":"27","text":"Indawo yami yokuhlala izakuba kubo; ngizakuba nguNkulunkulu wabo, njalo bona bazakuba ngabantu bami."},{"book":"UHezekhiyeli","chapter":"37","verse":"28","text":"Lapho-ke izizwe zizakwazi ukuthi mina Thixo ngenza u-Israyeli abengcwele, nxa indlu yami engcwele iphakathi kwabo nini lanini.’ ”"}]}