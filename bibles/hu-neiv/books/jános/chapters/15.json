{"data":[{"book":"János","chapter":"15","verse":"1","text":"„Én vagyok az igazi szőlőtő, és az én Atyám a szőlőműves."},{"book":"János","chapter":"15","verse":"2","text":"Minden szőlővesszőt, amely énbennem gyümölcsöt nem terem, lemetsz, mindazt pedig, amely gyümölcsöt terem, megtisztítja, hogy több gyümölcsöt teremjen."},{"book":"János","chapter":"15","verse":"3","text":"Ti már tiszták vagytok az által a beszéd által, amelyet szóltam néktek."},{"book":"János","chapter":"15","verse":"4","text":"Maradjatok énbennem és én is tibennetek. Miképpen a szőlővessző nem teremhet gyümölcsöt magától, ha nem marad a szőlőtőkén, akképpen ti sem, ha nem maradtok énbennem."},{"book":"János","chapter":"15","verse":"5","text":"Én vagyok a szőlőtő, ti a szőlővesszők: Aki énbennem marad, én pedig őbenne, az terem sok gyümölcsöt: mert nélkülem semmit sem cselekedhettek."},{"book":"János","chapter":"15","verse":"6","text":"Ha valaki nem marad énbennem, kivettetik, mint a szőlővessző, és megszárad, és egybegyűjtik ezeket, és a tűzre vetik, és megégnek."},{"book":"János","chapter":"15","verse":"7","text":"Ha énbennem maradtok, és az én beszédeim bennetek maradnak, kérjetek, amit csak akartok, és megadatik néktek."},{"book":"János","chapter":"15","verse":"8","text":"Abban dicsőül meg az én Atyám, hogy sok gyümölcsöt teremtek, és tanítványaim lesztek."},{"book":"János","chapter":"15","verse":"9","text":"„Amiképpen az Atya szeretett engem, én is úgy szerettelek titeket: maradjatok meg ebben az én szeretetemben."},{"book":"János","chapter":"15","verse":"10","text":"Ha az én parancsolataimat megtartjátok, megmaradtok az én szeretetemben, amiképpen én megtartottam az én Atyámnak parancsolatait, és megmaradok az ő szeretetében."},{"book":"János","chapter":"15","verse":"11","text":"Ezeket beszéltem néktek, hogy megmaradjon bennetek az én örömöm, és a ti örömötök teljessé legyen."},{"book":"János","chapter":"15","verse":"12","text":"Az az én parancsolatom, hogy úgy szeressétek egymást, amiképpen én szerettelek titeket."},{"book":"János","chapter":"15","verse":"13","text":"Nincsen senkiben nagyobb szeretet annál, mint ha valaki életét adja az ő barátaiért."},{"book":"János","chapter":"15","verse":"14","text":"Ti az én barátaim vagytok, ha azokat cselekszitek, amiket én parancsolok nektek."},{"book":"János","chapter":"15","verse":"15","text":"Nem mondtalak többé titeket szolgáknak, mert a szolga nem tudja, mit cselekszik az ő ura, titeket pedig barátaimnak mondtalak, mert mindazt, amit az én Atyámtól hallottam, tudtul adtam nektek."},{"book":"János","chapter":"15","verse":"16","text":"Nem ti választottatok engem, hanem én választottalak titeket, és én rendeltelek titeket, hogy ti elmenjetek, és gyümölcsöt teremjetek, és a ti gyümölcsötök megmaradjon, hogy akármit kértek az Atyától az én nevemben, megadja nektek."},{"book":"János","chapter":"15","verse":"17","text":"Ezeket parancsolom nektek, hogy egymást szeressétek."},{"book":"János","chapter":"15","verse":"18","text":"„Ha gyűlöl titeket a világ, tudjátok meg, hogy engem előbb gyűlölt, mint titeket."},{"book":"János","chapter":"15","verse":"19","text":"Ha e világból volnátok, a világ szeretné azt, ami az övé, de mivel nem vagytok e világból, hanem én választottalak ki magamnak titeket e világból, azért gyűlöl titeket a világ."},{"book":"János","chapter":"15","verse":"20","text":"Emlékezzetek meg arról a beszédről, amelyet én mondtam nektek: Nem nagyobb a szolga az ő uránál. Ha engem üldöztek, titeket is üldöznek majd, ha az én beszédemet megtartották, a tiéteket is megtartják majd."},{"book":"János","chapter":"15","verse":"21","text":"De mindezt az én nevemért cselekszik veletek, mivel nem ismerik azt, aki küldött engem."},{"book":"János","chapter":"15","verse":"22","text":"Ha nem jöttem volna, és nem beszéltem volna nekik, nem volna bűnük: de most nincs mivel menteniük bűnüket."},{"book":"János","chapter":"15","verse":"23","text":"Aki engem gyűlöl, gyűlöli az én Atyámat is."},{"book":"János","chapter":"15","verse":"24","text":"Ha azokat a cselekedeteket nem cselekedtem volna közöttük, amelyeket senki más nem cselekedett, nem volna bűnük, de most láttak is, gyűlöltek is, mind engem, mind az én Atyámat."},{"book":"János","chapter":"15","verse":"25","text":"De azért lett így, hogy beteljesedjék a mondás, amely megíratott az ő törvényükben: »Ok nélkül gyűlöltek engem.«"},{"book":"János","chapter":"15","verse":"26","text":"Mikor pedig eljön majd a Vigasztaló, akit én küldök néktek az Atyától, az igazságnak Lelke, aki az Atyától származik, az tesz majd énrólam bizonyságot."},{"book":"János","chapter":"15","verse":"27","text":"De ti is bizonyságot tesztek, mert kezdettől fogva énvelem vagytok."}]}