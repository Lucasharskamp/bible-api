{"data":[{"book":"Leviticus","chapter":"26","verse":"1","text":"Gij moogt u geen afgoden maken, geen afgodsbeelden of wijstenen oprichten, en geen gebeeldhouwde stenen in uw land opstellen, om die te aanbidden; want Ik ben Jahweh, uw God!"},{"book":"Leviticus","chapter":"26","verse":"2","text":"Onderhoudt mijn sabbatdagen, en hebt eerbied voor mijn heiligdom. Ik ben Jahweh!"},{"book":"Leviticus","chapter":"26","verse":"3","text":"Wanneer ge naar mijn wetten leeft, mijn geboden onderhoudt en ze volbrengt,"},{"book":"Leviticus","chapter":"26","verse":"4","text":"dan schenk Ik u regen op de juiste tijd, zodat het land zijn oogst zal geven en de bomen van het veld hun vruchten."},{"book":"Leviticus","chapter":"26","verse":"5","text":"De dorstijd zal tot de wijnoogst duren, en de wijnoogst weer tot de zaaitijd. Gij zult uw brood eten tot verzadigens toe, en onbezorgd in uw land wonen."},{"book":"Leviticus","chapter":"26","verse":"6","text":"Dan zal Ik vrede schenken aan het land, zodat gij u ter ruste kunt leggen, zonder dat iemand u opschrikt. Ik zal de wilde dieren uit het land verjagen, en geen zwaard trekt uw land binnen."},{"book":"Leviticus","chapter":"26","verse":"7","text":"Gij zult uw vijanden verjagen, en zij zullen vallen door uw zwaard."},{"book":"Leviticus","chapter":"26","verse":"8","text":"Vijf van u zullen er honderd doen vluchten, en honderd van u tienduizend; door uw zwaard zullen uw vijanden vallen."},{"book":"Leviticus","chapter":"26","verse":"9","text":"Dan zal Ik mijn blik op u richten, u vruchtbaar maken en vermenigvuldigen, en mijn Verbond met u gestand doen."},{"book":"Leviticus","chapter":"26","verse":"10","text":"Ge zult nog graan van de oude oogst kunnen eten, en het oude voor het nieuwe weg moeten doen."},{"book":"Leviticus","chapter":"26","verse":"11","text":"Dan zal Ik mijn woning onder u opslaan, u nimmer verwerpen,"},{"book":"Leviticus","chapter":"26","verse":"12","text":"en vertrouwelijk met u omgaan. Ik zal uw God, en gij zult mijn volk zijn."},{"book":"Leviticus","chapter":"26","verse":"13","text":"Ik ben Jahweh, uw God, die u uit Egypte heb geleid, zodat ge niet langer hun slaven waart; Ik heb de bomen van uw juk verbroken en u weer recht overeind laten gaan."},{"book":"Leviticus","chapter":"26","verse":"14","text":"Maar wanneer ge niet naar Mij luistert en al deze geboden niet onderhoudt,"},{"book":"Leviticus","chapter":"26","verse":"15","text":"wanneer ge mijn voorschriften veracht en mijn wetten versmaadt, mijn geboden verkracht en mijn Verbond verbreekt,"},{"book":"Leviticus","chapter":"26","verse":"16","text":"dan zal Ik zo met u handelen: Ik zal u met ijselijke rampen bezoeken, met tering en koorts, die de ogen doven en de ziel doen versmachten. Dan zaait ge uw zaad tevergeefs; want uw vijanden eten het op."},{"book":"Leviticus","chapter":"26","verse":"17","text":"Ik zal u mijn gramschap doen voelen, zodat gij door uw vijanden wordt verslagen, en die u haten, over u zullen heersen, en gij op de vlucht slaat, ofschoon niemand u achtervolgt."},{"book":"Leviticus","chapter":"26","verse":"18","text":"En als ge Mij dan nog niet gehoorzaamt, dan blijf Ik u tuchtigen voor uw zonden tot zevenmaal toe."},{"book":"Leviticus","chapter":"26","verse":"19","text":"Uw trotse kracht zal Ik breken, de hemel boven u van ijzer maken, en de grond onder u van koper."},{"book":"Leviticus","chapter":"26","verse":"20","text":"Dan put gij uw kracht uit om niet; uw bodem geeft u geen oogst en de bomen der aarde geen vruchten."},{"book":"Leviticus","chapter":"26","verse":"21","text":"En zo ge u dan nog tegen Mij blijft verzetten, en naar Mij niet wilt luisteren, dan tuchtig Ik u opnieuw voor uw zonden tot zevenmaal toe."},{"book":"Leviticus","chapter":"26","verse":"22","text":"Dan laat Ik wilde dieren op u los, die u kinderloos maken, uw vee verscheuren, en uw getal zo doen slinken, dat uw wegen verlaten liggen."},{"book":"Leviticus","chapter":"26","verse":"23","text":"En zo ge u nog altijd niet door Mij laat gezeggen en u tegen Mij blijft verzetten,"},{"book":"Leviticus","chapter":"26","verse":"24","text":"dan zal ook Ik Mij tegen u verzetten, en u tuchtigen om uw zonden tot zevenmaal toe."},{"book":"Leviticus","chapter":"26","verse":"25","text":"Dan laat Ik het zwaard op u los, om het Verbond bloedig te wreken. Kruipt ge in uw steden bijeen, dan zend Ik de pest onder u, zodat ge toch in de handen van uw vijanden valt."},{"book":"Leviticus","chapter":"26","verse":"26","text":"Dan breek Ik de broodstaf bij u, zodat tien vrouwen uw brood in één oven bakken, het u geven volgens gewicht, en gij niet eens volop kunt eten."},{"book":"Leviticus","chapter":"26","verse":"27","text":"En wanneer ge dan nog niet gehoorzaamt en u tegen Mij blijft verzetten,"},{"book":"Leviticus","chapter":"26","verse":"28","text":"dan zal ook Ik in mijn woede Mij tegen u blijven verzetten, en u tuchtigen om uw zonden tot zevenmaal toe."},{"book":"Leviticus","chapter":"26","verse":"29","text":"Dan zult ge het vlees van uw zonen eten en het vlees van uw dochters."},{"book":"Leviticus","chapter":"26","verse":"30","text":"Uw offerhoogten zal Ik verwoesten en uw huisaltaren vernielen, uw lijken voor uw afgodsbeelden smijten, en een walg van u krijgen."},{"book":"Leviticus","chapter":"26","verse":"31","text":"Ik zal uw steden tot puinhopen maken, uw heiligdommen vernielen, de heerlijke geuren van uw reukoffers niet ruiken."},{"book":"Leviticus","chapter":"26","verse":"32","text":"Ik zal het land verwoesten, zodat uw vijanden, die het zullen bewonen, er verstomd over staan."},{"book":"Leviticus","chapter":"26","verse":"33","text":"Ik zal u verstrooien onder de volken, en het zwaard achter u ontbloten. Dan zal uw land een wildernis worden, en uw steden zullen puinhopen zijn."},{"book":"Leviticus","chapter":"26","verse":"34","text":"Al de tijd, dat het land woest ligt en gij in het land uwer vijanden zijt, haalt het zijn sabbatten in; dan zal het rusten en krijgt het zijn sabbatjaren vergoed."},{"book":"Leviticus","chapter":"26","verse":"35","text":"Al de tijd dat het woest ligt, zal het rusten, omdat het op uw sabbatjaren geen rust heeft gehad, zolang gij er bleeft wonen."},{"book":"Leviticus","chapter":"26","verse":"36","text":"Dan stort Ik hen, die zijn overgebleven en in het land hunner vijanden zijn, een verbijsterende schrik in het hart; het geritsel van een dor blad jaagt hen op, en zij slaan op de vlucht, zoals men wegrent voor een zwaard. Zij zullen vallen, ofschoon niemand hen achtervolgt;"},{"book":"Leviticus","chapter":"26","verse":"37","text":"zij struikelen over elkander als zit hen het zwaard op de hielen, ofschoon niemand achter hen is. Voor uw vijanden zult ge geen stand houden,"},{"book":"Leviticus","chapter":"26","verse":"38","text":"maar onder de volken te gronde gaan, en het land uwer vijanden zal u verslinden."},{"book":"Leviticus","chapter":"26","verse":"39","text":"En wie van u zijn overgebleven, kwijnen weg om hun zonden in de landen hunner vijanden; ook om de zonden van hun vaderen kwijnen ze weg."},{"book":"Leviticus","chapter":"26","verse":"40","text":"Maar dan zullen zij hun zonde en die hunner vaderen bekennen, hoe zij ontrouw tegen Mij zijn geweest; hoe zij zich tegen Mij hebben verzet,"},{"book":"Leviticus","chapter":"26","verse":"41","text":"en Ik Mij tegen hen moest verzetten, en hen naar het land hunner vijanden heb gevoerd. En wanneer zij dan hun onbesneden hart zullen buigen, en boete doen voor hun zonde,"},{"book":"Leviticus","chapter":"26","verse":"42","text":"zal Ik mijn Verbond met Jakob gedenken, mijn Verbond met Isaäk en Abraham. Dan zal Ik het land weer gedenken,"},{"book":"Leviticus","chapter":"26","verse":"43","text":"het land dat door hen moest worden verlaten en zijn sabbatten inhaalde; dat om hen verwoest bleef liggen, terwijl zij hun zonde moesten boeten, daar ze mijn wetten hadden veracht en mijn voorschriften hadden versmaad."},{"book":"Leviticus","chapter":"26","verse":"44","text":"Neen, zelfs in het land hunner vijanden, verwerp Ik hen niet en stoot ze niet van Mij weg, om hen te verdelgen en mijn Verbond met hen te verbreken; want Ik ben Jahweh, hun God!"},{"book":"Leviticus","chapter":"26","verse":"45","text":"Maar Ik zal voor hen het Verbond met hun vaderen gedenken, die Ik voor de ogen der volken uit Egypte heb geleid, om hun God te zijn: Ik Jahweh!"},{"book":"Leviticus","chapter":"26","verse":"46","text":"Dit zijn de voorschriften, instellingen en wetten, die Jahweh op de berg Sinaï door Moses heeft gegeven als geldend tussen Hem en de kinderen Israëls."}]}