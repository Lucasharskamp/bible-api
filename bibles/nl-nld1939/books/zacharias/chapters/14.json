{"data":[{"book":"Zacharias","chapter":"14","verse":"1","text":"Zie, de Dag gaat komen voor Jahweh, waarop de buit wordt verdeeld, die men binnen uw muren zal maken."},{"book":"Zacharias","chapter":"14","verse":"2","text":"Want Ik zal alle volken ten strijde tegen Jerusalem roepen; de stad zal worden ingenomen, de huizen zullen worden geplunderd, de vrouwen onteerd; de helft der stad zal in ballingschap gaan. Maar de Rest der bewoners zal niet uit de stad worden gesleept;"},{"book":"Zacharias","chapter":"14","verse":"3","text":"want dan trekt Jahweh tegen die volken ten strijde, zoals Hij vroeger kampte op de dag van de strijd."},{"book":"Zacharias","chapter":"14","verse":"4","text":"Op die dag zullen zijn voeten op de Olijfberg staan, die ten oosten van Jerusalem ligt! Dan splijt de Olijfberg middendoor, van het oosten naar het westen, door een onmetelijk dal; de ene helft van de berg wijkt uit naar het noorden, naar het zuiden de andere."},{"book":"Zacharias","chapter":"14","verse":"5","text":"Dan zult gij vluchten door het dal van mijn bergen; want het dal van de bergen loopt uit op de plaats, waar Ik red. Maar ge zult moeten vluchten, zoals ge voor de aardbeving vloodt in de tijd van Ozias, den koning van Juda. Dan komt Jahweh, mijn God, en alle Heiligen met Hem!"},{"book":"Zacharias","chapter":"14","verse":"6","text":"Op die dag zal er geen hitte meer zijn, geen koude, geen vorst."},{"book":"Zacharias","chapter":"14","verse":"7","text":"Een onafgebroken dag zal het zijn, alleen aan Jahweh bekend; geen dag en nacht: als de avond valt, wordt het licht."},{"book":"Zacharias","chapter":"14","verse":"8","text":"Op die dag zullen er levende wateren uit Jerusalem stromen: de ene helft naar de zee in het oosten, de andere naar de zee in het westen; zo zal het zijn in zomer en winter."},{"book":"Zacharias","chapter":"14","verse":"9","text":"Dan zal Jahweh als Koning over de hele aarde heersen; op die dag zal het wezen: Eén Jahweh, enig zijn Naam!"},{"book":"Zacharias","chapter":"14","verse":"10","text":"Heel het land wordt een vlakte van Géba tot Rimmon, ten zuiden. Maar Jerusalem zal worden verheven, en op zijn plaats blijven tronen, van de Benjamin-poort tot de vroegere Hoekpoort, van de Chananel-toren tot de koninklijke graven."},{"book":"Zacharias","chapter":"14","verse":"11","text":"Men zal er wonen, en geen vervloeking zal er meer zijn; Jerusalem zal in veiligheid tronen!"},{"book":"Zacharias","chapter":"14","verse":"12","text":"Maar dit zal de straf zijn, waarmee Jahweh alle volken zal treffen, die tegen Jerusalem zijn opgetrokken. Hun vlees zal verrotten, terwijl ze nog op hun benen staan; hun ogen zullen in hun kassen verrotten, hun tong verrotten in hun mond."},{"book":"Zacharias","chapter":"14","verse":"13","text":"Op die dag zal Jahweh een grote verwarring onder hen stichten; de een zal de hand van den ander grijpen, de ene hand klemt zich aan de andere vast."},{"book":"Zacharias","chapter":"14","verse":"14","text":"En Juda zal de gast van Jerusalem zijn: de rijkdom van alle omliggende volken wordt opgestapeld: goud, zilver en kleren in geweldige massa!"},{"book":"Zacharias","chapter":"14","verse":"15","text":"Dezelfde plaag zal ook de paarden en muilen, de kamelen en ezels treffen met alle beesten, die in de legerplaats zijn."},{"book":"Zacharias","chapter":"14","verse":"16","text":"Dan zullen alle overlevenden onder alle volken, die tegen Jerusalem zijn opgetrokken, jaar in jaar uit, den Koning, Jahweh der heirscharen, komen aanbidden, en het loofhuttenfeest vieren."},{"book":"Zacharias","chapter":"14","verse":"17","text":"En wie van de geslachten der aarde niet naar Jerusalem komt, om den Koning, Jahweh der heirscharen, te aanbidden, zal geen regen ontvangen."},{"book":"Zacharias","chapter":"14","verse":"18","text":"En wanneer het geslacht van Egypte niet optrekt en komt, dan zullen de wateren niet rijzen, in plaats van de plaag, waarmee Jahweh de volken zal slaan, die het loofhuttenfeest niet komen vieren."},{"book":"Zacharias","chapter":"14","verse":"19","text":"Dit zal de straf van Egypte zijn, en de straf van alle volken, die het loofhuttenfeest niet komen vieren!"},{"book":"Zacharias","chapter":"14","verse":"20","text":"Op die dag zal op de bellen der paarden staan: “Aan Jahweh gewijd!” De potten in het huis van Jahweh zullen even heilig zijn als de offerschalen voor het altaar;"},{"book":"Zacharias","chapter":"14","verse":"21","text":"ja, alle potten in Jerusalem en Juda zullen Jahweh der heirscharen worden gewijd: iedereen, die komt offeren, zal daaruit kiezen en erin koken. En op die dag zal er geen koopman meer zijn in het huis van Jahweh der heirscharen!"}]}