{"data":[{"book":"Matei","chapter":"18","verse":"1","text":"Nsimu gu'lu' banamasi' bannyendeli Yesu, ngabannaluya, “Nyai ywabile nku'lu' muno muukulungwa wa kunani?”"},{"book":"Matei","chapter":"18","verse":"2","text":"Yesu ngaankema mwana yumo, ngaannyi'mi'ka pakatikati yabe,"},{"book":"Matei","chapter":"18","verse":"3","text":"ngabaya, “Kakape nimmakianga, mana mukotwike galambuka no baa kati bana, mwayingyali katu muukulungwa wa kunani."},{"book":"Matei","chapter":"18","verse":"4","text":"Ywoywoti ywaiuluya kati mwana yu', aywo ngaywaalu'a panga nku'lu' muukulungwa wa kunani."},{"book":"Matei","chapter":"18","verse":"5","text":"Ywoywoti ywampokya mwana nnangu'ta kati yu' kwa lina lyangu', anipokya nenga.”"},{"book":"Matei","chapter":"18","verse":"6","text":"Liwe lya lwaga“Ywoywoti ywaalu'a kumpanga yumo ywa bandu babaniu'bi'lya kati mwana apange sambi, yapanga nantali kuntabya liwe lya lwaga paingo na kuntumbukiya mubaali."},{"book":"Matei","chapter":"18","verse":"7","text":"Mwakibona mwenga mwabandu ba pa dunia yi'no kwa kitumbu so panga makowe gagapangya bandu bapange sambi."},{"book":"Matei","chapter":"18","verse":"8","text":"“Manaitei luboko au lugu'lu' ngalukupanga upange sambi, ulukate na kulutaikulya kuutalu na wenga. Nantali uyingi muukoto wangali luboko au lugu'lu' kuliko kukutaikulya mumwoto wangayomoka ubile nago moko na magu'lu."},{"book":"Matei","chapter":"18","verse":"9","text":"Na liyo lyako mana likupangite upange sambi, uliyokwe na kulitaikulya kuutalu na wenga. Nantali yako uyingi muukoto ubile na liyo limo, kulikoni taikulwa mumwoto wangayomoka ubile na minyo gabi'li'.”"},{"book":"Matei","chapter":"18","verse":"10","text":"“Mwili'ndi'le! Kane munsalawe yumo ywa bana asene ba. Nimmakianga, malaika babe akwo kunani babile nnu'ngi' ya Tati' bangu' masu'ba goti."},{"book":"Matei","chapter":"18","verse":"11","text":"Kwa mwanjaa Mwana wa Mundu aaisi kwakosopolya babaobite."},{"book":"Matei","chapter":"18","verse":"12","text":"Buli? Mundu mana abile na ngondolo mya yimo, na mana amwobiye yumo apanga buli? Aaleka balu' tisini na tisa kukitu'mbi' no yenda kumpala yu'lu' yumo ywaaobite?"},{"book":"Matei","chapter":"18","verse":"13","text":"Mana ampatike, kakape nimmakianga ampulaikya ywo kuliko balu' tisini na tisa babile nabo."},{"book":"Matei","chapter":"18","verse":"14","text":"Na nyinyonyo, Tati' binu ba kunani bapendili ata yumo ywa bana asene ba aobe.”"},{"book":"Matei","chapter":"18","verse":"15","text":"“Nnongogo mana akukosile, unnyendeli ukankwi'li'ke mubile kisinu. Mana akuyu'wine wapanga umpatike nnongo wako."},{"book":"Matei","chapter":"18","verse":"16","text":"Mana akani kukuyu'wa, untole mundu yumo au abi'li' pamope na wenga, li'nga ‘Kwa ukong'ondeli wa bandu abi'li' au atatu kila iku'balo yabi'ki'lwa wiso,’ kati mwagabaya Maandiko Mapeleteu."},{"book":"Matei","chapter":"18","verse":"17","text":"Mana akotwike kwayu'wa bo, ulibakiye kanisa. Na mana aaliyu'wali kanisa, na abe kwinu kati bandu bangali kuntanga Nnu'ngu' na alonga koli.”"},{"book":"Matei","chapter":"18","verse":"18","text":"“Kakape nimmakianga, lyolyoti lyamwalitaba padunia lyapanga litabilwe kunani, na lyolyoti lyamwaliyu'gu'lya padunia lyapanga liyu'gu'lilwe kunani."},{"book":"Matei","chapter":"18","verse":"19","text":"Kai' nimmakianga panga, abi'li' nkati yinu mana bayi'ki'tyaniye lu'ba likowe lyolyoti pano padunia, Tati' bangu' ba kunani baalu'a kumpangya likowe lyo."},{"book":"Matei","chapter":"18","verse":"20","text":"Kwa mwanjaa popoti palu' pabakongolekana bandu abi'li' au atatu kwa lina lyangu', nenga nibile pakati yabe.”"},{"book":"Matei","chapter":"18","verse":"21","text":"Bu'kapo Petili ngannyendelya Yesu na kunnaluya, “Buli, nnongo wangu' mana anikosile ninsami pali'nga? Mala saba yendali'ngana?”"},{"book":"Matei","chapter":"18","verse":"22","text":"Yesu ngaanyangwa, “Nibayali mala saba bai, ila, ata saba mala sabini."},{"book":"Matei","chapter":"18","verse":"23","text":"Kwa nyo, Ukulungwa wa Kunani ulandana na nkulungwa yumo ywaapalike kabwa isabu ya maleni ga atumisi bake."},{"book":"Matei","chapter":"18","verse":"24","text":"Paatumbwi kabwa bai, ngaletelwa mundu yumo ywaabile na leni liku'lu' muno lyosindwa mundu kulili'pa."},{"book":"Matei","chapter":"18","verse":"25","text":"Mundu ywo abileli na sosoti so li'pa, kwa nyo bwana wake aamulise api'mi'yi'lwe ywembe, nnyumbowe, bana bake na ili'be yoti yaabile nayo, li'nga lili'pi'lwe leni lyo."},{"book":"Matei","chapter":"18","verse":"26","text":"Bai ntumisi ywo ngakilikita nnu'ngi' yake kabaya, ‘Nilu'ba unikomeye nanenga nalu'a kuli'pa lileni lyoti.’"},{"book":"Matei","chapter":"18","verse":"27","text":"Yu'lu' bwana ngaammi'kya kiya, kunsamya li'lu' leni na kunneka ayende kasake."},{"book":"Matei","chapter":"18","verse":"28","text":"“Lakini ntumisi ywo ngabu'ka na kunkolya yumo ywa atumisi aine ywaannongage lileni lisene. Ngammoywa na kuntangya paingo kabaya, ‘Uli'pe leni lyako!’"},{"book":"Matei","chapter":"18","verse":"29","text":"Aywo ntumisi nyine ngakilikita na kunnu'ba kabaya, ‘Nikulu'ba unikomeye nanenga nalu'a kuli'pa.’"},{"book":"Matei","chapter":"18","verse":"30","text":"Lakini ywembe ayi'ki'tili, ila aammi'kite munyumba ya atabilwe mpaka palu' paali'pa li'lu' leni."},{"book":"Matei","chapter":"18","verse":"31","text":"“Bai, atumisi aine pabalibweni likowe lyo, baatiku'ku'li'ka muno, ngabayenda kummakia bwana wabe bu'kana na makowe go gagapitike."},{"book":"Matei","chapter":"18","verse":"32","text":"Apo, yu'lu' bwana aatikunkema aywo ntumisi, ngaammakia, ‘Wenga wantumisi nnau muno! Waatinilu'ba, nanenga nganikusamya leni lyako lyoti."},{"book":"Matei","chapter":"18","verse":"33","text":"Buli yali'nganili na wenga kummi'kya kiya ntumisi nnyino kati mwanikubi'ki kiya nenga?’"},{"book":"Matei","chapter":"18","verse":"34","text":"“Bai, bwana ywo aatiusika muno, ngaampeleka kwa asikali aywo ntumisi apwatilwe mpaka paali'pa leni lyoti."},{"book":"Matei","chapter":"18","verse":"35","text":"Na Tati' bangu' ba kunani baampangyanga nyinyonyo, manaitei yumo nkati yinu, ansamyali nnongowe kwa mwoyo wake woti.”"}]}