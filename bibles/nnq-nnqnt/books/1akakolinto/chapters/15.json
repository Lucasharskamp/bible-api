{"data":[{"book":"1 Akakolinto","chapter":"15","verse":"1","text":"Ngoe makalongo bango mbala kunkombake, Nhwalo Gwambone ogunantangachilanga mangweto, namangweto ngumupokela nu kugwenio nnyemangite kwambone."},{"book":"1 Akakolinto","chapter":"15","verse":"2","text":"Ku Nhwalo Gwambone gwenio mangweto nkomboligwe, na ngunhwagabala malobe ganantangachilinge nu kutenda yenieje kuamini kwinu kukaba jagi."},{"book":"1 Akakolinto","chapter":"15","verse":"3","text":"Nankamuinge mangweto ilebe yambone muno kwinu einipokile, kutenda Kilisto awa kwa magambu ga mabaja gito, andi piandikigwe Mumajandiko ga Chwapi,"},{"book":"1 Akakolinto","chapter":"15","verse":"4","text":"kutenda ngabanchika nu kuyoka lichoba lya itatu, andi apiandikigwe Mumajandiko,"},{"book":"1 Akakolinto","chapter":"15","verse":"5","text":"penia ngampiti Kefa kuboka penia ngabapitila achandundame boa komi na abena."},{"book":"1 Akakolinto","chapter":"15","verse":"6","text":"Kuboka penia ngabapitila akalongo akajingi kupeta bandu mia nhwano kingobu chimwe, ajingi kati jabe babilingite tango bakalama mpaka ngoe, nambu bange bajomokinge."},{"book":"1 Akakolinto","chapter":"15","verse":"7","text":"Kuboka penia ngampiti Yakobo na achandundame boa."},{"book":"1 Akakolinto","chapter":"15","verse":"8","text":"Pukujomolela ngambiti nenga andi namundu namelwike tango kingobu chakwe."},{"book":"1 Akakolinto","chapter":"15","verse":"9","text":"Magambu nenga nachokochoko kupeta achandundame boa na mbaligweje kemigwa nandundame kwa magambu nakapoteka bandu bikikuta cha Nnoongo."},{"book":"1 Akakolinto","chapter":"15","verse":"10","text":"Nambu upeele gwa Nnoongo undei mbe andi pambile nu upeele gwambile ukiba guhyoje. Nenga ngamwi maengo kapeta boa, ngiti neje nambu upeele gwa Nnoongo ogukamwi maengo pamwe nane."},{"book":"1 Akakolinto","chapter":"15","verse":"11","text":"Nambu ata ikabi nenga andaje akajango abatangacha, chenie nga echinhwamini."},{"book":"1 Akakolinto","chapter":"15","verse":"12","text":"Lele anda itangachigwa kutenda Kilisto ayoigwe kuboka kwa abawile, bange bandu kati jinu baotwabo kulenga kita kuyoka kubije?"},{"book":"1 Akakolinto","chapter":"15","verse":"13","text":"Anda kuyoka kubije, bai, Kilisto ayokiteje,"},{"book":"1 Akakolinto","chapter":"15","verse":"14","text":"anda Kilisto ayokiteje kuboka kwa abawile, kutangacha kwito kwamboneje na imani jinu jambonije."},{"book":"1 Akakolinto","chapter":"15","verse":"15","text":"Elo genia tuje twenga tubonekana kube takachalakichi buhwangi nnongi ja Nnoongo, gambu tulenga kutenda Nnoongo nganhyoya Kilisto kuboka kwa abawile na kumbe jwombe anhyoiteje anda kweli bandu abawile bayoigwaje."},{"book":"1 Akakolinto","chapter":"15","verse":"16","text":"Gambu anda abawile bahyoigweje, mmanya na Kilisto ahyokiteje."},{"book":"1 Akakolinto","chapter":"15","verse":"17","text":"Na anda Kilisto ahyoigweje, mmanya imani jinu ja jagi, mmi tango mumabaja ginu."},{"book":"1 Akakolinto","chapter":"15","verse":"18","text":"Uhyo abajomokinge pamwe na Kilisto baobangite boa."},{"book":"1 Akakolinto","chapter":"15","verse":"19","text":"Anda kuhyobalela kwito kwa Kilisto kubi kwa bwomi gongo tu mmanya twenga nga tubandu bukutukokalekea kupeta bandu boa."},{"book":"1 Akakolinto","chapter":"15","verse":"20","text":"Kweli Kilisto ayoigwe kuboka kwa abawile, jwenio nnembu gwa boa abawile."},{"book":"1 Akakolinto","chapter":"15","verse":"21","text":"Andi yene kiu padunia ajambukiya mundu jumwe, uhyo kuhyoka kuboka kwa abawile padunia ajambukia mundu jumwe."},{"book":"1 Akakolinto","chapter":"15","verse":"22","text":"Gambu kupete Adamu bandu boa baweganga nu kupete Kilisto bandu boa babaganga mmomi."},{"book":"1 Akakolinto","chapter":"15","verse":"23","text":"Nambu kila mundu na paali pakwe, kutumbu Kilisto kuika bandu bakwe kingobu apapakubuja Kilisto."},{"book":"1 Akakolinto","chapter":"15","verse":"24","text":"Kuboka pa genia, kubakuika kupela penia Kilisto apakakamuya kingwana chabe Awawa ana Nnoongo, kuboka pa kuboya kila utawala nu uwecho na makakala."},{"book":"1 Akakolinto","chapter":"15","verse":"25","text":"Gambu Kilisto apa kutawala mpaka apapakapeta na kabeka akangondwa bakwe pae ja makongono gakwe."},{"book":"1 Akakolinto","chapter":"15","verse":"26","text":"Kiu nga nngondwa jukujomo komigwa."},{"book":"1 Akakolinto","chapter":"15","verse":"27","text":"Majandiko galenga, “Nnoongo abekite ilebe yoa pae ja makongono gakwe.” Nambu Majandiko pagalenga, “Ilebe yoa ibekigwe pae ja makongono gakwe aitawale,” ilebe yenie ngiti pamwe na Nnoongoje, magambu jwenio nga ojwaibeka ilebe yenie pae ja Kilisto."},{"book":"1 Akakolinto","chapter":"15","verse":"28","text":"Nambu kingobu apapakubeka ilebe yoa ku utawala gwa Kilisto, penia Mwana nga apapakukibeka pae ja Nnoongo, ojwabekite ilebe yoa pae jakwe, kupala Nnoongo atawale gwicho ilebe yoa."},{"book":"1 Akakolinto","chapter":"15","verse":"29","text":"Anda kuyoka kubije, bo bandu ababatichigwa magambu ga abawile bahyobale kupata nike? Anda abawile bayoigweje, kwa nike bandu babatichigwa kwa magambu gwabe?"},{"book":"1 Akakolinto","chapter":"15","verse":"30","text":"Na twenga kwa nike kukibeka mukioya kila kingobu?"},{"book":"1 Akakolinto","chapter":"15","verse":"31","text":"Makalongo bango, nikibeka mukuwe kila machoba! Kukiluya kwango kwinu mangweto kukulondana na Yesu Kilisto Angwana bito indenda ndangache kilebe chenje."},{"book":"1 Akakolinto","chapter":"15","verse":"32","text":"Ikabi kupala kwango kukiba kimundumundu tu, kujomana kwango ni inyama ikale ku Efeso nakapata nike? Anda abawile kuhyokaje, bai, “Tulye tunywe magambu malabo tupakuwe.”"},{"book":"1 Akakolinto","chapter":"15","verse":"33","text":"Makakoloigwaje, “Maganja mabaja kualabia itendwa yambone.”"},{"book":"1 Akakolinto","chapter":"15","verse":"34","text":"Nnyimukange! Ntumbalange kutama kwambone andi pampaligwa nkotokange kutenda mabaja. Bandu bange kati jinu bummanyije Nnoongo. Nannengalanga genia kunkoyanga oni mangweto."},{"book":"1 Akakolinto","chapter":"15","verse":"35","text":"Nambu mundu aotwi konya, “Abawile kuhyoka bole? Babakube na mmele nike?”"},{"book":"1 Akakolinto","chapter":"15","verse":"36","text":"Kwenio konya kukutokamala! Mbeju yampanda kumalikaje mpaka iwe oti."},{"book":"1 Akakolinto","chapter":"15","verse":"37","text":"Yampanda mapeije nambu mbeju tu, ibe mapemba andaje yenge tu."},{"book":"1 Akakolinto","chapter":"15","verse":"38","text":"Nnoongo aipe mbeju yenie mapei agapala mwene, kila mbonji ibe yannyika jakwe."},{"book":"1 Akakolinto","chapter":"15","verse":"39","text":"Na mibele ja kila chekipanganiigwe kulandanaje. Mibele ja bandu jannyika na mibele ja inyama jannyika na mibele ja ijuni jannyika na mibele ja chamaki jannyika."},{"book":"1 Akakolinto","chapter":"15","verse":"40","text":"Yene jibi mibele ja kumbengu na mibele ja padunia, nu kualala kwa mibele ja kumbengu kwannyika nu kualala kwa mibele ja padunia kwannyika."},{"book":"1 Akakolinto","chapter":"15","verse":"41","text":"Lichoba ni kialala chakwe na mwei ni kialala chakwe na ndondwa ni kialala chakwe na ata ndondwa ilekine kulala kwakwe."},{"book":"1 Akakolinto","chapter":"15","verse":"42","text":"Yene nga paipakube kuhyoka kwa bandu abawile. Mmele apubuchika, ube mmele gualabika nambu puhyoka ube gwangaalabika."},{"book":"1 Akakolinto","chapter":"15","verse":"43","text":"Apuchikigwa, ube guna oni nambu uhyoka kukibumo, uchikigwa gwanga makakala uhyoka guna makakala."},{"book":"1 Akakolinto","chapter":"15","verse":"44","text":"Apuchikigwa ube mmele gwa kimundumundu uhyoka mmele gukihuke. Kubi mmele gukimundumundu uhyo ubi mmele gukiuhuke."},{"book":"1 Akakolinto","chapter":"15","verse":"45","text":"Malagilo galenga, “Mundu jukutumbula, Adamu, ngabe mmomi,” nambu Adamu jukujomole nga Uhuke ojwapanga bwomi."},{"book":"1 Akakolinto","chapter":"15","verse":"46","text":"Gutumbula mmele gu kihukije, nambu mmele gukimundumundu, kuika mmele gu kihuke."},{"book":"1 Akakolinto","chapter":"15","verse":"47","text":"Mundu ju kutumbula, apanganigwa kwa mandope, na abokila mulundope, nambu ngaika mundu jonge abokita kumbengu."},{"book":"1 Akakolinto","chapter":"15","verse":"48","text":"Boa ababi ba padunia babi andi jwajo ojwapanganigwa kwa mandope uhyo boa ababi ba kumbengu babi andi jwajo ojwaika kuboka kumbengu."},{"book":"1 Akakolinto","chapter":"15","verse":"49","text":"Andi yene putulandine na mundu ojwapanganigwe kulundope uhyo tubakulandana na jwajo ojwaboka kumbengu."},{"book":"1 Akakolinto","chapter":"15","verse":"50","text":"Makalongo bango, channenga chenje, mmele na myai kuotoje kulichi kingwana cha Nnoongo, chukualibika kuotojo kulichi ilebe yanga alabika."},{"book":"1 Akakolinto","chapter":"15","verse":"51","text":"Nnyoanga, nannengelanga chili, twenga tujomoka tuboaje, nambu tuboa tubakugalambuigwa,"},{"book":"1 Akakolinto","chapter":"15","verse":"52","text":"piliba kujemba lipenga lya kujomolela, kukujitukila, bandu abawile mabahyoigwa ni mibele jiba jangawe kabena na twenga matugalambuigwa."},{"book":"1 Akakolinto","chapter":"15","verse":"53","text":"Gambu kila kilebe chikialabika mpaka ote kibe changaalabika, mmele gukuwe ube mmele gwangawe."},{"book":"1 Akakolinto","chapter":"15","verse":"54","text":"Kingobu mmele gongo guna kualabika pupakube gwanga alabika na chache chukuwe pikipakube changawe, penia nga pilipakulenganila lilobe lela eliandikigwa Mumajandiko, kulenga, “Kiu kialabigwe nu uwecho!”"},{"book":"1 Akakolinto","chapter":"15","verse":"55","text":"“Mwe makiu, uwecho gwinu ubiko?"},{"book":"1 Akakolinto","chapter":"15","verse":"56","text":"Uchungu gwa kiu nga mabaja na makakala ga mabaja nga malagilo."},{"book":"1 Akakolinto","chapter":"15","verse":"57","text":"Nambu tunnumbe Nnoongo ojwatupi uwecho kupete kwa Angwana bito ana Yesu Kilisto!"},{"book":"1 Akakolinto","chapter":"15","verse":"58","text":"Yene makalongo bango manampala, nyemange gwicho na kwa makakala. Nkachane kila kingobu na maengo ga kabegele Angwana andi mmanyiela kutenda maengo gankamula ka Angwana gaoba jagije."}]}