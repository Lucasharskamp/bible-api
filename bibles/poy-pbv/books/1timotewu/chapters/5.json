{"data":[{"book":"1 Timotewu","chapter":"5","verse":"1","text":"Nagumkalipira muntu mzewi, kumbiti kumgambiri mpolimpoli gambira Tati gwaku. Muwatenderi wantemba gambira walongu waku,"},{"book":"1 Timotewu","chapter":"5","verse":"2","text":"wadala wazewi guwagambiri handa mawu gwaku, na wahinga gambira muhasha gwaku, mumakaliru gaherepa."},{"book":"1 Timotewu","chapter":"5","verse":"3","text":"Guwapanani ligoya wakenja yawehera ntangiru yoseri."},{"book":"1 Timotewu","chapter":"5","verse":"4","text":"Kumbiti mkenja yakaweriti na wana ama wazukulu, womberi wafiruwa kwanja kulifunda kutenda shawafiruwa yawamjimira Mlungu kwa kaya zyawu weni na hangu wawatenderi maheri walera wawu na wambuyi wawu gambira galii gawawatendiriti womberi kwanja, toziya shitwatira ashi shiherepa palongolu pa Mlungu."},{"book":"1 Timotewu","chapter":"5","verse":"5","text":"Mdala mkenja yakahera muntu gwa kumtanga nakaka, kamtulira Mlungu litumbiru lyakuwi kusali na kumluwa Mlungu kumtanga pashiru na paliwala."},{"book":"1 Timotewu","chapter":"5","verse":"6","text":"Kumbiti mkenja yakasinda kulilewelera muvitwatira vya kulinemeziya nentu ayu gambira kahowa, tembera kangali mkomu."},{"book":"1 Timotewu","chapter":"5","verse":"7","text":"Guwapanani viraa Malagaliru aga, su wantu wamonga nawawawona watenda gaherepa ndiri."},{"book":"1 Timotewu","chapter":"5","verse":"8","text":"Kumbiti handa muntu kawalolera ndiri walongu wakuwi, ndo walii wa ukaya kwakuwi, su muntu ayu kayilema njimiru, na kadoda nentu kuliku muntu yakajimira ndiri."},{"book":"1 Timotewu","chapter":"5","verse":"9","text":"Nagumwongelera mkenja yoseri yakenifiki vinja malongu sita nawamwingiziya muwalangwa ya wakenja. Kayi kiweriti kayugwa mala yimu hera,"},{"book":"1 Timotewu","chapter":"5","verse":"10","text":"na kaweri na zyuma ziherepa mumakaliru, yakawaleriti wana wakuwi weri, yakawashemiriti wahenga ukaya kwakuwi, kawanaviyiti magulu wantu wa Mlungu na kawatangiti wantu wana ntabiku na yakalilaviyiti kutenda vitwatira viherepa vivuwa."},{"book":"1 Timotewu","chapter":"5","verse":"11","text":"Kumbiti naguwalembisiya wakenja wahinga toziya handa lumatamata lwawu lwa nshimba paluwera livuwa na makakala kuliku kulilaviya kwawu kwa Kristu, hawafiri wawayugi kayi,"},{"book":"1 Timotewu","chapter":"5","verse":"12","text":"na hawawoneki wanalikosa kwa kuleka lipatanu lyawu lya kwanja."},{"book":"1 Timotewu","chapter":"5","verse":"13","text":"Wakenja gambira awa wanja kuwera waleri pawayerayera numba na numba, shashidoda nentu ndo shawanja kuwatakula wantu makondola, na kuliyingiziya muvitwatira vya wantu wamonga, agawu pawalonga vitwatira vyangali kufiriziwa kulonga."},{"book":"1 Timotewu","chapter":"5","verse":"14","text":"Su nfira wakenja wahinga wayugwi, wiwuli wana na kulolera weri numba zyawu su wankondu wetu nawapata lupenyu vya kulonga vitwatira vikondola kwa twenga."},{"book":"1 Timotewu","chapter":"5","verse":"15","text":"Toziya wakenja wamonga waleka njira ya Mlungu na kumgendera Shetani."},{"book":"1 Timotewu","chapter":"5","verse":"16","text":"Kumbiti handa mawu yoseri Mkristu kana walongu weni ndo wakenja yawehera utanga nakaka, yomberi kafiruwa kuwatanga toziya nakashilekera shipinga sha wantu yawamjimira Yesu lihengu ali lya kuwatanga, su shipinga sha wantu yawamjimira Yesu shiwaloleri walii yawawera wakenja wahera utanga nakaka."},{"book":"1 Timotewu","chapter":"5","verse":"17","text":"Wazewi wawalongoziya wantu uweri wafiruwa wanki shibena mgongu nentu, ndo kwa walii yawatenda lihengu kwa gangamala mukubwera na kufunda."},{"book":"1 Timotewu","chapter":"5","verse":"18","text":"Toziya Malembu Mananagala ngalonga. “Nagumtawa ng'ombi mlomu pakafikisiya mbunji,” Na kayi “Mtenda lihengu kafiruwa kwanka shibena mgongu shakuwi.”"},{"book":"1 Timotewu","chapter":"5","verse":"19","text":"Nagujimira kwanka mayangiru ga wazewi wawalongoziya mshipinga sha wantu yawamjimira Yesu pawahera wakapitawu wawili ama watatu."},{"book":"1 Timotewu","chapter":"5","verse":"20","text":"Walii yawatenda vidoda guwabeliziyi paweru, su wamonga wapati kutira."},{"book":"1 Timotewu","chapter":"5","verse":"21","text":"Nukulagalira palongolu pa Mlungu na pa Kristu Yesu na palongolu pa wantumintumi wa kumpindi wasyagulwa, gugakoli malagaliru aga pota kubagula."},{"book":"1 Timotewu","chapter":"5","verse":"22","text":"Nagutenda kanongola kumtulira muntu mawoku toziya ya lihengu lya kumtendera Mtuwa. Pagutenda hangu haguweri pamuhera na vidoda vyakuwi. Gulituli muuherepa."},{"book":"1 Timotewu","chapter":"5","verse":"23","text":"Nagulanda mashi hera, kumbiti gulandi divayi ndidini, toziya ya mtima gwaku, toziya gulwala mala kwa mala."},{"book":"1 Timotewu","chapter":"5","verse":"24","text":"Vidoda vya wantu wamonga viwoneka pota kufifa, pamberi pawawajega kuutoza, kumbiti vidoda vya wamonga vimanika pawasoka mkutoza."},{"book":"1 Timotewu","chapter":"5","verse":"25","text":"Ntambu iraa hayi, mafiliru gaherepa gawoneka paweru, na ata galii yagawoneka ndiri paweru gaweza ndiri kwendeleya kufifwa."}]}