{"data":[{"book":"Walumi","chapter":"4","verse":"1","text":"Chigeze naho, mwa Bulahimu, tati yetu chilukolo?"},{"book":"Walumi","chapter":"4","verse":"2","text":"Uneva Bulahimu atendagwa ywedi mwa Chohile kwa sila za tendwa zakwe, nendile ana chintu cha kwefenyeza mna siyo kulongozi kwa Chohile."},{"book":"Walumi","chapter":"4","verse":"3","text":"Mawandiko yagamba, “Bulahimu amzumilaga Chohile na kwachausa cho uzumizi Chohile amtendaga ywedi.”"},{"book":"Walumi","chapter":"4","verse":"4","text":"Mntu akudamanya ndima maliho yakwe hayakuwazwa saviya majeleko mna alihwa viya vimuwagile."},{"book":"Walumi","chapter":"4","verse":"5","text":"Mna kwa mntu hanegamile ntendwa zakwe mwenye, mna amzumila Chohile akuwalekeila wantu wavu na kuwatenda wedi, Chohile asinya uzumizi wa mntu uyo, na kumtenda ywedi."},{"book":"Walumi","chapter":"4","verse":"6","text":"Vino nivyo Daudi alongaga mwe mntu mta chinyemi azumilwe ni Chohile kutenda ywedi, ukaleka kusinya ntendwa za mntu uyo."},{"book":"Walumi","chapter":"4","verse":"7","text":"“Wata chinyemi ni wadya walekeilwa masa yawo,"},{"book":"Walumi","chapter":"4","verse":"8","text":"Mta chinyemi ni yudya amasa yakwe hayakukumbukwa ni Zumbe!”"},{"book":"Walumi","chapter":"4","verse":"9","text":"Togola, chinyemi icho chikulongwa ni Daudi ni kwa wadya du wajeligwe ngasu hegu na wadya hewejeligwe ngasu? Kwaviya chitimila Mawandiko, “Bulahimu kamzumila Chohile, naho kwachausa cho uzumizi wakwe Chohile kamwona ni ywedi.”"},{"book":"Walumi","chapter":"4","verse":"10","text":"Togola! Bulahimu nakazumilwa umo henati kujelwa ngasu, hegu eze ajelwe ngasu? Umo henati kujelwa ngasu, sivyo eze aheze kujelwa ngasu."},{"book":"Walumi","chapter":"4","verse":"11","text":"Bulahimu ajelagwa ngasu enga chilagiso cha wedi kulongozi kwa Chohile ahokelaga kujinkila uzumizi chipindi henati kujelwa ngasu chani kumtenda uyo atende tate ywa wose wadya nawazumile hehena kujelwa ngasu. Elo, yose yadamanyika chani Bulahimu atende tati ywa wose wakumzumila Chohile awo wawoneke wedi kulongozi kwa Chohile hata hegu hawajeligwe ngasu."},{"book":"Walumi","chapter":"4","verse":"12","text":"Naho ni tati ywa wadya wajeligwe ngasu, mna siyo kwaviya wajelwa ngasu, mna kwaviya watongela sila idya ya uzumizi tati ywetu Bulahimu azumilaga umo henati kujelwa ngasu."},{"book":"Walumi","chapter":"4","verse":"13","text":"Chohile aikaga ndagano na Bulahimu na welekwa wakwe kugamba isi yose naitende yakwe. Kadamanya ivyo, siyo kwaviya Bulahimu nakatimila Sigilizi, mna kwa uzumizi niyo atendwa ywedi ni Chohile."},{"book":"Walumi","chapter":"4","verse":"14","text":"Uneva wakunga walisi yadya Chohile alaganaga na wadya watimilaga Sigilizi, ivyo uzumizi ni wa bule naho viya Chohile alaganaga ni vya bule."},{"book":"Walumi","chapter":"4","verse":"15","text":"Sigilizi yegala maya ya Chohile, mna uneva hahana sigilizi, kubalanga sigilizi hakuhali."},{"book":"Walumi","chapter":"4","verse":"16","text":"Elo, mbuli ino yegamila uzumizi, ivyo ndagano iyo yegalwa kwa mbazi za Chohile naho ni chindedi kugamba ndagano iyo ni kwa wantu wose siyo kwa wadya du wakutimila Sigilizi, mna seivyo kwa wadya wakwikala kwa uzumizi saviya Bulahimu, kwaviya Bulahimu ni tati yetu suwe chose,"},{"book":"Walumi","chapter":"4","verse":"17","text":"saviya Mawandiko Yakukile yakulonga, “Sikutenda tati ywa si zilozize.” Bulahimu nuyo tati ywetu kulongozi kwa Chohile yudya amzumile. Chohile akuwenka wantu wabanike ujima, na kuvitenda vintu hevihali vitende viyaho."},{"book":"Walumi","chapter":"4","verse":"18","text":"Bulahimu azumilaga na kutenda na msuhi, hata hegu nahehena chikumtenda atende na msuhi, kwaivyo katenda “tati ywa si zilozize.” Saviya Mawandiko Yakukile yakulonga, “Cheleko chako nachitende chiloza.”"},{"book":"Walumi","chapter":"4","verse":"19","text":"Mna uzumizi wakwe hauhunguke hata hegu endaga na mihilimo gana vino nakamanya kugamba mwili wakwe nendile usokela enga ubanika, naho mkaziwe Sala hakudaha kutenda na wana."},{"book":"Walumi","chapter":"4","verse":"20","text":"Halekile uzumizi wakwe, naho hajeile nkama kugamba Chohile nachintize chiya alagane, mna uzumizi wakwe umjela nguvu, niyo amtogola Chohile."},{"book":"Walumi","chapter":"4","verse":"21","text":"Nakavimanya kugamba Chohile adaha kuchintiza idya indagano."},{"book":"Walumi","chapter":"4","verse":"22","text":"Nivyo vilekile Chohile kamwona Bulahimu ni ywedi."},{"book":"Walumi","chapter":"4","verse":"23","text":"Ikalongwa “Awoneke ywedi” haiwandikwe kwachausa chakwe du."},{"book":"Walumi","chapter":"4","verse":"24","text":"Naho yawandikagwa kwachausa chetu suwe chiwoneke wedi kulongozi kwa Chohile, yudya amuuyusa Yesu Zumbe dyetu."},{"book":"Walumi","chapter":"4","verse":"25","text":"Uyo alavyagwa akomwe kwachausa cha masa yetu, niyo auyuka chani chitendwe wachumile kwa Chohile."}]}