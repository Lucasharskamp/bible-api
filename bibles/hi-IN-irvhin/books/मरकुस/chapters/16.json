{"data":[{"book":"मरकुस","chapter":"16","verse":"1","text":"जब सब्त का दिन बीत गया, तो मरियम मगदलीनी, और याकूब की माता मरियम, और सलोमी ने सुगन्धित वस्तुएँ मोल लीं, कि आकर उस पर मलें।"},{"book":"मरकुस","chapter":"16","verse":"2","text":"सप्ताह के पहले दिन बड़े भोर, जब सूरज निकला ही था, वे कब्र पर आईं,"},{"book":"मरकुस","chapter":"16","verse":"3","text":"और आपस में कहती थीं, “हमारे लिये कब्र के द्वार पर से पत्थर कौन लुढ़काएगा?”"},{"book":"मरकुस","chapter":"16","verse":"4","text":"जब उन्होंने आँख उठाई, तो देखा कि पत्थर लुढ़का हुआ है! वह बहुत ही बड़ा था।"},{"book":"मरकुस","chapter":"16","verse":"5","text":"और कब्र के भीतर जाकर, उन्होंने एक जवान को श्वेत वस्त्र पहने हुए दाहिनी ओर बैठे देखा, और बहुत चकित हुई।"},{"book":"मरकुस","chapter":"16","verse":"6","text":"उसने उनसे कहा, “चकित मत हो, तुम यीशु नासरी को, जो क्रूस पर चढ़ाया गया था, ढूँढ़ती हो। वह जी उठा है, यहाँ नहीं है; देखो, यही वह स्थान है, जहाँ उन्होंने उसे रखा था।"},{"book":"मरकुस","chapter":"16","verse":"7","text":"परन्तु तुम जाओ, और उसके चेलों और पतरस से कहो, कि वह तुम से पहले गलील को जाएगा; जैसा उसने तुम से कहा था, तुम वहीं उसे देखोगे।”"},{"book":"मरकुस","chapter":"16","verse":"8","text":"और वे निकलकर कब्र से भाग गईं; क्योंकि कँपकँपी और घबराहट उन पर छा गई थी। और उन्होंने किसी से कुछ न कहा, क्योंकि डरती थीं।"},{"book":"मरकुस","chapter":"16","verse":"9","text":"सप्ताह के पहले दिन भोर होते ही वह जी उठकर पहले-पहल मरियम मगदलीनी को जिसमें से उसने सात दुष्टात्माएँ निकाली थीं, दिखाई दिया।"},{"book":"मरकुस","chapter":"16","verse":"10","text":"उसने जाकर उसके साथियों को जो शोक में डूबे हुए थे और रो रहे थे, समाचार दिया।"},{"book":"मरकुस","chapter":"16","verse":"11","text":"और उन्होंने यह सुनकर कि वह जीवित है और उसने उसे देखा है, विश्वास नहीं किया।"},{"book":"मरकुस","chapter":"16","verse":"12","text":"इसके बाद वह दूसरे रूप में उनमें से दो को जब वे गाँव की ओर जा रहे थे, दिखाई दिया।"},{"book":"मरकुस","chapter":"16","verse":"13","text":"उन्होंने भी जाकर औरों को समाचार दिया, परन्तु उन्होंने उनका भी विश्वास न किया।"},{"book":"मरकुस","chapter":"16","verse":"14","text":"पीछे वह उन ग्यारह चेलों को भी, जब वे भोजन करने बैठे थे दिखाई दिया, और उनके अविश्वास और मन की कठोरता पर उलाहना दिया, क्योंकि जिन्होंने उसके जी उठने के बाद उसे देखा था, इन्होंने उसका विश्वास न किया था।"},{"book":"मरकुस","chapter":"16","verse":"15","text":"और उसने उनसे कहा, “तुम सारे जगत में जाकर सारी सृष्टि के लोगों को सुसमाचार प्रचार करो।"},{"book":"मरकुस","chapter":"16","verse":"16","text":"जो विश्वास करे16:16 जो विश्वास करे: जो उसे सत्य मानता है और ऐसा व्यवहार करता है कि वो सत्य ही है। और बपतिस्मा ले उसी का उद्धार होगा, परन्तु जो विश्वास न करेगा वह दोषी ठहराया जाएगा।"},{"book":"मरकुस","chapter":"16","verse":"17","text":"और विश्वास करनेवालों में ये चिन्ह होंगे कि वे मेरे नाम से दुष्टात्माओं को निकालेंगे; नई-नई भाषा बोलेंगे;"},{"book":"मरकुस","chapter":"16","verse":"18","text":"साँपों को उठा लेंगे, और यदि वे प्राणनाशक वस्तु भी पी जाएँ तो भी उनकी कुछ हानि न होगी; वे बीमारों पर हाथ रखेंगे, और वे चंगे हो जाएँगे।”"},{"book":"मरकुस","chapter":"16","verse":"19","text":"तब प्रभु यीशु उनसे बातें करने के बाद स्वर्ग पर उठा लिया गया, और परमेश्वर की दाहिनी ओर बैठ गया। (1 पत. 3:22)"},{"book":"मरकुस","chapter":"16","verse":"20","text":"और उन्होंने निकलकर हर जगह प्रचार किया, और प्रभु उनके साथ काम करता रहा और उन चिन्हों के द्वारा जो साथ-साथ होते थे, वचन को दृढ़ करता रहा। आमीन।"}]}