{"data":[{"book":"Yudaya Mangɛe I","chapter":"11","verse":"1","text":"Isirayilakae birin naxa a masen Dawuda bɛ Xebiron, «Won wuli keren, fasɛ keren."},{"book":"Yudaya Mangɛe I","chapter":"11","verse":"2","text":"Hali Mangɛ Sɔlu xa waxati i tan nan nu Isirayila raɲɛrɛma. I Marigi Alatala naxa a masen i bɛ, ‹I xa n ma ɲama Isirayila raɲɛrɛ, i xa findi e xa yarerati ra.›»"},{"book":"Yudaya Mangɛe I","chapter":"11","verse":"3","text":"Isirayila forie birin naxa siga a fɔxɔ ra Xebiron. Dawuda naxa saatɛ xiri e tagi Alatala ya i. E naxa ture sa a xunyi ma Isirayila mangɛ ki ma, alɔ Alatala nu bara a masen Annabi Samuweli bɛ ki naxɛ."},{"book":"Yudaya Mangɛe I","chapter":"11","verse":"4","text":"Mangɛ Dawuda nun Isirayilakae naxa siga Darisalamu, naxan man nu xili Yebusu, barima Yebusu bɔnsɔɛ nu sabatixi naa."},{"book":"Yudaya Mangɛe I","chapter":"11","verse":"5","text":"E naxa a fala Dawuda bɛ, «I mu soma be feo.» Kɔnɔ Dawuda naxa nɔ Siyon yire makantaxi masɔtɔde. Na kui e mɛnni xili fala Dawuda xa taa."},{"book":"Yudaya Mangɛe I","chapter":"11","verse":"6","text":"Dawuda nu bara a fala, «Naxan singe na Yebusu gere, n na kanyi findima nɛ mangɛ ra.» Seruya xa di Yowaba singe nan gere so, a fa findi sɔɔrie xa mangɛ ra."},{"book":"Yudaya Mangɛe I","chapter":"11","verse":"7","text":"Dawuda naxa sabati na yire makantaxi kui, na na a ra naa xili naxa fala Dawuda xa taa."},{"book":"Yudaya Mangɛe I","chapter":"11","verse":"8","text":"Dawuda naxa mɛnni nun a rabilinyi yailan. Yowaba fan naxa wali gbɛtɛ raba Darisalamu alako naa xa fan."},{"book":"Yudaya Mangɛe I","chapter":"11","verse":"9","text":"Dawuda sɛnbɛ nu luma gbo ra, barima a nun Mangɛ Alatala nan nu a ra."},{"book":"Yudaya Mangɛe I","chapter":"11","verse":"10","text":"Dawuda xa sɔɔri xunyi, naxee bara a mali Isirayila mangɛya sɔtɔde, alɔ Alatala nu bara a masen ki naxɛ,"},{"book":"Yudaya Mangɛe I","chapter":"11","verse":"11","text":"na sɔɔri gbangbalanyie xilie nan ya: Xakimoni xa di Yasobeyami, naxan findi e xunyi ra. A nu bara mixi kɛmɛ saxan faxa tanbɛ ra gere keren kui."},{"book":"Yudaya Mangɛe I","chapter":"11","verse":"12","text":"A firin nde findi Dodayi xa di Eleyasari nan na, Axowaka. A nu na Dawuda xa sɛnbɛma saxanyie ya ma."},{"book":"Yudaya Mangɛe I","chapter":"11","verse":"13","text":"A nu bara Dawuda mali Filisitakae gerede Pasi Damimi. A xa sɔɔrie naxa e gi Filisitakae ma, mɛngi xɛ nu dɛnnaxɛ."},{"book":"Yudaya Mangɛe I","chapter":"11","verse":"14","text":"Kɔnɔ Eleyasari naxa lu naa han a Filisitakae bɔnbɔ Alatala xa mali ra."},{"book":"Yudaya Mangɛe I","chapter":"11","verse":"15","text":"Yarerati saxan, Dawuda xa yarerati tongo saxanyie ya ma, naxa siga Dawuda yire Adulama fɔnmɛ ra. Filisitakae nu tixi Refa gulunba kui."},{"book":"Yudaya Mangɛe I","chapter":"11","verse":"16","text":"Na waxati Dawuda nu sabatixi yire makantaxi, Filisitakae nu sabatixi Bɛtɛlɛɛmu mabiri."},{"book":"Yudaya Mangɛe I","chapter":"11","verse":"17","text":"Dawuda naxa a sago nde fala, «A xɔli n ma n xa Bɛtɛlɛɛmu kɔlɔnyi ye min.»"},{"book":"Yudaya Mangɛe I","chapter":"11","verse":"18","text":"Na sɔɔri yarerati saxanyie naxa Filisitakae xa naaninyi igiri, e sa ye ba kɔlɔnyi ra naxan na Bɛtɛlɛɛmu naadɛ ra. E to fa na ye ra Dawuda bɛ, a naxa tondi a minde. A naxa a ifili bɔxi ma sɛrɛxɛ ra Alatala bɛ."},{"book":"Yudaya Mangɛe I","chapter":"11","verse":"19","text":"A naxa a fala, «Ala xa n natanga na ma. N mu nɔma yi ye minde, n ma xɛmɛe naxan sɔtɔxi n bɛ e nii sare ra. Na luma alɔ e nii tide mu gbo n bɛ.» Na kui a naxa tondi na ye minde a xa sɛnbɛma saxanyie naxan sɔtɔ a bɛ."},{"book":"Yudaya Mangɛe I","chapter":"11","verse":"20","text":"Yowaba ngaxakerenyi Abisayi nan nu findixi na sɛnbɛma saxanyie xunyi ra. A nu bara xɛmɛ kɛmɛ saxan faxa a xa tanbɛ ra. A naxa xili xungbe sɔtɔ na xɛmɛ saxanyie ya ma."},{"book":"Yudaya Mangɛe I","chapter":"11","verse":"21","text":"E naxa a binya, e a findi e xa mangɛ ra, kɔnɔ a mu lu e ya ma."},{"book":"Yudaya Mangɛe I","chapter":"11","verse":"22","text":"Yehoyada xa di Bɛnaya Kabaseelika nu findixi sɔɔri magaaxuxi nan na. A nu bara fe xungbe gbegbe raba, alɔ Ariyɛli Mowabaka firinyi faxafe. A man naxa yɛtɛ nde faxa kɔlɔnyi kui balabalanyi tɛmui."},{"book":"Yudaya Mangɛe I","chapter":"11","verse":"23","text":"Lɔxɔɛ nde a naxa Misiraka gbangbalanyi nde faxa, naxan xa maiteya kanke ya firin lima. Tanbɛ belebele nu na na Misiraka yi ra, naxan gbo alɔ dugi sɔxɔ wuri. Bɛnaya naxa na ba a yi ra, a a faxa a yɛtɛ xa tanbɛ ra."},{"book":"Yudaya Mangɛe I","chapter":"11","verse":"24","text":"Yehoyada xa di Bɛnaya xa fe xungbe nan na ki. A xili gbo na sɛnbɛma saxanyi ya ma."},{"book":"Yudaya Mangɛe I","chapter":"11","verse":"25","text":"A naxa binyɛ sɔtɔ dangi na xɛmɛ tongo saxan na, kɔnɔ a sɛnbɛ mu nu gbo na sɛnbɛma saxanyie bɛ. Dawuda xa gundo sɔɔri nan nu a ra."},{"book":"Yudaya Mangɛe I","chapter":"11","verse":"26","text":"Sɛnbɛma gbɛtɛe nan ya: Yowaba xunya Asahɛli, Dodo xa di Elexanan Bɛtɛlɛɛmuka,"},{"book":"Yudaya Mangɛe I","chapter":"11","verse":"27","text":"Samoti Harorika, Xɛlɛsi Pelonka,"},{"book":"Yudaya Mangɛe I","chapter":"11","verse":"28","text":"Ikesi xa di Ira Tekowaka, Abiyeseri Anatɔtika,"},{"book":"Yudaya Mangɛe I","chapter":"11","verse":"29","text":"Sibekayi Xusaka, Ilayi Axowaka,"},{"book":"Yudaya Mangɛe I","chapter":"11","verse":"30","text":"Maharayi Netofaka, Baanna xa di Xeleda Netofaka,"},{"book":"Yudaya Mangɛe I","chapter":"11","verse":"31","text":"Ribayi xa di Itayi, naxan keli Gibiya Bunyamin bɔnsɔɛ xa bɔxi ma, Bɛnaya Piratonka,"},{"book":"Yudaya Mangɛe I","chapter":"11","verse":"32","text":"Xurayi naxan keli Gaasi gulunba yire, Abiyɛli Arabaka,"},{"book":"Yudaya Mangɛe I","chapter":"11","verse":"33","text":"Asamafeti Baxurimika, Eliyaba Saalabonka,"},{"book":"Yudaya Mangɛe I","chapter":"11","verse":"34","text":"Hasemi xa die Gisonkae, Saage xa di Yonatan Hararaka,"},{"book":"Yudaya Mangɛe I","chapter":"11","verse":"35","text":"Sakara xa di Axiyama Hararaka, Uru xa di Elifala,"},{"book":"Yudaya Mangɛe I","chapter":"11","verse":"36","text":"Xeferi Mekeraka, Ahiya Pelonka,"},{"book":"Yudaya Mangɛe I","chapter":"11","verse":"37","text":"Xesero Karemeleka, Esibayi xa di Naarayi,"},{"book":"Yudaya Mangɛe I","chapter":"11","verse":"38","text":"Natan ngaxakerenyi Yoweli, Hagari xa di Mibixari,"},{"book":"Yudaya Mangɛe I","chapter":"11","verse":"39","text":"Sɛlɛki Amonika, Naxarayi Berotika, Seruya xa di Yowaba xa geresose xaninma,"},{"book":"Yudaya Mangɛe I","chapter":"11","verse":"40","text":"Ira nun Garebe Yatirikae,"},{"book":"Yudaya Mangɛe I","chapter":"11","verse":"41","text":"Uriya Xitika, Axalayi xa di Sabadi,"},{"book":"Yudaya Mangɛe I","chapter":"11","verse":"42","text":"Siisa xa di Adina Rubenkae xa mangɛ nun a xa mixi tongo saxan,"},{"book":"Yudaya Mangɛe I","chapter":"11","verse":"43","text":"Maaka xa di Xanan, Yosafati Mitinika,"},{"book":"Yudaya Mangɛe I","chapter":"11","verse":"44","text":"Usiya Asatarotika, Xotama xa die Saama nun Yeyiyeli Arowerikae,"},{"book":"Yudaya Mangɛe I","chapter":"11","verse":"45","text":"Simiri xa die Yediyayeli, Yoxa xunya Tisika,"},{"book":"Yudaya Mangɛe I","chapter":"11","verse":"46","text":"Eliyeli Maxawika, Eliyeli xa die Yeribayi nun Yosawiya, Itima Mowabaka,"},{"book":"Yudaya Mangɛe I","chapter":"11","verse":"47","text":"Eliyeli, Obedo, nun Yaasiyɛli Mesobaka."}]}