{"data":[{"book":"1 पेतरॉस","chapter":"5","verse":"1","text":"इसलिये मैं, एक सह प्राचीन होकर, जो मसीह येशु के दुःखों का प्रत्यक्ष गवाह तथा उस महिमा का सहभागी हूं, जो भविष्य में प्रकट होने पर है, तुम्हारे पुरनियों से विनती कर रहा हूं"},{"book":"1 पेतरॉस","chapter":"5","verse":"2","text":"कि वे परमेश्वर की इच्छा में परमेश्वर के झुंड की देखरेख करें—दबाव में नहीं परंतु अपनी इच्छा के अनुसार; अनुचित लाभ की दृष्टि से नहीं परंतु शुद्ध सेवाभाव में,"},{"book":"1 पेतरॉस","chapter":"5","verse":"3","text":"अपने झुंड पर प्रभुता दिखाकर नहीं परंतु उनके लिए एक आदर्श बनकर;"},{"book":"1 पेतरॉस","chapter":"5","verse":"4","text":"क्योंकि प्रधान चरवाहे के प्रकट होने पर तुम महिमा का अविनाशी मुकुट प्राप्‍त करोगे."},{"book":"1 पेतरॉस","chapter":"5","verse":"5","text":"इसी प्रकार युवाओ, तुम प्राचीनों के अधीन रहो तथा तुम सभी एक दूसरे के प्रति दीनता की भावना धारण करो क्योंकि,"},{"book":"1 पेतरॉस","chapter":"5","verse":"6","text":"इसलिये परमेश्वर के सामर्थ्यी हाथों के नीचे स्वयं को दीन बनाए रखो कि वह तुम्हें सही समय पर बढ़ाएं."},{"book":"1 पेतरॉस","chapter":"5","verse":"7","text":"अपनी सारी चिंता का बोझ परमेश्वर पर डाल दो क्योंकि वह तुम्हारा ध्यान रखते हैं."},{"book":"1 पेतरॉस","chapter":"5","verse":"8","text":"धीरज रखो, सावधान रहो. तुम्हारा विरोधी शैतान गरजते हुए सिंह जैसे इस खोज में फिरता रहता है कि किसको फाड़ खाए."},{"book":"1 पेतरॉस","chapter":"5","verse":"9","text":"विश्वास में स्थिर रहकर उसका सामना करो क्योंकि तुम जानते हो कि इस संसार में साथी विश्वासी इसी प्रकार दुःख-भोग रहे हैं."},{"book":"1 पेतरॉस","chapter":"5","verse":"10","text":"जब तुम थोड़े समय के लिए दुःख-भोग चुके होगे तब सारे अनुग्रह के परमेश्वर, जिन्होंने तुम्हें मसीह में अपनी अनंत काल की महिमा में आमंत्रित किया है, स्वयं तुम्हें सिद्ध, स्थिर, मजबूत तथा प्रतिष्ठित करेंगे."},{"book":"1 पेतरॉस","chapter":"5","verse":"11","text":"उनका अधिकार सदा-सर्वदा हो, आमेन."},{"book":"1 पेतरॉस","chapter":"5","verse":"12","text":"सिलवानॉस की सहायता से, जिसे मैं एक विश्वासयोग्य भाई मानता हूं, मैंने तुम्हें प्रोत्साहित तथा आश्वस्त करते हुए संक्षेप में लिखा है कि यही परमेश्वर का वास्तविक अनुग्रह है. तुम इसी में स्थिर रहो."},{"book":"1 पेतरॉस","chapter":"5","verse":"13","text":"तुम्हें उसकी शुभकामनाएं, जो बाबेल में है, जिसे तुम्हारे ही साथ चुनकर अलग किया गया है और उसी प्रकार मेरे पुत्र मार्कास की भी."},{"book":"1 पेतरॉस","chapter":"5","verse":"14","text":"प्रेम के चुंबन के द्वारा एक दूसरे को नमस्कार करो."}]}