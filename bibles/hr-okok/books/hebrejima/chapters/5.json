{"data":[{"book":"Hebrejima","chapter":"5","verse":"1","text":"Veliki svećenik je čovjek odabran da zastupa ljude u njihovu odnosu prema Bogu. Prinosi Bogu njihove darove i žrtve za grijehe."},{"book":"Hebrejima","chapter":"5","verse":"2","text":"Stoga što je čovjek, može suosjećati s ljudima koji griješe iz neznanja i sa zabludjelima jer je i sam podložan slabosti."},{"book":"Hebrejima","chapter":"5","verse":"3","text":"Zato mora prinositi žrtve i za svoje grijehe i za grijehe drugih."},{"book":"Hebrejima","chapter":"5","verse":"4","text":"Nitko ne može postati velikim svećenikom prisvajajući sebi tu čast. Na to ga mora pozvati Bog, baš kao što je pozvao i Arona."},{"book":"Hebrejima","chapter":"5","verse":"5","text":"Tako ni Krist nije sam sebi dodijelio tu čast da bude Velikim svećenikom. Postavio ga je Bog koji je rekao:"},{"book":"Hebrejima","chapter":"5","verse":"6","text":"Drugom mu je prilikom Bog rekao:"},{"book":"Hebrejima","chapter":"5","verse":"7","text":"Dok je Isus živio na zemlji, sa silnim je vapajima i suzama upućivao molitve Bogu, koji ga je mogao izbaviti od smrti. Bog ga je uslišio zbog njegova strahopoštovanja."},{"book":"Hebrejima","chapter":"5","verse":"8","text":"Iako je bio Božji Sin, Isus se kroz patnju naučio poslušnosti."},{"book":"Hebrejima","chapter":"5","verse":"9","text":"Postignuvši savršenstvo, postao je darovateljem vječnoga spasenja svima koji ga slušaju."},{"book":"Hebrejima","chapter":"5","verse":"10","text":"I Bog ga je postavio da bude Velikim svećenikom sličan Melkisedeku."},{"book":"Hebrejima","chapter":"5","verse":"11","text":"O tomu vam imam još mnogo toga reći, ali teško mi je to riječima protumačiti jer slabo slušate."},{"book":"Hebrejima","chapter":"5","verse":"12","text":"Dugo ste već kršćani i morali biste već poučavati druge. Umjesto toga, trebate nekoga da vas ponovno pouči temeljnim stvarima koje početnik mora naučiti o Svetome pismu. Potrebno vam je mlijeko, a ne kruta hrana."},{"book":"Hebrejima","chapter":"5","verse":"13","text":"Tko je još na mlijeku, nije napredovao u učenju o pravednosti jer je još dojenče."},{"book":"Hebrejima","chapter":"5","verse":"14","text":"A kruta je hrana za zrele, za one koji su iskustvom izvježbali ćutila za razlikovanje dobra od zla te čine dobro."}]}