{"data":[{"book":"Mani'zanti mofo nanekee","chapter":"11","verse":"1","text":"Havigema huno avamente'ma refkohu so'ema nosia vahera, Ra Anumzamo'a agoteno avesra hunente. Hianagi avamente'ma fatgo huno mizama asea vaheku avesinente."},{"book":"Mani'zanti mofo nanekee","chapter":"11","verse":"2","text":"Kavufga atare'zamo'a, kagazeza erigamigahie. Hianagi kavufga anteramizamo'a, knare antahintahiza erino egahie."},{"book":"Mani'zanti mofo nanekee","chapter":"11","verse":"3","text":"Maka zampima tamage huno fatgo avu'ava'ma hanimofona, ana avu'avazamo kegava huntegahie. Hianagi hazenke vahe'mofo akrehe akrehe'zamo'a, zamagrira zamahe fanane hugahie."},{"book":"Mani'zanti mofo nanekee","chapter":"11","verse":"4","text":"Refkoma hugantesia knarera, feno zankamo'a kaza osugosie. Hianagi fatgoma huno mani'zamo'a frizampintira kagu'vazigahie."},{"book":"Mani'zanti mofo nanekee","chapter":"11","verse":"5","text":"Fatgo vahe'mokizmia tamage hu zamavu'zamava'mo hanige'za, kama nevaza kamo'a, knare hu'nesige'za vugahaze. Hianagi havi vahe'mokizmia zamagra nehanaza kumimofo kna'amo, zamazeri traka hugahie."},{"book":"Mani'zanti mofo nanekee","chapter":"11","verse":"6","text":"Fatgo zamavu'zmava'ma nehaza vahe'mokizmia, fatgo zamavu'zmava zmimo'a zamagu nevazie. Hianagi fatgo osu vahe'mokizmia fatgo osu zamavu'zmava zamo zamazerigahie."},{"book":"Mani'zanti mofo nanekee","chapter":"11","verse":"7","text":"Kefozama nehia vahe'mo'ma erinaku'ma amuha'ma nehia zamo'a frisigeno'a anama erinaku'ma amuhama nehiazamo'a, amane zankna hugahie."},{"book":"Mani'zanti mofo nanekee","chapter":"11","verse":"8","text":"Hazenke zamo'ma fatgo vahete'ma esniana, Ra Anumzamo'a aza huno avare atrenigeno, ana hazenke zamo'a kefozama nehanaza vahete egahie."},{"book":"Mani'zanti mofo nanekee","chapter":"11","verse":"9","text":"Anumzamofonku'ma kore'ma hunte'za agoragama omaniza vahe'mo'za, kezmireti tava'ozmire'ma mani'namokizmia zamazeri haviza nehaze. Hianagi fatgo vahe'mo'za ama' antahi'za zamimo zamagu nevazie."},{"book":"Mani'zanti mofo nanekee","chapter":"11","verse":"10","text":"Fatgo vahe'mo'zama nomani'za zamifima knare hazageno'a, rankumapi vahe'mo'za musenkase nehaze. Hagi kefo zamavu'zamava'ma nehaza vahe'ma fri'zage'za, havizama nehia zana vagaregahie hu'za tusi muse nehaze."},{"book":"Mani'zanti mofo nanekee","chapter":"11","verse":"11","text":"Anumzamo'ma fatgo vahe'mofo nomani'zama asomu'ma huntegeno'a, rankuma'mofo agimo'a marenerie. Hianagi kefo avu'ava'ma nehia vahe'mofo agipinti'ma esia kemo'a, rankumara eri haviza hutregahie."},{"book":"Mani'zanti mofo nanekee","chapter":"11","verse":"12","text":"Tava'ozmire'ma nemaniza vahe'ma zamage henkaminetaza vahe'mo'za, neginagi vahe mani'naze. Hianagi fatgo antahi'zane vahe'mo'za kea osu akohe'za nemanize."},{"book":"Mani'zanti mofo nanekee","chapter":"11","verse":"13","text":"Iza'o vahe amefi kema huno vanoma hanimo'a, oku'a fraki'nesia zana huama hugahie. Hianagi tamage kema hu vahe'mo'a, nefu'ma hu'ne'nia zana huama huontegosie."},{"book":"Mani'zanti mofo nanekee","chapter":"11","verse":"14","text":"Ama' antahi'zane kva vahe'ma omanisigeno'a, kuma'mo'a haviza hugahie. Hianagi knare antahi'zama ami vahe'ma rama'ama mani'nenageno'a, kuma'mo'a hankavetino knare hugahie."},{"book":"Mani'zanti mofo nanekee","chapter":"11","verse":"15","text":"Mago'mo'ma vahepinti'ma nofi'ma hu'nesigenka, anazamofo nona hu'na miza kamigahue hunka hanunka, knaza erifore hugahane. Hianagi ana'ma hu'zanku'ma avesrama hanimo'a, agra'a agu'vazigahie."},{"book":"Mani'zanti mofo nanekee","chapter":"11","verse":"16","text":"Rimpa fru avu'ava'ene a'mofona, agesga hunentaze. Hianagi vaheku'ma asuragionte ne'mo'a, feno zanke e'nerie."},{"book":"Mani'zanti mofo nanekee","chapter":"11","verse":"17","text":"Vahe'mofo asuraginteno so'e avu'ava'ma hunte ne'mo'a, agra'a azeri so'e nehie. Hianagi vahe'mokizmi havizama huzmantea ne'mo'a, agra'a azeri haviza nehie."},{"book":"Mani'zanti mofo nanekee","chapter":"11","verse":"18","text":"Kefo avu'ava'ma nehaza vahe'mo'za antesaza feno zamimo'a atupa knafi megahie. Hianagi fatgo vahe'mokizmi mizamo'a, za'za kna megahie."},{"book":"Mani'zanti mofo nanekee","chapter":"11","verse":"19","text":"Fatgo vahe'mo'za knare manizanku nehakaze. Hianagi havi avu'avazama nevaririza vahe'mo'za fri'zanku nehakaze."},{"book":"Mani'zanti mofo nanekee","chapter":"11","verse":"20","text":"Hagi akrehe akrehe avu'ava zama agu'afima me'nea vahe'mofona, Ra Anumzamo'a agotenezmante. Hianagi fatgoma hu'za nemaniza vaheku, Ra Anumzamo'a musena hunezmante"},{"book":"Mani'zanti mofo nanekee","chapter":"11","verse":"21","text":"Tamage, havi avu'ava'ma nehaza vahe'mo'za hazenkea agateore'za, ana hazenkea erigahaze. Hianagi fatgo vahe'mokizmi mofavreramina, Ra Anumzamo'a keaga huozmanteno zamagu'vazigahie."},{"book":"Mani'zanti mofo nanekee","chapter":"11","verse":"22","text":"Hentofa agi agonane a'mo'ma fatgo osu avu'ava'ma nehia a'mo'a, agra afu'mofo golire tro hunte rinima agonafi antanintaza kna hu'ne."},{"book":"Mani'zanti mofo nanekee","chapter":"11","verse":"23","text":"Fatgo avu'ava'ma nehaza vahe'mo'za, knare'zama erifore'ma hanaza zanku zamave'nesie. Hianagi havi zamavu'zamava'ma nehaza vahe'mo'za hazenkefi manigahune hu'za antahigahaze."},{"book":"Mani'zanti mofo nanekee","chapter":"11","verse":"24","text":"Zamagragu'ma ontahi'za vahe'ma zamaza nehaza vahe'mo'za, zamagra mago'ane eri avitegahaze. Hianagi rumofo amiga zama omisnazana, maka zankura eme atupa hugahaze."},{"book":"Mani'zanti mofo nanekee","chapter":"11","verse":"25","text":"Muse hu'za vahe'ma veva'ma nehaza vahe'mo'za zamagra rama'aza erigahaze. Vahe'ma zamazahu vahe'mo'za, ana nona'a erigahaze."},{"book":"Mani'zanti mofo nanekee","chapter":"11","verse":"26","text":"Iza'o ne'zama'ama zagore'ma otreno, azeri akonama hania vahe'mofona, vahe'mo'za huhaviza huntegahaze. Hianagi iza'o ne'zama'ama zagore'ma atresimofona, asomu'mo agritera megahie."},{"book":"Mani'zanti mofo nanekee","chapter":"11","verse":"27","text":"Iza'o knare avu'ava zanku'ma kazigazi huno hakesimo'a, knare'za erinkeno, kefo zanku'ma hake'simo'a, kefoza erigahie."},{"book":"Mani'zanti mofo nanekee","chapter":"11","verse":"28","text":"Iza'o rama'a fenoma ante'nesia zanku'ma antahintahima hanimo'a, evuramigahie. Hianagi fatgo vahe'mo'za zafamo anina eri mareankna hu'za tretre hugahaze."},{"book":"Mani'zanti mofo nanekee","chapter":"11","verse":"29","text":"Naga'amofoma hazanke'ma erimisimo'a, mago'zana erisinti oharegosie. Neginagima hanaza vahe'mo'za ama' antahi'zane vahe'mokizmi eri'za vahe manigahaze."},{"book":"Mani'zanti mofo nanekee","chapter":"11","verse":"30","text":"Fatgo vahe'mofo avu'avamo'a, asimu eri zafagna hu'ne. Hagi iza'o vahe'ma agu'mavazimo'a ama' antahi'zane vahe mani'ne."},{"book":"Mani'zanti mofo nanekee","chapter":"11","verse":"31","text":"Ama mopafina fatgo vahe'mo'za miza zamia e'nerisage'za, kefo zamavu'zamava'ma nehanaza vahe'mo'zane, kumi vahe'mo'za knazana erigahaze."}]}