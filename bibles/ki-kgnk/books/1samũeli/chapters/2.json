{"data":[{"book":"1 Samũeli","chapter":"2","verse":"1","text":"Ningĩ Hana akĩhooya, akiuga atĩrĩ:"},{"book":"1 Samũeli","chapter":"2","verse":"2","text":"“Gũtirĩ mũndũ o na ũ mũtheru ta Jehova;"},{"book":"1 Samũeli","chapter":"2","verse":"3","text":"“Mũtigacooke kwaria na mwĩĩkĩrĩro ũguo"},{"book":"1 Samũeli","chapter":"2","verse":"4","text":"“Mota ma njamba cia ita nĩmoinangĩku,"},{"book":"1 Samũeli","chapter":"2","verse":"5","text":"Arĩa maarĩ ahũũnu meyandĩkithagia nĩguo mone irio,"},{"book":"1 Samũeli","chapter":"2","verse":"6","text":"“Jehova nĩwe ũrehaga gĩkuũ, na nĩwe ũtũũragia muoyo;"},{"book":"1 Samũeli","chapter":"2","verse":"7","text":"Jehova nĩwe ũtũmaga andũ mathĩĩne na arĩa angĩ matonge;"},{"book":"1 Samũeli","chapter":"2","verse":"8","text":"Ooyaga mũthĩĩni akamũruta rũkũngũ-inĩ,"},{"book":"1 Samũeli","chapter":"2","verse":"9","text":"Nĩakamenyerera makinya ma andũ ake arĩa atheru,"},{"book":"1 Samũeli","chapter":"2","verse":"10","text":"arĩa makararagia Jehova nĩmagathuthwo."},{"book":"1 Samũeli","chapter":"2","verse":"11","text":"Nake Elikana akĩinũka mũciĩ gwake Rama, no kahĩĩ kau gagĩtungatĩra Jehova karĩ harĩ Eli ũcio mũthĩnjĩri-Ngai."},{"book":"1 Samũeli","chapter":"2","verse":"12","text":"Na rĩrĩ, ariũ a Eli maarĩ andũ aaganu; matiatĩĩte Jehova."},{"book":"1 Samũeli","chapter":"2","verse":"13","text":"Na rĩrĩ, warĩ mũtugo wa athĩnjĩri-Ngai harĩ andũ, atĩ rĩrĩa mũndũ o wothe aruta igongona, na rĩrĩa nyama ikĩrugwo, ndungata ya mũthĩnjĩri-Ngai yokaga na njibe ya mĩtheece ĩtatũ ĩrĩ guoko-inĩ."},{"book":"1 Samũeli","chapter":"2","verse":"14","text":"Yaikagia njibe ĩyo nyũngũ-inĩ ya kĩgera, kana thaburia-inĩ, kana gĩtengʼũ-inĩ, kana nyũngũ-inĩ ya rĩũmba, nake mũthĩnjĩri-Ngai akeyoera o kĩrĩa gĩothe njibe ĩngĩarutire. Ũguo nĩguo meekaga andũ othe a Isiraeli arĩa mookaga Shilo."},{"book":"1 Samũeli","chapter":"2","verse":"15","text":"Na o na mbere ya maguta gũcinwo-rĩ, ndungata ya mũthĩnjĩri-Ngai nĩyokaga na ĩkeera mũndũ ũrĩa ũraruta igongona atĩrĩ, “He mũthĩnjĩri-Ngai nyama imwe ahĩĩhie; ndegwĩtĩkĩra nyama nduge kuuma kũrĩ we, tiga o nyama njĩthĩ.”2:15 Kũringana na watho, maguta hamwe na nyama cia maguta ciacinagĩrwo igũrũ wa kĩgongona (Alaw 3:16; 4:8-10)."},{"book":"1 Samũeli","chapter":"2","verse":"16","text":"Mũndũ angĩamwĩrire atĩrĩ, “Reke maguta mambe macinwo, ũcooke woe kĩrĩa gĩothe ũkwenda,” ndungata yacookagia atĩrĩ, “Aca, nengera o ro rĩu; kwaga ũguo, ndĩmĩoe na hinya.”"},{"book":"1 Samũeli","chapter":"2","verse":"17","text":"Wĩhia ũcio wa aanake a Eli warĩ mũnene mũno maitho-inĩ ma Jehova, nĩgũkorwo nĩmanyararaga magongona marĩa andũ maarutagĩra Jehova."},{"book":"1 Samũeli","chapter":"2","verse":"18","text":"Nowe Samũeli aatungataga mbere ya Jehova arĩ o mwana mũnini, ehumbĩte ebodi ya gatani."},{"book":"1 Samũeli","chapter":"2","verse":"19","text":"O mwaka nyina nĩamũtumagĩra gakanjũ, akamũtwarĩra rĩrĩa megũthiĩ na mũthuuriwe kũruta igongona rĩa mwaka o mwaka."},{"book":"1 Samũeli","chapter":"2","verse":"20","text":"Eli nĩarathimaga Elikana na mũtumia wake, akoiga atĩrĩ, “Jehova arokũhe ciana na mũndũ-wa-nja ũyũ icooke ithenya rĩa mwana ũyũ aahooete, na agĩcooka kũmũheana harĩ Jehova.” Nao magacooka makainũka kwao mũciĩ."},{"book":"1 Samũeli","chapter":"2","verse":"21","text":"Nake Jehova akĩiguĩra Hana tha; akĩgĩa nda agĩciara aanake atatũ na airĩtu eerĩ. Nake mwana ũcio ti Samũeli agĩkũrĩra hau mbere ya Jehova."},{"book":"1 Samũeli","chapter":"2","verse":"22","text":"Na rĩrĩ, Eli aarĩ mũkũrũ mũno, na nĩaiguaga maũndũ mothe marĩa ariũ ake meekaga Isiraeli guothe, na ũrĩa maakomaga na andũ-a-nja arĩa maatungataga itoonyero-inĩ rĩa Hema-ya-Gũtũnganwo."},{"book":"1 Samũeli","chapter":"2","verse":"23","text":"Nĩ ũndũ ũcio akĩmooria atĩrĩ, “Nĩ kĩĩ gĩtũmaga mwĩke maũndũ ta maya? Nĩndĩraigua kuuma kũrĩ andũ othe ũhoro wa ciĩko ici cianyu cia waganu."},{"book":"1 Samũeli","chapter":"2","verse":"24","text":"Aca, ariũ akwa; ũhoro ũrĩa ndĩraigua ũkĩhunja gatagatĩ ka andũ a Jehova ti mwega."},{"book":"1 Samũeli","chapter":"2","verse":"25","text":"Mũndũ angĩhĩria mũndũ ũrĩa ũngĩ-rĩ, Ngai no amateithũrane; no mũndũ angĩhĩria Jehova-rĩ, nũũ ũngĩmũthaithanĩrĩra?” No rĩrĩ, aanake ake matiigana kũigua magĩkaanio nĩ ithe wao, nĩgũkorwo Jehova nĩatuĩte nĩekũmooraga."},{"book":"1 Samũeli","chapter":"2","verse":"26","text":"Nake mwana ũcio ti Samũeli agĩkũra, akĩnenehaga, akĩendagwo nĩ Jehova o na andũ."},{"book":"1 Samũeli","chapter":"2","verse":"27","text":"Na rĩrĩ, mũndũ wa Ngai nĩokire kũrĩ Eli, akĩmwĩra atĩrĩ, “Jehova ekuuga ũũ: ‘Githĩ niĩ ndieguũrĩirie nyũmba ya thoguo rĩrĩa maarĩ Misiri watho-inĩ wa Firaũni?"},{"book":"1 Samũeli","chapter":"2","verse":"28","text":"Ndathuurire thoguo kuuma mĩhĩrĩga-inĩ yothe ya Isiraeli atuĩke mũthĩnjĩri-Ngai wakwa, aambatage kĩgongona-inĩ gĩakwa, na acinage ũbumba, na ehumbage ebodi arĩ mbere yakwa. Ningĩ nĩndaheire nyũmba ya thoguo indo iria ciothe irutagwo nĩ andũ a Isiraeli cia maruta ma gũcinwo na mwaki."},{"book":"1 Samũeli","chapter":"2","verse":"29","text":"Nĩ kĩĩ gĩtũmĩte mũnyarare igongona rĩakwa na iruta, iria ndaathanire irutagwo irĩ cia gĩikaro gĩakwa? Nĩ kĩĩ gĩtũmĩte ũtĩĩe ariũ aku kũngĩra, mwĩnoragie na icunjĩ iria njega cia iruta o rĩothe rĩrĩa ndutagĩrwo nĩ andũ akwa a Isiraeli?’"},{"book":"1 Samũeli","chapter":"2","verse":"30","text":"“Tondũ wa ũguo-rĩ, Jehova, Ngai wa Isiraeli, oigĩte atĩrĩ, ‘Nĩnderanĩire atĩ nyũmba yaku na nyũmba ya thoguo nĩigũtũũra indungatagĩra nginya tene.’ No rĩu Jehova oigĩte atĩrĩ, ‘Ũndũ ũcio ũrondaihĩrĩria! Arĩa mandĩĩte nĩndĩrĩmatĩĩaga, no arĩa maamenete nĩmarĩmenagwo."},{"book":"1 Samũeli","chapter":"2","verse":"31","text":"Hĩndĩ nĩĩroka rĩrĩa ngaaniina hinya waku na niine hinya wa andũ a nyũmba ya thoguo, nĩgeetha gũtikanakorwo na mũndũ mũkũrũ thĩinĩ wa nyũmba yaku,"},{"book":"1 Samũeli","chapter":"2","verse":"32","text":"nawe nĩũkona mĩnyamaro gĩikaro-inĩ gĩakwa. O na gũtuĩka ũndũ mwega nĩũgeekwo Isiraeli, thĩinĩ wa nyũmba yaku gũtirĩ hĩndĩ gũgaakorwo mũndũ mũkũrũ."},{"book":"1 Samũeli","chapter":"2","verse":"33","text":"O mũndũ waku ũrĩa itakeheria kĩgongona-inĩ gĩakwa-rĩ, agaatigio no geetha agũtue mũtumumu na maithori, na aiguithagie ngoro yaku kĩeha, nacio njiaro ciaku ciothe irĩkuuaga o rĩrĩa ciatuĩka andũ agima."},{"book":"1 Samũeli","chapter":"2","verse":"34","text":"“ ‘Naguo ũndũ ũrĩa ũkũhaana kũrĩ ariũ aku eerĩ, Hofini na Finehasi, ũgaatuĩka kĩmenyithia kũrĩ wee na ariũ aku, o eerĩ magaakua mũthenya ũmwe."},{"book":"1 Samũeli","chapter":"2","verse":"35","text":"Na niĩ nĩngethuurĩra mũthĩnjĩri-Ngai mwĩhokeku, ũrĩa ũgeekaga kũringana na ũndũ ũrĩa ũrĩ ngoro-inĩ na meciiria-inĩ makwa. Nĩngahaanda nyũmba yake ĩtũũre ĩrũmĩte, nake nĩagatungataga mbere ya ũrĩa wakwa mũitĩrĩrie maguta hĩndĩ ciothe."},{"book":"1 Samũeli","chapter":"2","verse":"36","text":"Ningĩ mũndũ wothe ũrĩa ũgaatigara wa nyũmba yaku, nĩagooka amũinamĩrĩre nĩ ũndũ wa gĩcunjĩ kĩa betha na kenyũ komũ ka mũgate, amũthaithe amwĩre atĩrĩ, “Ta he wĩra ũmwe wa ũthĩnjĩri-Ngai nĩguo nyonage gĩa kũrĩa.” ’ ”"}]}