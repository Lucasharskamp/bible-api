{"data":[{"book":"1 Timotewu","chapter":"2","verse":"1","text":"Mumluvi Chapanga fila fimudayiliwa na mumdadavi Chapanga na muvadadavili vandu vengi na mumlumbi Chapanga kwanongwa ya vandu vonda,"},{"book":"1 Timotewu","chapter":"2","verse":"2","text":"Muvadadavili kwa Chapanga vatwa na vosi yivaveli vakomi, twikali tulu na kusika, pamu na kumtila Chapanga na ngalilu nofu."},{"book":"1 Timotewu","chapter":"2","verse":"3","text":"Kwa kudadava kwa Chapanga nahawu ndi chilongu cha nyanyi, cheni chikujumiliwa na Chapanga Mlowola wetu,"},{"book":"1 Timotewu","chapter":"2","verse":"4","text":"mweni akudayila vandu vosi valowuliwi na vawumanya unakaka."},{"book":"1 Timotewu","chapter":"2","verse":"5","text":"Kwa nongwa kuna Chapanga yumu na wuwula wula kuna yumu yavajovanisha vandu na Chapanga, mweni ndi Yesu Kilistu."},{"book":"1 Timotewu","chapter":"2","verse":"6","text":"Ayitawulili mweni ili avagomboli vandu vosi. Awu ndi wavelili utovileli kwa chipindi chaki pachifika,"},{"book":"1 Timotewu","chapter":"2","verse":"7","text":"kwanongwa ayi nenga mikiwa muwula na ndundami kwa kuvawula vangutungu va Vayawudi, ndiwulanduli unjagila wa ujumilwa na kusika. Ngudeta nakaka, ngudeta udesi ha!"},{"book":"1 Timotewu","chapter":"2","verse":"8","text":"Topi, poposi pamutang'ana ngudayila valulumi yivayitawulili kugola fila yifimunowesha Chapanga, vawoloshi mawoku vawu pavadadava ngajila maya wala malimbu."},{"book":"1 Timotewu","chapter":"2","verse":"9","text":"Wuwula wula ngudayila vadadala vavi na luhunja, vafwali fwali sha ndundamilu kwa vandu vakotoo kuva na malika lika va dutilu sha fwili sijumbili chigelu, wala kwa kwimelimetesha kwa findu fya chumang'andu ha, awu lulu, awu fwali sitawukili munu."},{"book":"1 Timotewu","chapter":"2","verse":"10","text":"Ila kwa kugola milandu minofu, kucha wuyidayiliwa kwa vadadala yivadeta vakumtila Chapanga."},{"book":"1 Timotewu","chapter":"2","verse":"11","text":"Vadadala vakudayiliwa kwikala tulu na kuva vashishamoyu chipindi pavayiwula chilongu cha Chapanga."},{"book":"1 Timotewu","chapter":"2","verse":"12","text":"Ngumjumisha ha mdadala amuwuli awu amukweli kumutwi mlumi, ila akudayiliwa ayikali tulu."},{"book":"1 Timotewu","chapter":"2","verse":"13","text":"Nongwa Adamu alumbiwili wa kwaa pambeli Hawa."},{"book":"1 Timotewu","chapter":"2","verse":"14","text":"Nongwa Adamu ha yajangiwili, ila mdadala ndi yajangiwili munu, kava muna sambi."},{"book":"1 Timotewu","chapter":"2","verse":"15","text":"Hata naha, mdadala dalowuliwi kwa kwihongesha vana, kucha pavayikala muujumilwa na utami na ung'alili na ayikali finofu na vandu."}]}