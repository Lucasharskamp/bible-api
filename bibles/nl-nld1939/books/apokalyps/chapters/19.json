{"data":[{"book":"Apokalyps","chapter":"19","verse":"1","text":"Daarna hoorde ik een machtige stem als van een talrijke schare in de hemel, die riep: Alleluja! Het heil, de glorie en macht Behoren onzen God;"},{"book":"Apokalyps","chapter":"19","verse":"2","text":"Want waarachtig en rechtvaardig zijn zijn oordelen! De grote Boeleerster heeft Hij geoordeeld, Haar, die de aarde bedierf door haar ontucht: Hij heeft het bloed van zijn dienaars opgeëist uit haar hand!"},{"book":"Apokalyps","chapter":"19","verse":"3","text":"En ze herhaalden: Alleluja! Haar rook stijgt op in de eeuwen der eeuwen!"},{"book":"Apokalyps","chapter":"19","verse":"4","text":"En de vier en twintig Oudsten en de vier Dieren vielen neer, aanbaden God, die op de troon is gezeten, en antwoordden: Amen! Alleluja!"},{"book":"Apokalyps","chapter":"19","verse":"5","text":"Toen ging er een stem uit van de troon, en deze sprak: Looft onzen God, Gij allen, zijn dienaars, Gij die Hem vreest, Kleinen en groten!"},{"book":"Apokalyps","chapter":"19","verse":"6","text":"En ik hoorde als het gejuich van een talrijke schare, als het geruis van vele wateren, als het rollen van geweldige donder: Alleluja! Want de Heer, onze God, De Almachtige heeft zijn koningschap aanvaard!"},{"book":"Apokalyps","chapter":"19","verse":"7","text":"Laat ons blij zijn en juichen, En Hem de glorie geven! Want gekomen is de bruiloft van het Lam, En zijn Vrouw heeft er zich toe bereid;"},{"book":"Apokalyps","chapter":"19","verse":"8","text":"In blinkend rein lijnwaad mag ze zich kleden, In lijnwaad: de gerechtige werken der heiligen."},{"book":"Apokalyps","chapter":"19","verse":"9","text":"Toen sprak hij tot mij: Schrijf op! Zalig zij, die geroepen zijn tot het Bruiloftsmaal van het Lam. En hij vervolgde: Dit zijn de waarachtige woorden van God!"},{"book":"Apokalyps","chapter":"19","verse":"10","text":"Toen viel ik voor zijn voeten neer, om hem te aanbidden. Maar hij sprak tot mij: Houd op! Ik ben uw mededienstknecht, en die uwer broeders, die de getuigenis van Jesus bezitten. Gòd moet gij aanbidden! Want de getuigenis van Jesus is de geest der profetie."},{"book":"Apokalyps","chapter":"19","verse":"11","text":"Toen zag ik de hemel geopend, en zie: Een wit paard. En Die er op was gezeten, wordt “Getrouwe en Waarachtige” genoemd; met rechtvaardigheid leidt Hij het oordeel, en voert Hij de strijd."},{"book":"Apokalyps","chapter":"19","verse":"12","text":"Zijn ogen waren als een vuurvlam; op zijn hoofd waren talrijke kronen. Hij droeg een Naam, die niemand verstaat dan Hijzelf."},{"book":"Apokalyps","chapter":"19","verse":"13","text":"Hij was omhangen met een kleed, gedrenkt in bloed. Zijn Naam wordt geheten: “Het Woord van God!”"},{"book":"Apokalyps","chapter":"19","verse":"14","text":"Op witte rossen volgen Hem de legerscharen des hemels, gekleed in lijnwaad, wit en rein."},{"book":"Apokalyps","chapter":"19","verse":"15","text":"En uit zijn mond kwam een scherp zwaard te voorschijn, om er de volkeren mee te treffen. Hij zal ze weiden met ijzeren staf; Hij zelf treedt de perskuip van de grimmige toorn van den almachtigen God."},{"book":"Apokalyps","chapter":"19","verse":"16","text":"En op zijn kleed en op zijn heup draagt Hij de Naam geschreven: “Koning der koningen, en Heer der heren”."},{"book":"Apokalyps","chapter":"19","verse":"17","text":"En ik zag een engel staan in de zon; hij riep met machtige stem al de vogels toe, die vliegen hoog in de lucht: Hierheen! Verzamelt u aan de grote maaltijd van God,"},{"book":"Apokalyps","chapter":"19","verse":"18","text":"Om het vlees van koningen te eten! Het vlees van krijgsoversten en machtigen, Het vlees van paarden en ruiters, Het vlees van alle vrijen en slaven, Van alle kleinen en groten!"},{"book":"Apokalyps","chapter":"19","verse":"19","text":"Toen zag ik het Beest en de koningen der aarde met hun legerscharen, die zich hadden verzameld, om strijd te voeren met Hem, die op het paard was gezeten, en met zijn legermacht."},{"book":"Apokalyps","chapter":"19","verse":"20","text":"En gegrepen werd het Beest, en met hem de valse profeet, die onder zijn ogen de wonderen verricht had, waarmee hij hèn had verleid, die het teken van het Beest hadden aanvaard en zijn beeld hadden aanbeden: Levend werden beiden in de vuurpoel geworpen, met zwavel gestookt."},{"book":"Apokalyps","chapter":"19","verse":"21","text":"En de overigen werden gedood met het zwaard uit de mond van Hem, die op het paard was gezeten; en alle vogels vraten zich zat aan hun vlees."}]}