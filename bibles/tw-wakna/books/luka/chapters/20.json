{"data":[{"book":"Luka","chapter":"20","verse":"1","text":"Da bi a Yesu rekyerɛkyerɛ wɔ asɔredan mu no, asɔfo mpanyin, Kyerɛwsɛm no akyerɛkyerɛfo ne ɔman no mu mpanyin kobisaa no se,"},{"book":"Luka","chapter":"20","verse":"2","text":"“Tumi bɛn na wowɔ a wode yɛ saa nneɛma yi; na hena nso na ɔmaa wo saa tumi no?”"},{"book":"Luka","chapter":"20","verse":"3","text":"Yesu buaa wɔn se, “Me nso mewɔ asɛm bi bisa mo. Monka nkyerɛ me."},{"book":"Luka","chapter":"20","verse":"4","text":"Tumi bɛn na Yohane de bɔɔ asu; efi Onyankopɔn anaa efi onipa?”"},{"book":"Luka","chapter":"20","verse":"5","text":"Wɔfaa ho adwene kae se, “Sɛ yɛka se efi Onyankopɔn a obebisa yɛn se, ‘ɛno de, adɛn nti na moannye no anni?’"},{"book":"Luka","chapter":"20","verse":"6","text":"Sɛ nso yɛka se efi onipa a, ɔman mu no nyinaa besiw yɛn abo, efisɛ wonim sɛ Yohane yɛ odiyifo.”"},{"book":"Luka","chapter":"20","verse":"7","text":"Ewiee ase no, wobuae se, “Yennim.”"},{"book":"Luka","chapter":"20","verse":"8","text":"Yesu nso ka kyerɛɛ wɔn se, “Ɛno de, me nso meremma mo mo asɛmmisa no ho mmuae.”"},{"book":"Luka","chapter":"20","verse":"9","text":"Yesu buu wɔn bɛ bi se, “Ɔbarima bi yɛɛ bobeturo de hyɛɛ apaafo bi nsa sɛ wɔnhwɛ so mma no. Eyi akyi, otuu kwan kɔɔ akyirikyiri baabi kɔtenaa hɔ kyɛe."},{"book":"Luka","chapter":"20","verse":"10","text":"Bobetew bere dui no, ɔbarima yi somaa ne somfo se onkogye aduaba no bi mmrɛ no. Nanso apaafo no boroo no, ma ɔsan kɔɔ nsapan."},{"book":"Luka","chapter":"20","verse":"11","text":"Ɔsomaa ɔsomfo foforo ma ɔno nso wɔboroo no, bɔɔ no adapaa, ma ɔkɔɔ nsapan."},{"book":"Luka","chapter":"20","verse":"12","text":"Ɔsan somaa ɔsomfo foforo na ɔno mpo de, wopirapiraa no pam no."},{"book":"Luka","chapter":"20","verse":"13","text":"“Eyi maa bobeturo wura no kae se, ‘Dɛn na menyɛ bio? Mɛsoma me ba a medɔ no no akɔ wɔn nkyɛn na ɔno de, ebia wɔbɛfɛre no.’"},{"book":"Luka","chapter":"20","verse":"14","text":"“Nanso bere a apaafo no huu no no, wɔkae se, ‘Ɔdedifo no ni, momma yenkum no na yɛmfa nʼagyapade no.’"},{"book":"Luka","chapter":"20","verse":"15","text":"Wɔtwee no fii afuw no mu kokum no."},{"book":"Luka","chapter":"20","verse":"16","text":"Ɔbɛba abekunkum saa apaafo yi na ɔde afuw no ama afoforo.”"},{"book":"Luka","chapter":"20","verse":"17","text":"Yesu hwɛɛ wɔn dinn bisaa wɔn se, “Ɛno de, na nea wɔakyerɛw se,"},{"book":"Luka","chapter":"20","verse":"18","text":"Obiara a ɔbɛhwe ɔbo no so no, obebubu na nea ɔbo no bɛhwe ne so no nso bɛpɛtɛw.”"},{"book":"Luka","chapter":"20","verse":"19","text":"Esiane sɛ Kyerɛwsɛm no akyerɛkyerɛfo ne asɔfo mpanyin no huu se Yesu buu bɛ no tiaa wɔn nti wɔhwehwɛɛ ɔkwan a wɔbɛfa so akyere no saa bere no ara mu, nanso esiane nnipa a na wɔwɔ hɔ no nti na wosuro."},{"book":"Luka","chapter":"20","verse":"20","text":"Esiane sɛ ɔpɛ ara na na nnipa no pɛ sɛ wɔkyere Yesu nti, wɔtetɛw no maa nnipa bi kɔɔ ne nkyɛn, sɛnea ɛbɛyɛ a wobenya nʼanom asɛm bi agyina so akyere no na wɔde no akɔ aban mu."},{"book":"Luka","chapter":"20","verse":"21","text":"Saa nnipa yi bisaa Yesu se, “Kyerɛkyerɛfo, yenim sɛ woyɛ ɔnokwafo, wonyɛ nyiyimu na wokyerɛ nokware kwan a wɔnam so kɔ Onyankopɔn nkyɛn."},{"book":"Luka","chapter":"20","verse":"22","text":"Enti eye sɛ yetua tow ma Kaesare aban anaasɛ enye?”20.22 Sɛ ɔpene sɛ wontua tow mma Kaesare a na wadi nnipa no huammɔ. Sɛ ɔka se wontua nso a, ɛbɛhaw Roma aban mu mpanyimfo. Nsɛmmisafo no bisaa Yesu asɛm yi de sum no afiri."},{"book":"Luka","chapter":"20","verse":"23","text":"Yesu huu wɔn adwemmɔne no, ɔka kyerɛɛ wɔn se,"},{"book":"Luka","chapter":"20","verse":"24","text":"“Momma me sika. Hena mfoni ne din na ɛwɔ so yi?”"},{"book":"Luka","chapter":"20","verse":"25","text":"Yesu ka kyerɛɛ wɔn se, “Ɛno de, momfa Kaesare de mma Kaesare na momfa Onyankopɔn de mma Onyankopɔn.”"},{"book":"Luka","chapter":"20","verse":"26","text":"Yesu mmuae a ɔmaa wɔn no yɛɛ wɔn nwonwa na wɔn adwemmɔne no nso kaa wɔn tirim."},{"book":"Luka","chapter":"20","verse":"27","text":"Sadukifo bi a wonnye owusɔre nni baa Yesu nkyɛn bebisaa no se,"},{"book":"Luka","chapter":"20","verse":"28","text":"“Kyerɛkyerɛfo, Mose mmara no kyerɛ yɛn se, sɛ ɔbarima bi wɔ ɔyere na ɔne no anwo na owu a, ne nua tumi ware no ne no wo mma ma owufo no."},{"book":"Luka","chapter":"20","verse":"29","text":"Anuanom baason bi tenaa ase. Ɔpanyin a ɔwɔ mu no waree ɔbea a ɔne no anwo na owui."},{"book":"Luka","chapter":"20","verse":"30","text":"Ne nua a odi nʼakyi no waree no nanso ɔne no anwo na owui."},{"book":"Luka","chapter":"20","verse":"31","text":"Anuanom a wɔaka no nyinaa nso waree no a obiara ne no anwo, na wowuwui."},{"book":"Luka","chapter":"20","verse":"32","text":"Akyiri no ɔbea no nso wui."},{"book":"Luka","chapter":"20","verse":"33","text":"Yɛn asɛmmisa ne sɛ, esiane sɛ ɔbea yi waree anuanom yi nyinaa nti, owusɔre da no, wɔn mu hena na ɔbea yi bɛyɛ ne yere?”"},{"book":"Luka","chapter":"20","verse":"34","text":"Yesu buae se, “Asase yi so na nnipa dwene aware ho."},{"book":"Luka","chapter":"20","verse":"35","text":"Na wɔn a owusɔre da no wobenya kwan akɔ Onyankopɔn Ahenni no mu de, aware ho renhia wɔn."},{"book":"Luka","chapter":"20","verse":"36","text":"Na owu nso nni hɔ mma wɔn bio, efisɛ wɔbɛyɛ sɛ ɔsoro abɔfo. Esiane sɛ wɔasɔre afi awufo mu no nti, wɔyɛ Onyankopɔn mma."},{"book":"Luka","chapter":"20","verse":"37","text":"Afei mo asɛmmisa a ɛfa owusɔre ho no nso, Mose maa yehuu no pefee sɛ, owusɔre wɔ hɔ. Efisɛ nʼasɛm a ɔkyerɛw faa wura a na ɛredɛw no ho no, ɔbɔɔ Abraham Nyankopɔn, Isak Nyankopɔn ne Yakob Nyankopɔn din."},{"book":"Luka","chapter":"20","verse":"38","text":"Eyi kyerɛ sɛ, Onyankopɔn yɛ ateasefo Nyankopɔn na ɔnyɛ awufo Nyankopɔn, efisɛ obiara a ɔde ne ho to Onyankopɔn so no, sɛ owu mpo a, obenya nkwa a enni awiei.”"},{"book":"Luka","chapter":"20","verse":"39","text":"Kyerɛwsɛm no akyerɛkyerɛfo no mu bi kae se, “Kyerɛkyerɛfo, woabua no yiye.”"},{"book":"Luka","chapter":"20","verse":"40","text":"Na obiara antumi ammisa no asɛm biara bio."},{"book":"Luka","chapter":"20","verse":"41","text":"Yesu bisaa wɔn se, “Adɛn nti na wɔka se Kristo no yɛ Dawid ba?”"},{"book":"Luka","chapter":"20","verse":"42","text":"Efisɛ Dawid ka wɔ ne Nnwom no mu se,"},{"book":"Luka","chapter":"20","verse":"43","text":"kosi sɛ mɛma woadi wʼatamfo so nkonim.’"},{"book":"Luka","chapter":"20","verse":"44","text":"Sɛ Dawid frɛ no ‘Awurade’ a, ɛyɛɛ dɛn na Kristo no yɛ ne ba?”"},{"book":"Luka","chapter":"20","verse":"45","text":"Bere a nnipa no retie no no, Yesu dan nʼani ka kyerɛɛ nʼasuafo no se,"},{"book":"Luka","chapter":"20","verse":"46","text":"“Monhwɛ mo ho so yiye wɔ Kyerɛwsɛm no akyerɛkyerɛfo no ho. Bere biara wɔpɛ sɛ wɔhyɛ ntade pa, hwehwɛ sɛ nnipa hu wɔn bagua mu a wɔde obu kyia wɔn, na sɛ wɔkɔ asɔredan mu nso a, wɔtena mpanyin tenabea. Saa ara nso na sɛ wɔkɔ aponto ase a, wɔtena mpanyin tenabea."},{"book":"Luka","chapter":"20","verse":"47","text":"Wɔbɔ mpae atenten ma nnipa hu sɛ wɔresom Onyankopɔn, nanso wosisi akunafo. Eyi nti wobenya asotwe a mu yɛ duru.”"}]}