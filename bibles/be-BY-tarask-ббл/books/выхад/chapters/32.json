{"data":[{"book":"ВЫХАД","chapter":"32","verse":"1","text":"Калі народ убачыў, што Майсей доўга ня сыходзіць з гары, дык сабраўся да Аарона і сказаў яму: устань і зрабі нам бога, які ішоў бы перад намі; бо з гэтым чалавекам, з Майсеем, які вывеў нас зь зямлі Егіпецкай, ня ведаем, што зрабілася."},{"book":"ВЫХАД","chapter":"32","verse":"2","text":"І сказаў ім Аарон: здымеце залатыя завушніцы, якія ў вушах у вашых жонак, вашых сыноў і вашых дочак, і прынясеце мне."},{"book":"ВЫХАД","chapter":"32","verse":"3","text":"І ўвесь народ зьняў залатыя завушніцы з вушэй сваіх і прынесьлі Аарону."},{"book":"ВЫХАД","chapter":"32","verse":"4","text":"Ён узяў іх з рук іхніх, і зрабіў зь іх літае цяля, і абрабіў яго разцом. І сказалі яны: вось бог твой, Ізраіле, які вывеў цябе зь зямлі Егіпецкай!"},{"book":"ВЫХАД","chapter":"32","verse":"5","text":"Убачыўшы гэта, Аарон паставіў перад ім ахвярнік, і абвясьціў Аарон, кажучы: заўтра сьвята Госпаду."},{"book":"ВЫХАД","chapter":"32","verse":"6","text":"На другі дзень яны ўсталі рана і прынесьлі цэласпаленьні і прывялі ахвяры мірныя: і сеў народ есьці і піць, а пасьля ўстаў бавіцца."},{"book":"ВЫХАД","chapter":"32","verse":"7","text":"І сказаў Гасподзь Майсею: пасьпяшайся сысьці, бо разбэсьціўся народ твой, які ты вывеў зь зямлі Егіпецкай;"},{"book":"ВЫХАД","chapter":"32","verse":"8","text":"хутка ўхіліліся яны ад шляху, які Я наказаў ім: зрабілі сабе літае цяля і пакланіліся яму, і прынесьлі яму ахвяры і сказалі: вось бог твой, Ізраіле, які вывеў цябе зь зямлі Егіпецкай!"},{"book":"ВЫХАД","chapter":"32","verse":"9","text":"І сказаў Гасподзь Майсею: Я бачыў народ гэты, і вось, народ ён - цьвёрдахрыбетны;"},{"book":"ВЫХАД","chapter":"32","verse":"10","text":"дык вось, пакінь Мяне, хай запалымнее гнеў Мой на іх, і зьнішчу іх і выведу шматлікі народ ад цябе."},{"book":"ВЫХАД","chapter":"32","verse":"11","text":"Але Майсей пачаў прасіць Госпада, Бога свайго, і сказаў: хай не ўспалымняецца, Госпадзе, гнеў Твой на народ Твой, які Ты вывеў зь зямлі Егіпецкай сілаю вялікаю і рукою моцнаю,"},{"book":"ВЫХАД","chapter":"32","verse":"12","text":"каб Егіпцяне не казалі: на пагібель Ён вывеў іх, каб забіць іх у горах і вынішчыць іх з улоньня зямлі; адхілі палымяны гнеў Твой і адмяні зьнішчэньне народу Твайго;"},{"book":"ВЫХАД","chapter":"32","verse":"13","text":"успомні Абрагама, Ісаака і Ізраіля, рабоў Тваіх, якім Ты прысягаў Сабою, кажучы: памнажаючы памножу семя ваша, як зоркі нябесныя, і ўсю зямлю гэтую, пра якую Я сказаў, дам семені вашаму, і будуць валодаць ёю вечна."},{"book":"ВЫХАД","chapter":"32","verse":"14","text":"І адмяніў Гасподзь ліха, пра якое сказаў, што навядзе яго на народ Свой."},{"book":"ВЫХАД","chapter":"32","verse":"15","text":"І павярнуўся і сышоў Майсей з гары; у руцэ ў яго былі дзьве скрыжалі адкрыцьця, на якіх напісана было з абодвух бакоў: і на тым і на другім баку напісана было;"},{"book":"ВЫХАД","chapter":"32","verse":"16","text":"скрыжалі былі дзея Божая, і пісьмёны, накрэсьленыя на скрыжалях, былі пісьмёны Божыя."},{"book":"ВЫХАД","chapter":"32","verse":"17","text":"І пачуў Ісус голас народу, які шумеў, і сказаў Майсею: ваяўнічы крык у табары."},{"book":"ВЫХАД","chapter":"32","verse":"18","text":"Але Майсей сказаў: гэта ня крык тых, што перамагаюць, і ня лямант тых, якіх пабіваюць; я чую голас тых, што сьпяваюць."},{"book":"ВЫХАД","chapter":"32","verse":"19","text":"Калі ж ён наблізіўся да табара і ўбачыў цяля і скокі, тады ён запаліўся гневам і кінуў з рук сваіх скрыжалі і разьбіў іх пад гарою;"},{"book":"ВЫХАД","chapter":"32","verse":"20","text":"і ўзяў цяля, якое яны зрабілі, і спаліў яго ў агні, і сьцёр на пыл, і рассыпаў па вадзе, і даў яе піць сынам Ізраілевым."},{"book":"ВЫХАД","chapter":"32","verse":"21","text":"І сказаў Майсей Аарону: што зрабіў табе народ гэты, што ты ўвёў яго ў грэх вялікі?"},{"book":"ВЫХАД","chapter":"32","verse":"22","text":"Але Аарон сказаў: хай не загараецца гнеў гаспадара майго; ты ведаеш гэты народ, што ён буяны."},{"book":"ВЫХАД","chapter":"32","verse":"23","text":"Яны сказалі мне: зрабі нам бога, які ішоў бы перад намі; бо з Майсеем, з гэтым чалавекам, які вывеў нас зь зямлі Егіпецкай, ня ведаем, што сталася."},{"book":"ВЫХАД","chapter":"32","verse":"24","text":"І я сказаў ім, у каго ёсьць золата, здымеце зь сябе. І аддалі мне; я кінуў яго ў агонь, і выйшла гэтае цяля."},{"book":"ВЫХАД","chapter":"32","verse":"25","text":"Майсей убачыў, што гэта народ неакілзаны, бо Аарон дапусьціў яго да неакілзанасьці, да пасарамленьня перад ворагамі ягонымі."},{"book":"ВЫХАД","chapter":"32","verse":"26","text":"І стаў Майсей у браме табара і сказаў: хто Гасподні, да мяне! І сабраліся да яго ўсе сыны Лявія."},{"book":"ВЫХАД","chapter":"32","verse":"27","text":"І ён сказаў ім: так кажа Гасподзь, Бог Ізраілеў: пакладзеце кожны свой меч на сьцягно сваё, прайдзеце па табары ад брамы да брамы і назад, і забівайце кожны брата свайго, кожны сябра свайго, кожны блізкага свайго."},{"book":"ВЫХАД","chapter":"32","verse":"28","text":"І зрабілі сыны Лявііныя паводле слова Майсея; і загінула ў той дзень з народу каля трох тысяч чалавек."},{"book":"ВЫХАД","chapter":"32","verse":"29","text":"І Майсей сказаў: сёньня прысьвяцеце рукі вашыя Госпаду, кожны ў сыне сваім і браце сваім, хай пашле Ён сёньня вам дабраславеньне."},{"book":"ВЫХАД","chapter":"32","verse":"30","text":"На другі дзень сказаў Майсей народу: вы зрабілі вялікі грэх; дык вось, я падымуся да Госпада, ці не загладжу грэху вашага."},{"book":"ВЫХАД","chapter":"32","verse":"31","text":"І вярнуўся Майсей да Госпада і сказаў: о, народ гэты зрабіў вялікі грэх, зрабіў сабе бога;"},{"book":"ВЫХАД","chapter":"32","verse":"32","text":"даруй ім грэх іхні; а калі не, дык сатры і мяне з кнігі Тваёй, у якую Ты ўпісаў."},{"book":"ВЫХАД","chapter":"32","verse":"33","text":"Гасподзь сказаў Майсею: таго, хто зграшыў перад Мною, сатру з кнігі Маёй;"},{"book":"ВЫХАД","chapter":"32","verse":"34","text":"дык вось ідзі, вядзі народ гэты, куды Я сказаў табе; вось анёл Мой пойдзе перад табою, і ў дзень наведваньня Майго Я наведаю іх за грахі іхнія."},{"book":"ВЫХАД","chapter":"32","verse":"35","text":"І пакараў Гасподзь народ за зробленае цяля, якое зрабіў Аарон."}]}