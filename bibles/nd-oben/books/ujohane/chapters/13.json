{"data":[{"book":"UJohane","chapter":"13","verse":"1","text":"Kwakuyisikhathi lapho uMkhosi wePhasika ususondele. UJesu wayekwazi ukuthi isikhathi sokuthi asuke kulumhlaba aye kuYise sasesisondele. Wayehlezi ebathanda abakhe abasemhlabeni, lesi kwasekuyisikhathi sokubatshengisa ukujula kothando lwakhe."},{"book":"UJohane","chapter":"13","verse":"2","text":"Kwathi kudliwa ukudla kwakusihlwa, uSathane wayevele esemtshutshisile uJudasi Iskariyothi, indodana kaSimoni, ukuthi anikele uJesu."},{"book":"UJohane","chapter":"13","verse":"3","text":"UJesu wayekwazi ukuthi uYise wayenikele zonke izinto emandleni akhe, lokuthi yena wayevela kuNkulunkulu njalo wayebuyela kuNkulunkulu,"},{"book":"UJohane","chapter":"13","verse":"4","text":"ngakho wasukuma ekudleni, wakhulula isembatho saphezulu, wabophela ithawulo ekhalweni lwakhe."},{"book":"UJohane","chapter":"13","verse":"5","text":"Ngemva kwalokho, wathela amanzi enditshini waseqalisa ukugezisa inyawo zabafundi bakhe, wazesula ngethawulo leyo ayezibophe ngayo."},{"book":"UJohane","chapter":"13","verse":"6","text":"Wafika kuSimoni Phethro owathi kuye, “Nkosi, kambe wena nguwe ongagezisa inyawo zami na?”"},{"book":"UJohane","chapter":"13","verse":"7","text":"UJesu waphendula wathi, “Kawukuzwisisi lokhu engikwenzayo khathesi kodwa uzakuzwisisa ngesikhathi esizayo.”"},{"book":"UJohane","chapter":"13","verse":"8","text":"UPhethro wathi, “Hatshi, kawusoze lanini ugezise inyawo zami.”"},{"book":"UJohane","chapter":"13","verse":"9","text":"UPhethro waphendula wathi, “Nkosi, nxa kunjalo, kakungabi zinyawo zami zodwa kodwa lezandla zami kanye lekhanda lami!”"},{"book":"UJohane","chapter":"13","verse":"10","text":"UJesu waphendula wathi, “Lowo ogeze umzimba udinga ukugeza inyawo zakhe kuphela, ngoba umzimba wakhe wonke uhlanzekile. Njalo lina lihlanzekile loba nje kungayisini lonke elihlanzekileyo.”"},{"book":"UJohane","chapter":"13","verse":"11","text":"Ngoba wayemazi lowo owayezamnikela, yikho wathi kakusibo bonke ababehlanzekile."},{"book":"UJohane","chapter":"13","verse":"12","text":"Eseqedile ukubagezisa inyawo, wagqoka isembatho saphezulu wasebuyela endaweni yakhe. Wababuza wathi, “Liyakuzwisisa na esengilenzele khona?"},{"book":"UJohane","chapter":"13","verse":"13","text":"Lingibiza lithi ‘Mfundisi’ lokuthi ‘Nkosi,’ lisitsho liqondile, ngoba ngiyikho lokho."},{"book":"UJohane","chapter":"13","verse":"14","text":"Manje-ke njengoba mina, iNkosi yenu loMfundisi, sengigezise inyawo zenu, lani kumele ligezisane inyawo."},{"book":"UJohane","chapter":"13","verse":"15","text":"Sengilenzele isibonelo ukuthi lenze njengoba ngilenzele mina."},{"book":"UJohane","chapter":"13","verse":"16","text":"Ngempela ngiqinisile ngithi kini kakulanceku enkulu kulenkosi yayo, njalo isithunywa kasisikhulu kulalowo osithumileyo."},{"book":"UJohane","chapter":"13","verse":"17","text":"Lingaze lizazi lezizinto lizabusiswa nxa lizenza.”"},{"book":"UJohane","chapter":"13","verse":"18","text":"AmaHubo 41.9"},{"book":"UJohane","chapter":"13","verse":"19","text":"Ngilazisa khathesi kungakenzakali, ukwenzela ukuthi lapho sekusenzakala, likholwe ukuthi ngiNguye."},{"book":"UJohane","chapter":"13","verse":"20","text":"Ngilitshela iqiniso ukuthi lowo owamukela loba ngubani engimthumayo wamukela mina njalo lowo owamukela mina wamukela lowo ongithumileyo.”"},{"book":"UJohane","chapter":"13","verse":"21","text":"UJesu esatsho lokhu wakhathazeka kakhulu wafakaza wathi, “Ngilitshela iqiniso ukuthi omunye wenu uzanginikela.”"},{"book":"UJohane","chapter":"13","verse":"22","text":"Abafundi bakhe bakhangelana bedidekile ukuthi kambe angabe esitsho wuphi kubo."},{"book":"UJohane","chapter":"13","verse":"23","text":"Omunye wabo owayethandwa nguJesu wayeyeme etafuleni eduzane laye."},{"book":"UJohane","chapter":"13","verse":"24","text":"USimoni Phethro wasemqhweba lowomfundi wathi kuye, “Mbuze ukuthi utsho bani.”"},{"book":"UJohane","chapter":"13","verse":"25","text":"Waseseyama kuJesu wambuza wathi, “Nkosi, ngubani?”"},{"book":"UJohane","chapter":"13","verse":"26","text":"UJesu waphendula wathi, “Kungulowo engizamupha ucezu lwesinkwa nxa sengisitshebile emganwini.” Kwathi esesitshebile isinkwa wasiqhubela uJudasi Iskariyothi, indodana kaSimoni."},{"book":"UJohane","chapter":"13","verse":"27","text":"Wonela ukusithatha isinkwa uJudasi uSathane wasengena kuye."},{"book":"UJohane","chapter":"13","verse":"28","text":"Kodwa kakho etafuleni owazwisisayo ukuthi kungani uJesu watsho njalo kuye."},{"book":"UJohane","chapter":"13","verse":"29","text":"Ngenxa yokuthi uJudasi nguye owayephatha imali, abanye bacabanga ukuthi uJesu wayemtshela ukuthi athenge lokho okwakuzafuneka emkhosini kumbe ukuthi anike okuthile kwabampofu."},{"book":"UJohane","chapter":"13","verse":"30","text":"Wonela ukuthi athathe isinkwa waphuma. Kwasekusebusuku."},{"book":"UJohane","chapter":"13","verse":"31","text":"Esehambile uJesu wathi, “Khathesi iNdodana yoMuntu isikhazimulisiwe njalo uNkulunkulu ukhazimulisiwe kuyo."},{"book":"UJohane","chapter":"13","verse":"32","text":"Nxa uNkulunkulu ekhazimulisiwe kuyo, uNkulunkulu laye uzayikhazimulisa iNdodana kuye njalo uzayikhazimulisa masinyane."},{"book":"UJohane","chapter":"13","verse":"33","text":"Bantwabami, ngizakuba lani okwesikhatshana esincane. Lizangidinga kodwa njengoba ngawatshela amaJuda, lani sengilitshela khathesi ukuthi: Lapho engiyakhona, alingeke lifike."},{"book":"UJohane","chapter":"13","verse":"34","text":"Ngilinika umlayo omutsha: Thandanani. Kumele lithandane njengoba lami ngilithandile."},{"book":"UJohane","chapter":"13","verse":"35","text":"Bonke abantu bazakwazi ukuthi lingabafundi bami nxa lithandana.”"},{"book":"UJohane","chapter":"13","verse":"36","text":"USimoni Phethro wambuza wathi, “Nkosi, kanti uya ngaphi na?”"},{"book":"UJohane","chapter":"13","verse":"37","text":"Wabuza uPhethro wathi, “Nkosi, kungani ngingahle ngikulandele khathesi? Ngizanikela ukuphila kwami kuwe.”"},{"book":"UJohane","chapter":"13","verse":"38","text":"UJesu wasemphendula wathi, “Kambe uzinikele ukuphila kwakho ngenxa yami? Ngiqinisile ngithi uzangiphika kathathu iqhude lingakakhali!”"}]}