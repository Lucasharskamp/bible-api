{"data":[{"book":"1. Petrův","chapter":"3","verse":"1-2","text":"Rovněž i vy, ženy, podřizujte se svým mužům, a když se někteří z nich vzpírají Božímu slovu, můžete je beze slov získat svým čistým a bohabojným životem."},{"book":"1. Petrův","chapter":"3","verse":"3-4","text":"Nenakloníte si je vnějšími ozdobami – šperky, okázalými účesy a nákladnými oděvy, které nejsou pro vás vhodné, ale nepomíjející krásou křesťanské osobnosti. Vaší ozdobou nechť je jemnost a mírnost, které se líbí Bohu."},{"book":"1. Petrův","chapter":"3","verse":"5","text":"Taková vnitřní krása zdobila zbožné ženy dávných dob, které se podřizovaly svým mužům."},{"book":"1. Petrův","chapter":"3","verse":"6","text":"Vzpomeňte na Sáru, která poslouchala svého manžela Abrahama a nazývala ho svým pánem. Jdete její cestou, jedná-te-li správně a nepodléháte nervozitě a strachu."},{"book":"1. Petrův","chapter":"3","verse":"7","text":"Tak i vy, muži, snažte se rozumět svým manželkám, neboť jsou slabší. Ctěte je, protože jsou z Boží milosti, stejně jako vy, dědičkami věčného života. Nejednáte-li tak, nemůžete čekat, že vaše modlitby budou vyslyšeny."},{"book":"1. Petrův","chapter":"3","verse":"8","text":"Na závěr se obracím k vám všem; buďte jednomyslní, mějte porozumění jeden pro druhého a milujte se jako Boží rodina. Mějte citlivá srdce a pokornou mysl."},{"book":"1. Petrův","chapter":"3","verse":"9","text":"Zlo neoplácejte zlem, urážky urážkami, ale naopak prokazujte dobro. Vždyť jedině tak vám Bůh může požehnat."},{"book":"1. Petrův","chapter":"3","verse":"10","text":"Máte za úkol dokázat, že si vážíte života, a přejete-li si žít dobře a šťastně, dávejte pozor na svůj jazyk, aby z vašich úst nevyšlo nic špatného a lstivého."},{"book":"1. Petrův","chapter":"3","verse":"11","text":"Obraťte se zády k zlému a čiňte dobro. Šiřte kolem sebe pokoj, i když to není snadné."},{"book":"1. Petrův","chapter":"3","verse":"12","text":"Vždyť Pán se dívá s láskou na své poslušné děti a vyhovuje jejich prosbám. Na ty pak, kteří činí zlo, hledí s přísnou tváří."},{"book":"1. Petrův","chapter":"3","verse":"13","text":"Kdo by měl zájem vám ublížit, když budete činit dobře?"},{"book":"1. Petrův","chapter":"3","verse":"14","text":"Stane-li se však, že budete trpět pro dobrou věc, Bůh vás odmění. Nenechte se zastrašit a nebuďte malomyslní;"},{"book":"1. Petrův","chapter":"3","verse":"15","text":"usilujte o to, aby vaše srdce patřila cele Kristu. Využijte každé příležitosti ke svědectví o vaší víře, hovořte však skromně a s úctou."},{"book":"1. Petrův","chapter":"3","verse":"16","text":"Jednejte správně, aby ti, kteří o vás mluví jako o nejhorších lidech a nadávají vám, se zastyděli, že hanobí vaše křesťanské chování."},{"book":"1. Petrův","chapter":"3","verse":"17","text":"Pamatujte, že dopustí-li Bůh, abyste trpěli, pak je lepší trpět pro dobro než pro zlo!"},{"book":"1. Petrův","chapter":"3","verse":"18","text":"Vždyť Kristus také trpěl. Sám bez viny – zemřel za naše hříchy, aby nás přivedl k Bohu. Jeho tělo bylo vydáno na smrt, ale Boží Duch jej vzkřísil."},{"book":"1. Petrův","chapter":"3","verse":"19-20","text":"A týž Duch svatý zmocnil Noeho, když nesl Kristovo poselství záchrany těm, kteří před potopou byli pro svou nevěru v zajetí smrti. Bůh na ně trpělivě čekal, zatímco Noe stavěl koráb. Přesto jen osm lidí bylo zachráněno."},{"book":"1. Petrův","chapter":"3","verse":"21","text":"To je předobraz křtu, který nyní zachraňuje vás. Při křtu vyznáváme, že jsme byli zachráněni před smrtí vzkříšením Ježíše Krista. Křest vyžaduje samozřejmě daleko více než pouhé obmytí tělesné špíny. Vyjadřuje skutečnost, že se obracíme k Bohu s prosbou, aby očistil naše svědomí od hříchu."},{"book":"1. Petrův","chapter":"3","verse":"22","text":"Nyní je onen Kristus v nebi po Boží pravici a andělé i všechny nebeské síly se před ním sklánějí a poslouchají ho."}]}