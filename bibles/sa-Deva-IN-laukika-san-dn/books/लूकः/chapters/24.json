{"data":[{"book":"लूकः","chapter":"24","verse":"1","text":"अथ सप्ताहप्रथमदिनेऽतिप्रत्यूषे ता योषितः सम्पादितं सुगन्धिद्रव्यं गृहीत्वा तदन्याभिः कियतीभिः स्त्रीभिः सह श्मशानं ययुः।"},{"book":"लूकः","chapter":"24","verse":"2","text":"किन्तु श्मशानद्वारात् पाषाणमपसारितं दृष्ट्वा"},{"book":"लूकः","chapter":"24","verse":"3","text":"ताः प्रविश्य प्रभो र्देहमप्राप्य"},{"book":"लूकः","chapter":"24","verse":"4","text":"व्याकुला भवन्ति एतर्हि तेजोमयवस्त्रान्वितौ द्वौ पुरुषौ तासां समीपे समुपस्थितौ"},{"book":"लूकः","chapter":"24","verse":"5","text":"तस्मात्ताः शङ्कायुक्ता भूमावधोमुख्यस्यस्थुः। तदा तौ ता ऊचतु र्मृतानां मध्ये जीवन्तं कुतो मृगयथ?"},{"book":"लूकः","chapter":"24","verse":"6","text":"सोत्र नास्ति स उदस्थात्।"},{"book":"लूकः","chapter":"24","verse":"7","text":"पापिनां करेषु समर्पितेन क्रुशे हतेन च मनुष्यपुत्रेण तृतीयदिवसे श्मशानादुत्थातव्यम् इति कथां स गलीलि तिष्ठन् युष्मभ्यं कथितवान् तां स्मरत।"},{"book":"लूकः","chapter":"24","verse":"8","text":"तदा तस्य सा कथा तासां मनःसु जाता।"},{"book":"लूकः","chapter":"24","verse":"9","text":"अनन्तरं श्मशानाद् गत्वा ता एकादशशिष्यादिभ्यः सर्व्वेभ्यस्तां वार्त्तां कथयामासुः।"},{"book":"लूकः","chapter":"24","verse":"10","text":"मग्दलीनीमरियम्, योहना, याकूबो माता मरियम् तदन्याः सङ्गिन्यो योषितश्च प्रेरितेभ्य एताः सर्व्वा वार्त्ताः कथयामासुः"},{"book":"लूकः","chapter":"24","verse":"11","text":"किन्तु तासां कथाम् अनर्थकाख्यानमात्रं बुद्ध्वा कोपि न प्रत्यैत्।"},{"book":"लूकः","chapter":"24","verse":"12","text":"तदा पितर उत्थाय श्मशानान्तिकं दधाव, तत्र च प्रह्वो भूत्वा पार्श्वैकस्थापितं केवलं वस्त्रं ददर्श; तस्मादाश्चर्य्यं मन्यमानो यदघटत तन्मनसि विचारयन् प्रतस्थे।"},{"book":"लूकः","chapter":"24","verse":"13","text":"तस्मिन्नेव दिने द्वौ शिय्यौ यिरूशालमश्चतुष्क्रोशान्तरितम् इम्मायुग्रामं गच्छन्तौ"},{"book":"लूकः","chapter":"24","verse":"14","text":"तासां घटनानां कथामकथयतां"},{"book":"लूकः","chapter":"24","verse":"15","text":"तयोरालापविचारयोः काले यीशुरागत्य ताभ्यां सह जगाम"},{"book":"लूकः","chapter":"24","verse":"16","text":"किन्तु यथा तौ तं न परिचिनुतस्तदर्थं तयो र्दृष्टिः संरुद्धा।"},{"book":"लूकः","chapter":"24","verse":"17","text":"स तौ पृष्टवान् युवां विषण्णौ किं विचारयन्तौ गच्छथः?"},{"book":"लूकः","chapter":"24","verse":"18","text":"ततस्तयोः क्लियपानामा प्रत्युवाच यिरूशालमपुरेऽधुना यान्यघटन्त त्वं केवलविदेशी किं तद्वृत्तान्तं न जानासि?"},{"book":"लूकः","chapter":"24","verse":"19","text":"स पप्रच्छ का घटनाः? तदा तौ वक्तुमारेभाते यीशुनामा यो नासरतीयो भविष्यद्वादी ईश्वरस्य मानुषाणाञ्च साक्षात् वाक्ये कर्म्मणि च शक्तिमानासीत्"},{"book":"लूकः","chapter":"24","verse":"20","text":"तम् अस्माकं प्रधानयाजका विचारकाश्च केनापि प्रकारेण क्रुशे विद्ध्वा तस्य प्राणाननाशयन् तदीया घटनाः;"},{"book":"लूकः","chapter":"24","verse":"21","text":"किन्तु य इस्रायेलीयलोकान् उद्धारयिष्यति स एवायम् इत्याशास्माभिः कृता।तद्यथा तथास्तु तस्या घटनाया अद्य दिनत्रयं गतं।"},{"book":"लूकः","chapter":"24","verse":"22","text":"अधिकन्त्वस्माकं सङ्गिनीनां कियत्स्त्रीणां मुखेभ्योऽसम्भववाक्यमिदं श्रुतं;"},{"book":"लूकः","chapter":"24","verse":"23","text":"ताः प्रत्यूषे श्मशानं गत्वा तत्र तस्य देहम् अप्राप्य व्याघुट्येत्वा प्रोक्तवत्यः स्वर्गीसदूतौ दृष्टावस्माभिस्तौ चावादिष्टां स जीवितवान्।"},{"book":"लूकः","chapter":"24","verse":"24","text":"ततोस्माकं कैश्चित् श्मशानमगम्यत तेऽपि स्त्रीणां वाक्यानुरूपं दृष्टवन्तः किन्तु तं नापश्यन्।"},{"book":"लूकः","chapter":"24","verse":"25","text":"तदा स तावुवाच, हे अबोधौ हे भविष्यद्वादिभिरुक्तवाक्यं प्रत्येतुं विलम्बमानौ;"},{"book":"लूकः","chapter":"24","verse":"26","text":"एतत्सर्व्वदुःखं भुक्त्वा स्वभूतिप्राप्तिः किं ख्रीष्टस्य न न्याय्या?"},{"book":"लूकः","chapter":"24","verse":"27","text":"ततः स मूसाग्रन्थमारभ्य सर्व्वभविष्यद्वादिनां सर्व्वशास्त्रे स्वस्मिन् लिखिताख्यानाभिप्रायं बोधयामास।"},{"book":"लूकः","chapter":"24","verse":"28","text":"अथ गम्यग्रामाभ्यर्णं प्राप्य तेनाग्रे गमनलक्षणे दर्शिते"},{"book":"लूकः","chapter":"24","verse":"29","text":"तौ साधयित्वावदतां सहावाभ्यां तिष्ठ दिने गते सति रात्रिरभूत्; ततः स ताभ्यां सार्द्धं स्थातुं गृहं ययौ।"},{"book":"लूकः","chapter":"24","verse":"30","text":"पश्चाद्भोजनोपवेशकाले स पूपं गृहीत्वा ईश्वरगुणान् जगाद तञ्च भंक्त्वा ताभ्यां ददौ।"},{"book":"लूकः","chapter":"24","verse":"31","text":"तदा तयो र्दृष्टौ प्रसन्नायां तं प्रत्यभिज्ञतुः किन्तु स तयोः साक्षादन्तर्दधे।"},{"book":"लूकः","chapter":"24","verse":"32","text":"ततस्तौ मिथोभिधातुम् आरब्धवन्तौ गमनकाले यदा कथामकथयत् शास्त्रार्थञ्चबोधयत् तदावयो र्बुद्धिः किं न प्राज्वलत्?"},{"book":"लूकः","chapter":"24","verse":"33","text":"तौ तत्क्षणादुत्थाय यिरूशालमपुरं प्रत्याययतुः, तत्स्थाने शिष्याणाम् एकादशानां सङ्गिनाञ्च दर्शनं जातं।"},{"book":"लूकः","chapter":"24","verse":"34","text":"ते प्रोचुः प्रभुरुदतिष्ठद् इति सत्यं शिमोने दर्शनमदाच्च।"},{"book":"लूकः","chapter":"24","verse":"35","text":"ततः पथः सर्व्वघटनायाः पूपभञ्जनेन तत्परिचयस्य च सर्व्ववृत्तान्तं तौ वक्तुमारेभाते।"},{"book":"लूकः","chapter":"24","verse":"36","text":"इत्थं ते परस्परं वदन्ति तत्काले यीशुः स्वयं तेषां मध्य प्रोत्थय युष्माकं कल्याणं भूयाद् इत्युवाच,"},{"book":"लूकः","chapter":"24","verse":"37","text":"किन्तु भूतं पश्याम इत्यनुमाय ते समुद्विविजिरे त्रेषुश्च।"},{"book":"लूकः","chapter":"24","verse":"38","text":"स उवाच, कुतो दुःखिता भवथ? युष्माकं मनःसु सन्देह उदेति च कुतः?"},{"book":"लूकः","chapter":"24","verse":"39","text":"एषोहं, मम करौ पश्यत वरं स्पृष्ट्वा पश्यत, मम यादृशानि पश्यथ तादृशानि भूतस्य मांसास्थीनि न सन्ति।"},{"book":"लूकः","chapter":"24","verse":"40","text":"इत्युक्त्वा स हस्तपादान् दर्शयामास।"},{"book":"लूकः","chapter":"24","verse":"41","text":"तेऽसम्भवं ज्ञात्वा सानन्दा न प्रत्ययन्। ततः स तान् पप्रच्छ, अत्र युष्माकं समीपे खाद्यं किञ्चिदस्ति?"},{"book":"लूकः","chapter":"24","verse":"42","text":"ततस्ते कियद्दग्धमत्स्यं मधु च ददुः"},{"book":"लूकः","chapter":"24","verse":"43","text":"स तदादाय तेषां साक्षाद् बुभुजे"},{"book":"लूकः","chapter":"24","verse":"44","text":"कथयामास च मूसाव्यवस्थायां भविष्यद्वादिनां ग्रन्थेषु गीतपुस्तके च मयि यानि सर्व्वाणि वचनानि लिखितानि तदनुरूपाणि घटिष्यन्ते युष्माभिः सार्द्धं स्थित्वाहं यदेतद्वाक्यम् अवदं तदिदानीं प्रत्यक्षमभूत्।"},{"book":"लूकः","chapter":"24","verse":"45","text":"अथ तेभ्यः शास्त्रबोधाधिकारं दत्वावदत्,"},{"book":"लूकः","chapter":"24","verse":"46","text":"ख्रीष्टेनेत्थं मृतियातना भोक्तव्या तृतीयदिने च श्मशानादुत्थातव्यञ्चेति लिपिरस्ति;"},{"book":"लूकः","chapter":"24","verse":"47","text":"तन्नाम्ना यिरूशालममारभ्य सर्व्वदेशे मनःपरावर्त्तनस्य पापमोचनस्य च सुसंवादः प्रचारयितव्यः,"},{"book":"लूकः","chapter":"24","verse":"48","text":"एषु सर्व्वेषु यूयं साक्षिणः।"},{"book":"लूकः","chapter":"24","verse":"49","text":"अपरञ्च पश्यत पित्रा यत् प्रतिज्ञातं तत् प्रेषयिष्यामि, अतएव यावत्कालं यूयं स्वर्गीयां शक्तिं न प्राप्स्यथ तावत्कालं यिरूशालम्नगरे तिष्ठत।"},{"book":"लूकः","chapter":"24","verse":"50","text":"अथ स तान् बैथनीयापर्य्यन्तं नीत्वा हस्तावुत्तोल्य आशिष वक्तुमारेभे"},{"book":"लूकः","chapter":"24","verse":"51","text":"आशिषं वदन्नेव च तेभ्यः पृथग् भूत्वा स्वर्गाय नीतोऽभवत्।"},{"book":"लूकः","chapter":"24","verse":"52","text":"तदा ते तं भजमाना महानन्देन यिरूशालमं प्रत्याजग्मुः।"},{"book":"लूकः","chapter":"24","verse":"53","text":"ततो निरन्तरं मन्दिरे तिष्ठन्त ईश्वरस्य प्रशंसां धन्यवादञ्च कर्त्तम् आरेभिरे। इति॥"}]}