{"data":[{"book":"Numeri","chapter":"15","verse":"1","text":"Jahweh sprak tot Moses:"},{"book":"Numeri","chapter":"15","verse":"2","text":"Beveel de Israëlieten en zeg hun: Wanneer gij het land, waar gij wonen zult en dat Ik u geven zal, zijt binnengegaan,"},{"book":"Numeri","chapter":"15","verse":"3","text":"en gij wilt Jahweh een vuuroffer brengen, een brand- of een slachtoffer, als vervulling van een gelofte, als een vrijwillige gave, of bij uw feesten, om zo Jahweh uit het rundvee of kleinvee een heerlijke geur te bereiden:"},{"book":"Numeri","chapter":"15","verse":"4","text":"dan moet hij, die een lam aan Jahweh offert, als spijsoffer een issaron meelbloem, gemengd met een vierde hin olie,"},{"book":"Numeri","chapter":"15","verse":"5","text":"als plengoffer een vierde hin wijn bij het brand- of slachtoffer voegen."},{"book":"Numeri","chapter":"15","verse":"6","text":"Bij een ram moet ge als spijsoffer twee issaron meelbloem, gemengd met een derde hin olie,"},{"book":"Numeri","chapter":"15","verse":"7","text":"en als plengoffer een derde hin wijn opdragen als een heerlijke geur voor Jahweh."},{"book":"Numeri","chapter":"15","verse":"8","text":"Wanneer gij een jong rund als brand- of slachtoffer wilt brengen, als vervulling van een gelofte, of als vredeoffer voor Jahweh,"},{"book":"Numeri","chapter":"15","verse":"9","text":"dan moet ge bij het rund als spijsoffer drie issaron meelbloem, gemengd met een halve hin olie,"},{"book":"Numeri","chapter":"15","verse":"10","text":"en als plengoffer een halve hin wijn opdragen als een heerlijk geurend vuuroffer voor Jahweh."},{"book":"Numeri","chapter":"15","verse":"11","text":"Zo moet ge doen bij iederen stier, bij iederen ram, bij ieder lam of elke jonge geit."},{"book":"Numeri","chapter":"15","verse":"12","text":"Zoveel dieren ge offert, zoveel spijsoffers moet ge brengen."},{"book":"Numeri","chapter":"15","verse":"13","text":"Zo moet ieder landskind handelen, als hij Jahweh een heerlijk geurend vuuroffer wil brengen."},{"book":"Numeri","chapter":"15","verse":"14","text":"Wanneer een vreemdeling, die tijdelijk bij u vertoeft, of reeds geslachten lang in uw midden woont, Jahweh een heerlijk geurend vuuroffer wil brengen, dan moet hij het op dezelfde manier doen als gij."},{"book":"Numeri","chapter":"15","verse":"15","text":"Hetzelfde voorschrift geldt voor u en voor den vreemdeling, die bij u vertoeft; het is een eeuwig geldend voorschrift van geslacht tot geslacht. Gij en de vreemdeling zullen voor Jahweh gelijk zijn."},{"book":"Numeri","chapter":"15","verse":"16","text":"Dezelfde wet en dezelfde bepalingen gelden voor u en voor den vreemdeling, die bij u vertoeft."},{"book":"Numeri","chapter":"15","verse":"17","text":"Jahweh sprak tot Moses:"},{"book":"Numeri","chapter":"15","verse":"18","text":"Beveel de Israëlieten, en zeg hun: Wanneer ge in het land zijt gekomen, waarheen Ik u breng,"},{"book":"Numeri","chapter":"15","verse":"19","text":"en gij eet het brood van het land, dan moet gij een cijns aan Jahweh afstaan."},{"book":"Numeri","chapter":"15","verse":"20","text":"Als eersteling van uw meel moet ge een koek als cijns afdragen; als een cijns van de dorsvloer moet ge ze brengen."},{"book":"Numeri","chapter":"15","verse":"21","text":"Van uw eerste meel moet gij een cijns aan Jahweh brengen van geslacht tot geslacht."},{"book":"Numeri","chapter":"15","verse":"22","text":"Wanneer de gemeenschap een misstap begaat, en al deze geboden, die Jahweh aan Moses heeft gegeven, niet onderhoudt:"},{"book":"Numeri","chapter":"15","verse":"23","text":"alles namelijk wat Jahweh u door Moses heeft geboden van de dag af, dat Jahweh het u bevolen heeft tot later bij uw nageslacht:"},{"book":"Numeri","chapter":"15","verse":"24","text":"maar het buiten weten van de gemeenschap bij vergissing gebeurt, dan moet heel de gemeenschap een jongen stier als een heerlijk geurend brandoffer met zijn voorgeschreven spijs- en drankoffer aan Jahweh opdragen, en een bok als zondeoffer."},{"book":"Numeri","chapter":"15","verse":"25","text":"De priester zal voor heel de gemeenschap der Israëlieten verzoening verkrijgen, en hun zal vergiffenis worden geschonken, omdat het een vergissing was, en omdat zij voor hun vergissing hun gaven als een vuuroffer aan Jahweh en hun zondeoffer voor het aanschijn van Jahweh hebben gebracht."},{"book":"Numeri","chapter":"15","verse":"26","text":"Heel de gemeenschap der Israëlieten zal die vergiffenis moeten verkrijgen, met den vreemdeling, die in uw midden woont; want de vergissing drukt op heel het volk."},{"book":"Numeri","chapter":"15","verse":"27","text":"Wanneer een enkel persoon bij vergissing een zonde begaat, moet hij een eenjarig geitje als zondeoffer brengen."},{"book":"Numeri","chapter":"15","verse":"28","text":"De priester zal voor het aanschijn van Jahweh voor hem, die bij vergissing zonde heeft begaan, verzoening verkrijgen door de verzoeningsplechtigheid voor hem te verrichten; dan zal hem vergiffenis worden geschonken."},{"book":"Numeri","chapter":"15","verse":"29","text":"Dezelfde wet geldt voor u allen, die een vergissing begaat, voor den ingezetene onder de Israëlieten en voor den vreemdeling in uw midden."},{"book":"Numeri","chapter":"15","verse":"30","text":"Maar wanneer iemand, een ingezetene of een vreemdeling, met opzet zondigt, dan hoont hij Jahweh, en zal van zijn volk worden afgesneden."},{"book":"Numeri","chapter":"15","verse":"31","text":"Want hij heeft het woord van Jahweh veracht, en zijn gebod overtreden; hij zal onherroepelijk worden afgesneden, en zijn zonde moeten boeten."},{"book":"Numeri","chapter":"15","verse":"32","text":"Terwijl de Israëlieten in de woestijn vertoefden, betrapten zij een man, die op de sabbat hout aan het sprokkelen was."},{"book":"Numeri","chapter":"15","verse":"33","text":"Zij, die hem daarbij betrapten, brachten hem voor Moses en Aäron en heel de gemeenschap."},{"book":"Numeri","chapter":"15","verse":"34","text":"Men zette hem in verzekerde bewaring, omdat er nog niet duidelijk was bepaald, wat er met hem moest gebeuren."},{"book":"Numeri","chapter":"15","verse":"35","text":"Maar Jahweh sprak tot Moses: Die man moet ter dood worden gebracht; heel de gemeenschap moet hem buiten de legerplaats stenigen."},{"book":"Numeri","chapter":"15","verse":"36","text":"Heel de gemeenschap voerde hem dus buiten de legerplaats, en stenigde hem dood, zoals Jahweh het Moses bevolen had."},{"book":"Numeri","chapter":"15","verse":"37","text":"Jahweh sprak tot Moses:"},{"book":"Numeri","chapter":"15","verse":"38","text":"Beveel de Israëlieten, en zeg hun, dat zij en hun nageslacht kwasten moeten maken aan de slippen van hun kleren, en aan de slipkwasten een violette draad."},{"book":"Numeri","chapter":"15","verse":"39","text":"Dit is de bedoeling der kwasten: Wanneer gij ze ziet, zult ge u alle geboden van Jahweh herinneren, en ze volbrengen, en niet uw harten en ogen volgen, en u daardoor laten verleiden."},{"book":"Numeri","chapter":"15","verse":"40","text":"Zo zult ge al mijn geboden indachtig zijn, ze volbrengen, en heilig zijn voor uw God."},{"book":"Numeri","chapter":"15","verse":"41","text":"Ik ben Jahweh, uw God, die u uit Egypte heb geleid, om uw God te zijn; Ik ben Jahweh, uw God!"}]}