{"data":[{"book":"پیدایش","chapter":"33","verse":"1","text":"آنگاه یعقوب از فاصلهٔ دور دید که عیسو با چهارصد نفر از افراد خود می‌آید. پس فرزندانش را بین لیه و راحیل و دو کنیز تقسیم کرد."},{"book":"پیدایش","chapter":"33","verse":"2","text":"بدین ترتیب خانواده‌اش را در یک صف به سه دسته تقسیم کرد. در دستهٔ اول دو کنیز او و فرزندانشان، در دستهٔ دوم لیه و فرزندانش و در دستهٔ سوم راحیل و یوسف قرار داشتند."},{"book":"پیدایش","chapter":"33","verse":"3","text":"خود یعقوب نیز در پیشاپیش آنها حرکت می‌کرد. وقتی یعقوب به برادرش نزدیک شد، هفت مرتبه او را تعظیم کرد."},{"book":"پیدایش","chapter":"33","verse":"4","text":"عیسو دوان‌دوان به استقبال او شتافت و او را در آغوش کشیده، بوسید و هر دو گریستند."},{"book":"پیدایش","chapter":"33","verse":"5","text":"سپس عیسو نگاهی به زنان و کودکان انداخت و پرسید: «این همراهان تو کیستند؟»"},{"book":"پیدایش","chapter":"33","verse":"6","text":"آنگاه کنیزان با فرزندانشان جلو آمده، عیسو را تعظیم کردند،"},{"book":"پیدایش","chapter":"33","verse":"7","text":"بعد لیه و فرزندانش و آخر همه راحیل و یوسف پیش آمدند و او را تعظیم نمودند."},{"book":"پیدایش","chapter":"33","verse":"8","text":"عیسو پرسید: «این همه گله و رمه که در راه دیدم، چیستند؟» یعقوب گفت: «آنها را هدیۀ من است به تو، تا مورد لطف تو قرار گیرم.»"},{"book":"پیدایش","chapter":"33","verse":"9","text":"عیسو گفت: «برادر، من خود گله و رمه به قدر کافی دارم. آنها را برای خودت نگاه دار.»"},{"book":"پیدایش","chapter":"33","verse":"10","text":"یعقوب پاسخ داد: «اگر واقعاً مورد لطف تو واقع شده‌ام، التماس دارم هدیهٔ مرا قبول کنی. دیدن روی تو برای من مانند دیدن روی خدا بود! حال که تو با مهربانی مرا پذیرفتی،"},{"book":"پیدایش","chapter":"33","verse":"11","text":"پس هدایایی را که به تو پیشکش کرده‌ام قبول فرما. خدا نسبت به من بسیار بخشنده بوده و تمام احتیاجاتم را رفع کرده است.» یعقوب آنقدر اصرار کرد تا عیسو آنها را پذیرفت."},{"book":"پیدایش","chapter":"33","verse":"12","text":"عیسو گفت: «آماده شو تا برویم. من و افرادم تو را همراهی خواهیم کرد.»"},{"book":"پیدایش","chapter":"33","verse":"13","text":"یعقوب گفت: «چنانکه می‌بینی بعضی از بچه‌ها کوچکند و رمه‌ها و گله‌ها نوزادانی دارند که اگر آنها را به سرعت برانیم همگی تلف خواهند شد."},{"book":"پیدایش","chapter":"33","verse":"14","text":"ای سرورم، شما جلوتر از بنده‌ات بروید و ما هم همراه بچه‌ها و گله‌ها آهسته می‌آییم و در سعیر به شما ملحق می‌شویم.»"},{"book":"پیدایش","chapter":"33","verse":"15","text":"عیسو گفت: «لااقل بگذار چند نفر از افرادم همراهتان باشند تا شما را راهنمایی و محافظت کنند.»"},{"book":"پیدایش","chapter":"33","verse":"16","text":"عیسو همان روز راه خود را پیش گرفته، به سعیر مراجعت نمود،"},{"book":"پیدایش","chapter":"33","verse":"17","text":"اما یعقوب با خانواده‌اش به سوکوت رفت و در آنجا برای خود خیمه و برای گله‌ها و رمه‌هایش سایبانها درست کرد. به همین دلیل آن مکان را سوکوت33‏:17 «سوکوت» یعنی «سایبانها». نامیده‌اند."},{"book":"پیدایش","chapter":"33","verse":"18","text":"سپس از آنجا به سلامتی به شکیم واقع در کنعان کوچ کردند و خارج از شهر خیمه زدند."},{"book":"پیدایش","chapter":"33","verse":"19","text":"او زمینی را که در آن خیمه زده بود از خانوادهٔ حمور، پدر شکیم به صد پاره نقره خرید."},{"book":"پیدایش","chapter":"33","verse":"20","text":"در آنجا یعقوب مذبحی ساخت و آن را «اِل الوهی اسرائیل»33‏:20 یعنی «خدا، خدای اسرائیل». نامید."}]}