{"data":[{"book":"UMatewu","chapter":"5","verse":"1","text":"Kwathi ebona amaxuku wakhwela entabeni wahlala phansi. Abafundi bakhe beza kuye."},{"book":"UMatewu","chapter":"5","verse":"2","text":"Waseqalisa ukubafundisa esithi:"},{"book":"UMatewu","chapter":"5","verse":"3","text":"“Babusisiwe abampofu emoyeni"},{"book":"UMatewu","chapter":"5","verse":"4","text":"Babusisiwe labo abakhalayo"},{"book":"UMatewu","chapter":"5","verse":"5","text":"Babusisiwe abathobekileyo"},{"book":"UMatewu","chapter":"5","verse":"6","text":"Babusisiwe labo abalambela labomela ukulunga"},{"book":"UMatewu","chapter":"5","verse":"7","text":"Babusisiwe abalesihawu"},{"book":"UMatewu","chapter":"5","verse":"8","text":"Babusisiwe abahlanzekileyo enhliziyweni"},{"book":"UMatewu","chapter":"5","verse":"9","text":"Babusisiwe abagcina ukuthula"},{"book":"UMatewu","chapter":"5","verse":"10","text":"Babusisiwe abahlukunyezwayo ngenxa yokulunga,"},{"book":"UMatewu","chapter":"5","verse":"11","text":"Libusisiwe lina nxa abantu belithuka, belihlukumeza njalo beligcona ngobubi bonke ngenxa yami."},{"book":"UMatewu","chapter":"5","verse":"12","text":"Thokozani lijabule ngoba mkhulu umvuzo wenu ezulwini, njengoba bahlukunyezwa ngaleyondlela abaphrofethi ababephambi kwenu.”"},{"book":"UMatewu","chapter":"5","verse":"13","text":"“Lina lilitswayi lomhlaba. Kodwa nxa itswayi lingalahlekelwa yibumunyu balo, lingavuselelwa njani na? Kaliselamsebenzi ngaphandle kokuthi lichithelwe phandle linyathelwe ngabantu."},{"book":"UMatewu","chapter":"5","verse":"14","text":"Lina liyikukhanya kwezwe. Idolobho elakhelwe entabeni kalisitheki."},{"book":"UMatewu","chapter":"5","verse":"15","text":"Njalo abantu kabalumathisi isibane basibeke ngaphansi kwesitsha. Kodwa basibeka phezu koluthi lwaso ukuze sikhanyisele bonke abasendlini."},{"book":"UMatewu","chapter":"5","verse":"16","text":"Ngokunjalo, yenzani ukukhanya kwenu kukhanye phambi kwabantu ukuze babone izenzo zenu ezinhle baze badumise uYihlo osezulwini.”"},{"book":"UMatewu","chapter":"5","verse":"17","text":"“Lingacabangi ukuthi ngilande ukuzadiliza uMthetho kumbe abaPhrofethi. Kangilandanga ukuzediliza kodwa ukuzogcwalisisa."},{"book":"UMatewu","chapter":"5","verse":"18","text":"Ngilitshela iqiniso ukuthi kuze kunyamalale izulu lomhlaba kakuyikususwa lutho eMthethweni, loba libadlana kumbe lichatshana elilotshiweyo, kuze kupheleliswe konke."},{"book":"UMatewu","chapter":"5","verse":"19","text":"Loba ngubani owephula owodwa nje wale imilayo emincinyane, afundise abanye ukwenzanjalo uzathiwa mncinyane embusweni wezulu kodwa loba ngubani olandela njalo afundise imilayo le njengokuba, uzathiwa mkhulu embusweni wezulu."},{"book":"UMatewu","chapter":"5","verse":"20","text":"Ngakho ngiyalitshela ukuthi ngaphandle kokuthi ukulunga kwenu kwedlule okwabaFarisi labafundisi bomthetho, ngempela kalizukuwungena umbuso wezulu.”"},{"book":"UMatewu","chapter":"5","verse":"21","text":"U-Eksodasi 20.13"},{"book":"UMatewu","chapter":"5","verse":"22","text":"Kodwa ngilitshela ngithi loba ngubani ozondela umfowabo loba udadewabo uzakwahlulelwa emthethwandaba. Njalo lowo othi kumfowabo loba kudadewabo, ‘Raca,’ okutsho ukuthi ‘Silimandini,’ uzathonisiswa emphakathini. Njalo lowo othi, ‘Wena siwula!’ uzakuba sengozini yomlilo wesihogo."},{"book":"UMatewu","chapter":"5","verse":"23","text":"Ngakho-ke, nxa uletha isipho sakho e-alithareni ubusukhumbula ukuthi umfowenu kumbe udadewenu ulesikhwili lawe,"},{"book":"UMatewu","chapter":"5","verse":"24","text":"tshiya khonapho isipho sakho phambi kwe-alithari. Qala uyebuyisana laye umfowenu kumbe udadewenu andubana ubuye uzonikela umnikelo wakho."},{"book":"UMatewu","chapter":"5","verse":"25","text":"Phangisa uqedelane lalowo okumangalelayo lisahamba lisiya emthethwandaba funa akunikele kumahluleli ozakunikela kumlindijele ukuthi akuphosele entolongweni."},{"book":"UMatewu","chapter":"5","verse":"26","text":"Ngilitshela iqiniso, kawusoze uphume uze uhlawule kanye lohlamvana lokucina lwemali.”"},{"book":"UMatewu","chapter":"5","verse":"27","text":"U-Eksodasi 20.14"},{"book":"UMatewu","chapter":"5","verse":"28","text":"Kodwa ngilitshela ukuthi lowo okhangela owesifazane amfise usephinge laye enhliziyweni yakhe."},{"book":"UMatewu","chapter":"5","verse":"29","text":"Nxa ilihlo lakho lokunene likwenzisa isono, likopole, ulikhuphe ulilahlele khatshana. Kungcono kuwe ukuthi ulahlekelwe ngesisodwa isitho somzimba wakho kulokuthi umzimba wakho wonke uphoselwe esihogweni somlilo."},{"book":"UMatewu","chapter":"5","verse":"30","text":"Njalo nxa isandla sakho sokunene sikwenzisa isono, siqume usiphosele khatshana. Kungcono kuwe ukuthi ulahlekelwe ngesisodwa isitho somzimba wakho kulokuthi umzimba wakho wonke uye esihogweni somlilo.”"},{"book":"UMatewu","chapter":"5","verse":"31","text":"UDutheronomi 24.1"},{"book":"UMatewu","chapter":"5","verse":"32","text":"Kodwa mina ngilitshela ngithi lowo ohlukana lomkakhe, ngaphandle kokuba ehlobongile, umenza afebe, njalo lowo othatha umfazi ohlukene lomkakhe uyaphinga.”"},{"book":"UMatewu","chapter":"5","verse":"33","text":"“Njalo selezwa ukuthi kwathiwa kwabendulo, ‘Ungephuli isifungo sakho kodwa gcwalisa izifungo zakho ozenzileyo eNkosini.’"},{"book":"UMatewu","chapter":"5","verse":"34","text":"Kodwa mina ngithi, lingafungi loba sokutheni, kumbe ngezulu ngoba liyisihlalo sobukhosi sikaNkulunkulu;"},{"book":"UMatewu","chapter":"5","verse":"35","text":"loba ngomhlaba ngoba uyisinyathelo sakhe loba ngeJerusalema ngoba lidolobho leNkosi enkulu."},{"book":"UMatewu","chapter":"5","verse":"36","text":"Njalo ungafungi ngekhanda lakho ngoba ungeke wenze lalunye unwele lube mhlophe kumbe lube mnyama."},{"book":"UMatewu","chapter":"5","verse":"37","text":"Okumele likutsho yikuthi ‘Yebo’ kumbe ‘Hatshi’; okunye okungasilokhu kuvela komubi.”"},{"book":"UMatewu","chapter":"5","verse":"38","text":"U-Eksodasi 21.24; ULevi 24.20; UDutheronomi 19.21"},{"book":"UMatewu","chapter":"5","verse":"39","text":"Kodwa mina ngiyalitshela ngithi, lingamelani lomuntu omubi. Nxa omunye angakutshaya esihlathini sokunene, muphe njalo esinye isihlathi."},{"book":"UMatewu","chapter":"5","verse":"40","text":"Njalo nxa omunye efuna ukukumangalela ukuze akuthathele isigqoko sakho, myekele athathe lejazi lakho njalo."},{"book":"UMatewu","chapter":"5","verse":"41","text":"Nxa omunye ekubamba ngamandla ukuthi uhambe ikhilomitha elilodwa, hamba laye abe mabili."},{"book":"UMatewu","chapter":"5","verse":"42","text":"Muphe lowo ocela kuwe njalo ungamfulatheli lowo ofuna ukweboleka kuwe.”"},{"book":"UMatewu","chapter":"5","verse":"43","text":"ULevi 19.18"},{"book":"UMatewu","chapter":"5","verse":"44","text":"Kodwa mina ngilitshela ukuthi, thandani izitha zenu, libakhulekele labo abalihlukuluzayo,"},{"book":"UMatewu","chapter":"5","verse":"45","text":"ukuze libe ngamadodana kaYihlo osezulwini. Wenza ilanga lakhe liphume kwababi labalungileyo njalo anise izulu kwabalungileyo lakwabangalunganga."},{"book":"UMatewu","chapter":"5","verse":"46","text":"Nxa lithanda labo abalithandayo kuphela, lizazuza mvuzo bani na? Kabenzi njalo na labathelisi?"},{"book":"UMatewu","chapter":"5","verse":"47","text":"Nxa libingelela abafowenu bodwa, kuyini elikwenzayo okwedlula abanye na? Kabenzi lokho labahedeni na?"},{"book":"UMatewu","chapter":"5","verse":"48","text":"Ngakho wobani ngabapheleleyo njengalokhu uYihlo osezulwini ephelele.”"}]}