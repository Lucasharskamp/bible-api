{"data":[{"book":"Yohane","chapter":"8","verse":"1","text":"Lekeni Yesu kaghenda kune chidunda che Mitseituni."},{"book":"Yohane","chapter":"8","verse":"2","text":"Nemitondotondo litsuwa lya keli Yesu kaghenda keli mne Ing'anda ye Imulungu. Iwanu wose wamtsunguluka, naye kakala hasi, kandusa kuwalangulitsa."},{"book":"Yohane","chapter":"8","verse":"3","text":"Iwalangulitsi wa Ghamalangulitso na Mafarisayo wamghala ipinga iyaghoghighwe ughoni. Wamwika ipinga ayo hambele hawo."},{"book":"Yohane","chapter":"8","verse":"4","text":"Wamlongela Yesu, “Mlangulitsi, ipinga yuno kaghoghighwa ughoni."},{"book":"Yohane","chapter":"8","verse":"5","text":"Mne Ghamalaghitso, Musa katulaghitsa apfi, ipinga ka ayu kobamighwa yatowighwe na ghamabwe mbaka yafe. Lelo ghweghwe ulongatse?”"},{"book":"Yohane","chapter":"8","verse":"6","text":"Tsawaghutsa pfino wamwonze Yesu ili wapate ghomba lya kumghoghela. Lekeni Yesu kenamila hasi, kandusa kwandika hasi kwa chidole chake."},{"book":"Yohane","chapter":"8","verse":"7","text":"Hawaghendelele kumghutsa, Yesu kenuka kawalongela, “Imunu wowose mna mwemwe iyalihela nzambi, yalongole kumwasila libwe.”"},{"book":"Yohane","chapter":"8","verse":"8","text":"Kuya Yesu kenama keli, kandika hasi."},{"book":"Yohane","chapter":"8","verse":"9","text":"Iwanu wala hawahulike apfi, wandusa kuka yumweyumwe, wandusa iwabala. Yesu kasighala ne ipinga ayula yemile hala."},{"book":"Yohane","chapter":"8","verse":"10","text":"Yesu kenuka kamghutsa, “Walikwani iwanu iwakughoghile? Pfii kuduhu imunu iyakuhighile?”"},{"book":"Yohane","chapter":"8","verse":"11","text":"Ipinga ayo kamwidika, “Imtwatsa, kuduhu imunu iyanihighile.”"},{"book":"Yohane","chapter":"8","verse":"12","text":"Yesu hayalongile keli ne iwanu, kalonga, “Nene na ghumwanga ghwe iisi. Imunu wowose iyoniwinza ng'atsokwanga mchisi bae, ila katsokuwa na ghumwanga ghwe ughima.”"},{"book":"Yohane","chapter":"8","verse":"13","text":"Mafarisayo wamwidika, “Ghweghwe kwelapfila imwenyegho ukalangama, na ukalangama wako wa ughutsu.”"},{"book":"Yohane","chapter":"8","verse":"14","text":"Yesu kawalongela, “Hata ning'elapfila ukalangama imwenyegho, ukalangama wangu wolongesa, kwaapfila nomanya kwani kwanilawila na kwani konighenda. Lekeni mwemwe ng'ammanyile bae kwani kwanilawila au kwanighenda."},{"book":"Yohane","chapter":"8","verse":"15","text":"Mwemwe mwohigha ka iwanu pfawohigha. Nene simuhigha imunu bae."},{"book":"Yohane","chapter":"8","verse":"16","text":"Lekeni ka nohigha, nohigha ghoya, kwaapfila sisang'ana bae niliyeka, Aba iyanitumile kahamwe na nene."},{"book":"Yohane","chapter":"8","verse":"17","text":"Yandikighwa mne Ghamalaghitso ghenu ukalangama we iwanu weli wotogholighwa."},{"book":"Yohane","chapter":"8","verse":"18","text":"Nene nelapfila imwenyegho ukalangama, na mkalangama wangu yungi, Aba iyanitumile.”"},{"book":"Yohane","chapter":"8","verse":"19","text":"Kuya wamghutsa, “Aba wako yalikwani?”"},{"book":"Yohane","chapter":"8","verse":"20","text":"Yesu kalonga mbuli tsino hayang'ali yolangulitsa mne Ing'anda ye Imulungu, hanu hane chinu cha kwikila sadaka. Kuya kuduhu imunu iyamghoghile kwaapfila chipindi chake tsa ng'ana chipfike bae."},{"book":"Yohane","chapter":"8","verse":"21","text":"Yesu kalonga nawo keli, “Nakuka, mtsombama lekeni mtsakufa mne nzambi tsenu. Ng'amdaha bae kutsa hanu hanighenda.”"},{"book":"Yohane","chapter":"8","verse":"22","text":"Iwakulu wa Wayahudi waghutsa, “Kolonga ng'atudaha bae kughenda hanu hoyoghenda. Pfii kobama yekome imwenyegho?”"},{"book":"Yohane","chapter":"8","verse":"23","text":"Lekeni Yesu kawedika, “Mwemwe mwa wa iisi ino ili hasi, lekeni nene na wa kulanga. Mwemwe mwa iwanu wa muisi amu, lekeni nene si wa muisi amu."},{"book":"Yohane","chapter":"8","verse":"24","text":"Tsaniwalongela mtsakufa mne nzambi tsenu. Kwaapfila ng'amtoghola bae ‘Nene na Yuyula’ mtsakufa mne nzambi tsenu.”"},{"book":"Yohane","chapter":"8","verse":"25","text":"Wamghutsa Yesu, “Lelo ghweghwe uli nani?”"},{"book":"Yohane","chapter":"8","verse":"26","text":"“Nina mbuli nyingi tsa kulonga mna mwemwe na kuwahigha. Lekeni iyanitumile yeye kotogholighwa, na chanihulike kuna yeye, chicho chaniwalongela iwanu wose.”"},{"book":"Yohane","chapter":"8","verse":"27","text":"Ng'awamanyile bae ka Yesu yang'ali yowalongela mbuli tse Aba wake."},{"book":"Yohane","chapter":"8","verse":"28","text":"Yesu kawalongela, “Hamtsomwinula Imwana we Imunu mna msalaba, mtsomanya nene na Yuyula, kuya mtsomanya ka nene sitenda ichinu chochose niliyeka, ila nolonga chayanilangulitse Aba wangu."},{"book":"Yohane","chapter":"8","verse":"29","text":"Yula iyanitumile kahamwe na nene, ng'anilekile niliyeka bae, kwaapfila ghamatsuwa ghose notenda ighomnoghela.”"},{"book":"Yohane","chapter":"8","verse":"30","text":"Iwanu wengi iwamhulikitse Yesu hayang'ali yolonga pfinu pfino wamtoghola."},{"book":"Yohane","chapter":"8","verse":"31","text":"Kuya Yesu kawalongela awala Wayahudi iwamtoghole, “Mng'aghakinda ghamalaghitso ghangu, mwemwe mtsakuwa iwanang'ina wangu ghendo."},{"book":"Yohane","chapter":"8","verse":"32","text":"Kuya mtsomanya ukweli, na ukweli utsowakombola.”"},{"book":"Yohane","chapter":"8","verse":"33","text":"Wamwidika Yesu, “Twetwe twa watsukulu wa Abrahamu, ng'atuwile bae iwatumwa we imunu wowose. Pfii kuya kwolonga tutsokombolighwa?”"},{"book":"Yohane","chapter":"8","verse":"34","text":"Yesu kawedika, “Nowalongela ghendo, imunu wowose iyotenda nzambi ka imtumwa wa nzambi."},{"book":"Yohane","chapter":"8","verse":"35","text":"Imtumwa ng'okala bae ukaye ghamatsuwa ghose, ila imwana kokala ukaye ghamatsuwa ghose."},{"book":"Yohane","chapter":"8","verse":"36","text":"Imwana ang'amkombolani, mtsokombolighwa ghendo."},{"book":"Yohane","chapter":"8","verse":"37","text":"Nomanya mwemwe mwa watsukulu we Abrahamu. Lekeni mwobama mnikome kwaapfila ng'amtoghola ghamalangulitso ghangu."},{"book":"Yohane","chapter":"8","verse":"38","text":"Nowalongela achila Aba wangu chayanilanguse, lekeni mwemwe mwotenda achila chayawalongele aba wenu.”"},{"book":"Yohane","chapter":"8","verse":"39","text":"Wamwidika, “Aba wetu Abrahamu.”"},{"book":"Yohane","chapter":"8","verse":"40","text":"Niwalongela ukweli yaniuhulike kwe Imulungu. Lekeni mwemwe mng'ali mwobama mnikome. Abrahamu ng'atendile pfino bae!"},{"book":"Yohane","chapter":"8","verse":"41","text":"Mwemwe mwotenda ipfinu ipfitendighwe na aba wenu.”"},{"book":"Yohane","chapter":"8","verse":"42","text":"Yesu kawalongela, “Ka Imulungu ang'awile Aba wenu, mng'amnoghele, kwaapfila ndawa kwe Imulungu na sambi nahano. Sitsile bae kwa uwetso wangu imwenyegho, ila yeye kanituma."},{"book":"Yohane","chapter":"8","verse":"43","text":"Ebali ng'amchimanya bae chanilonga? Kwaapfila mwemwe ng'amdaha bae kuhulikitsa chanilonga."},{"book":"Yohane","chapter":"8","verse":"44","text":"Mwolawa kwa aba wenu Yehile, na mwotenda ka aba wenu pfayobama. Kulawa mwanduso tsakawakoma iwanu, kwaapfila kuduhu ukweli kuna yeye. Hayolonga ughutsu, kolonga chihendo chake, kwaapfila ka mghutsu na aba we ughutsu."},{"book":"Yohane","chapter":"8","verse":"45","text":"Na nene kwaapfila nolongesa, ng'amnitoghola bae."},{"book":"Yohane","chapter":"8","verse":"46","text":"Apfi mna mwemwe kuna imunu iyodaha kulapfa ukalangama ka nene nina nzambi? Ka nolongesa, ebali ng'amnitoghola bae?"},{"book":"Yohane","chapter":"8","verse":"47","text":"Imunu we Imulungu kohulikitsa mbuli tse Imulungu. Mwemwe ng'amuhulikitsa kwaapfila mwemwe si iwanu we Imulungu bae.”"},{"book":"Yohane","chapter":"8","verse":"48","text":"Wayahudi wamligha Yesu kwa kumghutsa, “Apfi ng'atulongile ghoya bae ka ghweghwe kwa Msamariya na kuna chinyamkela?”"},{"book":"Yohane","chapter":"8","verse":"49","text":"Yesu kawedika, “Nene nahela chinyamkela, nene nomuhulikitsa Aba wangu lekeni mwemwe ng'amnihulikitsa bae."},{"book":"Yohane","chapter":"8","verse":"50","text":"Nene sibamila utunitso imwenyegho bae, ila kabaho iyoubama, ayo ka mlamutsi."},{"book":"Yohane","chapter":"8","verse":"51","text":"Nowalongela ghendo, imunu wowose iyokinda ghamalaghitso ghangu ng'atsokufa bae.”"},{"book":"Yohane","chapter":"8","verse":"52","text":"Wayahudi wamlongela Yesu, “Sambi twomanya kuna chinyamkela! Abrahamu na manabii wafa, lekeni ghweghwe kwolonga imunu wowose iyokinda ghamalangulitso ghako ng'atsakufa bae."},{"book":"Yohane","chapter":"8","verse":"53","text":"Angu ghweghwe kwa mbala kubita aba wetu Abrahamu iyafile? Pfipfila manabii nawo wafa. Apfi ghweghwe kwolonga uli nani?”"},{"book":"Yohane","chapter":"8","verse":"54","text":"Yesu kawedika, “Ning'etunya imwenyegho, utunitso wangu si chinu. Aba wangu yamumkema Imulungu wenu, yeye iyo yonitunya."},{"book":"Yohane","chapter":"8","verse":"55","text":"Mwemwe ng'amummanya bae, lekeni nene nommanya. Ning'alonga simmanyile bae, nitsakuwa mghutsu ka mwemwe. Lekeni nommanya na nokinda imbuli yake."},{"book":"Yohane","chapter":"8","verse":"56","text":"Aba wenu Abrahamu kadeng'elela kwaajili ya kulyona litsuwa lya kutsa kwangu, naye kalyona, kalideng'elela.”"},{"book":"Yohane","chapter":"8","verse":"57","text":"Wayahudi wamlongela Yesu, “Ghweghwe ng'una upfike imiyaka hamsini, naghwe kumwona Abrahamu!”"},{"book":"Yohane","chapter":"8","verse":"58","text":"Yesu kawedika, “Nowalongela ghendo, Abrahamu ng'ana yelekighwe nene nabaho.”"},{"book":"Yohane","chapter":"8","verse":"59","text":"Kuya wadondola ghamabwe wabama wamtowe Yesu, lekeni Yesu kalawa mne Ing'anda ye Imulungu."}]}