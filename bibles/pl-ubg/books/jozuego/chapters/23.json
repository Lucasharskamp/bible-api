{"data":[{"book":"Jozuego","chapter":"23","verse":"1","text":"A po długim czasie, gdy PAN dał Izraelowi odpoczynek od wszystkich ich okolicznych wrogów, a Jozue był już stary i w podeszłym wieku;"},{"book":"Jozuego","chapter":"23","verse":"2","text":"Jozue przywołał całego Izraela, jego starszych, jego naczelników, jego sędziów i jego przełożonych i powiedział do nich: Jestem już stary i w podeszłym wieku."},{"book":"Jozuego","chapter":"23","verse":"3","text":"A wy widzieliście wszystko, co PAN, wasz Bóg, uczynił wszystkim tym narodom ze względu na was, gdyż PAN, wasz Bóg, sam walczył za was."},{"book":"Jozuego","chapter":"23","verse":"4","text":"Spójrzcie, podzieliłem wam losem narody, które pozostały, jako dziedzictwo dla waszych pokoleń, i wszystkie narody, które wytraciłem, od Jordanu aż do Morza Wielkiego na zachodzie."},{"book":"Jozuego","chapter":"23","verse":"5","text":"A PAN, wasz Bóg, sam je wypędzi przed wami i wygna je sprzed waszych oczu, i posiądziecie dziedzicznie ich ziemię, jak wam to powiedział PAN, wasz Bóg."},{"book":"Jozuego","chapter":"23","verse":"6","text":"Umacniajcie się bardzo, by strzec i wypełniać wszystko, co jest napisane w księdze Prawa Mojżesza, nie odstępując od niego na prawo"},{"book":"Jozuego","chapter":"23","verse":"7","text":"Nie mieszajcie się z tymi narodami, które pozostały pośród was, ani nie wspominajcie imion ich bogów, ani"},{"book":"Jozuego","chapter":"23","verse":"8","text":"Ale lgnijcie do PANA, swojego Boga, tak jak czyniliście aż do dziś."},{"book":"Jozuego","chapter":"23","verse":"9","text":"PAN bowiem wypędził przed wami narody wielkie i potężne i nikt nie mógł ostać się przed wami aż do dziś."},{"book":"Jozuego","chapter":"23","verse":"10","text":"Jeden z was będzie ścigał tysiąc, gdyż PAN, wasz Bóg, sam walczy za was, jak wam obiecał."},{"book":"Jozuego","chapter":"23","verse":"11","text":"Strzeżcie się więc pilnie, byście miłowali PANA, waszego Boga."},{"book":"Jozuego","chapter":"23","verse":"12","text":"Jeśli bowiem odwrócicie się i przylgniecie do pozostałych narodów, do tych, które pozostały pośród was, i spowinowacicie się z nimi, i pomieszacie się z nimi, a one z wami;"},{"book":"Jozuego","chapter":"23","verse":"13","text":"To wiedzcie na pewno, że PAN, wasz Bóg, nie będzie więcej wyganiał tych narodów przed wami, ale będą dla was sidłem i pułapką, biczem na wasze boki i cierniem dla waszych oczu, aż wyginiecie z tej przewybornej ziemi, którą dał wam PAN, wasz Bóg."},{"book":"Jozuego","chapter":"23","verse":"14","text":"A oto idę dziś drogą całej ziemi; poznajcie więc z całego swojego serca i całą swoją duszą, że nie zawiodło żadne słowo ze wszystkich dobrych słów, które mówił o was PAN, wasz Bóg; wszystkie wam się wypełniły, a nie zawiodło żadne słowo."},{"book":"Jozuego","chapter":"23","verse":"15","text":"Dlatego tak jak wam się wypełniło każde dobre słowo, które obiecał wam PAN, wasz Bóg, tak PAN sprowadzi na was każde złe słowo, aż was wytraci z tej przewybornej ziemi, którą wam dał PAN, wasz Bóg."},{"book":"Jozuego","chapter":"23","verse":"16","text":"Jeśli złamiecie przymierze PANA, swojego Boga, które wam przykazał, i pójdziecie służyć obcym bogom, i będziecie oddawać im pokłon, wtedy gniew PANA rozpali się przeciw wam i zginiecie prędko z tej przewybornej ziemi, którą wam dał."}]}