{"data":[{"book":"Yohani","chapter":"17","verse":"1","text":"Yesu pamalilili kuwomba naha, kalola kumbindi kunu pawomba, “Tati chipindi chiyisa. Uvagoli vandu vamujumi mwana waku, ili mwana waku akujumi."},{"book":"Yohani","chapter":"17","verse":"2","text":"Wamugayilili uwesu kupita vandu vosi, ili avagayili unofu wa jola vosi vala wamugayilili."},{"book":"Yohani","chapter":"17","verse":"3","text":"Unofu wa jola ndi awu, kukumanya yuwi weka Chapanga wa nakaka na kumumanya Yesu Kilistu, yula yumulayishili."},{"book":"Yohani","chapter":"17","verse":"4","text":"Nenga ndiwulangusha ukomi waku apa pamlima, malila fichuku fiwunyimbili ndifigoli."},{"book":"Yohani","chapter":"17","verse":"5","text":"Tati! Unyimbi ukomi pawulongolu paku ponopa, ukomi wuwula wula ndaveli nawu pamu na yuwi chipindi mlima waveli wakali hela kuva."},{"book":"Yohani","chapter":"17","verse":"6","text":"“Ndikugola umanyiki kwa vandu vala vawunyimbili mumlima. Vaveli vandu vaku na yuwi wanyimbili nenga. Vachikamula chilongu chaku,"},{"book":"Yohani","chapter":"17","verse":"7","text":"ponopa vamanya kucha fyosi fiwungayilili fifuma kwa yuwi."},{"book":"Yohani","chapter":"17","verse":"8","text":"Topi filongu fiwungayilili ndivagayila veni na veni vafipokela. Nakaka vamanya kucha fuma kwa yuwi. Vajumila kucha yuwi kunayisha."},{"book":"Yohani","chapter":"17","verse":"9","text":"“Nenga nguvadadavila vala, nguvadadavila ha vandu vosi va pamlima, nguvadadavila hela vala vawunyimbili, nongwa veni vandu va yuwi."},{"book":"Yohani","chapter":"17","verse":"10","text":"Fyosi fimeli nafyu fya yuwi na fyosi fiwuveli nafyu fya nenga. Ukomi kupitila ava."},{"book":"Yohani","chapter":"17","verse":"11","text":"Nenga ndiva kandi mumlima ha, veni vakali mumlima. Na nenga ngwisa kwa yuwi. Tati Mng'alili, uvadimi vandu kwa liwovi lya litawa lyaku liwugayilili, ili vosi vavi yumu kucha yufwi wutuveli yumu."},{"book":"Yohani","chapter":"17","verse":"12","text":"Pandiveyi na veni, ndivadima na kuvavika panofu kwa liwovi lya litawa lyaku, litawa liwunyimbili. Kwa hela hata yumu yayaghamilili ila yumu hela yula yalatiwili kuyaghamila ili Mayandiku vavi."},{"book":"Yohani","chapter":"17","verse":"13","text":"“Ponopa ngwisa kwa yuwi, filongu afi nda detili chipindi ndaveli ngali ndiva pamlima, ili veni vavi na sekuseku lumemili mundima shawu."},{"book":"Yohani","chapter":"17","verse":"14","text":"Ndivagayila chilongu chaku na vandu va mlima awu vavakalalila nongwa veni va mlima awu ha, kucha nenga wa mlima awu ha."},{"book":"Yohani","chapter":"17","verse":"15","text":"Nenga ngudadava ha kucha uvawushi mumlima awu, lakini nguluva uvadimi na yula Mwafu."},{"book":"Yohani","chapter":"17","verse":"16","text":"Nenga wamlima awu ng'odu na veni wuwula wula wa mlima awu ha."},{"book":"Yohani","chapter":"17","verse":"17","text":"Uvagoli vavi vaku kwa nakaka yaku, chilongu chaku ndi nakaka."},{"book":"Yohani","chapter":"17","verse":"18","text":"Kucha yuwi wuunayishili nenga mumlima, wuwula wula na nenga nguvalayisha veni mumlima."},{"book":"Yohani","chapter":"17","verse":"19","text":"Kwa nongwa ya veni, ndiyitawula nimweni kwa yuwi ili na veni wuvagoli kuva vaku nakaka."},{"book":"Yohani","chapter":"17","verse":"20","text":"“Nguvadadavila veni weka ha. Nguvadadavila na vala yivajumila nenga kwanongwa ya chilongu chawu."},{"book":"Yohani","chapter":"17","verse":"21","text":"Tati, ngudadava vosi vavi yumu, kucha yuwi wuveli mugati ya nenga na nenga mugati ya yuwi. Na veni vavi mugati ya yufwi, ili mlima ujumili kucha yuwi ndi wanayishili."},{"book":"Yohani","chapter":"17","verse":"22","text":"Ndivagayila ukomi wula wuunyimbili nenga, ili vavi yumu kucha wula yufwi wutuveli yumu."},{"book":"Yohani","chapter":"17","verse":"23","text":"Nenga mugati ya veni na yuwi mugati ya nenga, vavi yumu nakaka, ili mlima umanyi kucha wanayishili na ukuvatama veni kucha wula wundamili nenga."},{"book":"Yohani","chapter":"17","verse":"24","text":"“Tati, vala vaungayilili ngudayila vavi pamu na nenga kosi pandiva, vaweshi kuulola ukomi wa nenga, ukomi wuunyimbili kwanongwa wandamili chipindi mlima ukali hela kugoleka."},{"book":"Yohani","chapter":"17","verse":"25","text":"Tati goleki, Mlima wukumanya ng'odu, lakini nenga ngumanya na veni vamanya kucha yuwi wanayishili."},{"book":"Yohani","chapter":"17","verse":"26","text":"Ngukugola umanyiki kwa veni na danyendileli kugola nahawu, ili utami wuveli nawu kwa nenga wuvi na kwa veni, ili ndivi mugati yawu.”"}]}