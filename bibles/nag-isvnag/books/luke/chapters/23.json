{"data":[{"book":"Luke","chapter":"23","verse":"1","text":"Titia sob manu uthi kene Jisu ke Pilate laga age te anise."},{"book":"Luke","chapter":"23","verse":"2","text":"Aru taikhan shuru hoise, aru koise, “Etu manu desh ke biya kori ase, aru Caesar ke saman dibole mana kore, aru tai nijorke Khrista, ekjon raja ase koi.”"},{"book":"Luke","chapter":"23","verse":"3","text":"Titia Pilate pora Jisu ke hudise, “Tumi Yehudi manu laga Raja ase naki?” Kintu Tai jawab dise, “Tumi nijor etu koi ase.”"},{"book":"Luke","chapter":"23","verse":"4","text":"Titia Pilate pora mukhyo purohit khan aru manu khan ke koise, “Moi etu manu uporte eku golti nadikhe.”"},{"book":"Luke","chapter":"23","verse":"5","text":"Kintu taikhan etu mana nai aru, koise, “Tai manu khan ke loi kene pura Judea te sikhai kene berai thake, Galilee pora shuru kori kene yate Jerusalem te bhi sikhai.”"},{"book":"Luke","chapter":"23","verse":"6","text":"Aru jitia Pilate etu hunise, titia tai hudise Jisu to Galilee laga ase naki koi kene."},{"book":"Luke","chapter":"23","verse":"7","text":"Jitia tai janise Jisu uporte niyom chola bo nimite Herod laga hathte he adhikar ase, tai Herod usorte Taike pathai dise, Herod tai nijor bhi Jerusalem te thakise."},{"book":"Luke","chapter":"23","verse":"8","text":"Aru jitia Herod pora Jisu ke dikhise, tai bisi khushi paise, kelemane tai Jisu ke bisi din pora sabole mon thakise, aru tai Jisu pora kiba ekta asurit chihna kora to sabole mon thakise."},{"book":"Luke","chapter":"23","verse":"9","text":"Titia Herod pora Jisu ke bisi kotha hudise, kintu Tai eku jowab diya nai."},{"book":"Luke","chapter":"23","verse":"10","text":"Titia mukhyo purohit khan aru niyom likha khan age te khara hoise, aru Taike biya bebohar kori kene sorom khilai se."},{"book":"Luke","chapter":"23","verse":"11","text":"Titia Herod aru tai laga sipahi khan bhi milikena Jisu ke bisi ninda korise aru sorom khilai se. Taike raja laga bhal kapra lagai dise, aru Pilate usorte wapas pathai dise."},{"book":"Luke","chapter":"23","verse":"12","text":"Thik etu dinte Pilate aru Herod bhal sathi hoi jaise, kintu olop din age te tai duijon bhitor te kotha namila thakisele."},{"book":"Luke","chapter":"23","verse":"13","text":"Titia Pilate pora mukhyo purohit khan, cholawta khan aru niyom likha khan ke matise,"},{"book":"Luke","chapter":"23","verse":"14","text":"aru taikhan ke koise, “Tumikhan etu manu ke moi logote anise aru koise tai pora manu khan ke phuslai ase, aru tumikhan usorte Ami taike hudise, kintu tumikhan Tai uporte ki arop lagai ase, moi etu manu uporte eku biya dikha nai."},{"book":"Luke","chapter":"23","verse":"15","text":"Aru Herod bhi Tai uporte eku golti dikha nai, etu karone tai bhi Jisu ke amikhan logote pathai dise, aru sabi, taike mora laga sajai dibole nimite eneka eku kaam kora nai."},{"book":"Luke","chapter":"23","verse":"16","text":"Etu nimite moi taike sajai dibo, aru chari dibo.”"},{"book":"Luke","chapter":"23","verse":"17","text":"Kelemane Jerusalem te jitia dangor utsov hoi, niyom pora duijon bhitor te ekjon bondhi ghor te thaka manu ke chari bole lage."},{"book":"Luke","chapter":"23","verse":"18","text":"Kintu taikhan sob hala kori kene koise, “Etu, manu ke sajai dibi aru bodli te Barabbas ke chari dibi!”"},{"book":"Luke","chapter":"23","verse":"19","text":"-Barabbas ke bondhi ghor te rakhise kelemane tai manu ke morai disele aru sheher te jhagara ulabole dise.-"},{"book":"Luke","chapter":"23","verse":"20","text":"Aru Pilate pora manu khan ke aru kotha koise, tai Jisu ke chari bole mon thakise."},{"book":"Luke","chapter":"23","verse":"21","text":"Kintu taikhan aru bhi hala kori kene koise, “Cross te morai dibi, Cross te morai dibi.”"},{"book":"Luke","chapter":"23","verse":"22","text":"Pilate pora tin bar taikhan logote koise, “Kile, etu manu pora ki biya kaam korise? Moi Tai uporte eku golti dikha nai juntu pora Taike morai dibo lagise. Etu karone Taike sajai dikena chari dibo.”"},{"book":"Luke","chapter":"23","verse":"23","text":"Taikhan sob awaj uthaikene khong pora mangise, aru jor pora hala kori thakise Jisu ke Cross te morabo lage koi kene."},{"book":"Luke","chapter":"23","verse":"24","text":"Etu pichete Pilate taikhan laga kotha mani loise."},{"book":"Luke","chapter":"23","verse":"25","text":"Barabbas ke bondhi ghor pora ajad kori dise, jun manu ke morai diya aru biya kaam kora ekjon dokait thakise. Kintu Jisu ke taikhan hathte di dise."},{"book":"Luke","chapter":"23","verse":"26","text":"Aru Pilate laga ghor pora manu khan Jisu ke bahar te loi jaise, aru ekjon manu Simon, Cyrene sheher pora aha ke dhurikena, tai uporte Cross dikena Jisu pichete te jabo dise."},{"book":"Luke","chapter":"23","verse":"27","text":"Etu homoi te, bhir te manu khan aru maiki khan bisi mon dukh pora Tai usorte kandi thakise, aru Tai laga piche kori thakise."},{"book":"Luke","chapter":"23","verse":"28","text":"Jisu pora ghurikena taikhan ke koise, “Jerusalem laga mahila khan, Moi nimite nakandibi, kintu tumikhan nijor nimite aru bacha khan nimite kandibi."},{"book":"Luke","chapter":"23","verse":"29","text":"Kelemane sabi, eneka din ase jitia taikhan kobo,’ ‘Dhonyo ase bacha nathaka mahila khan aru jun laga pet pora bacha jonom huwa nai, aru dudh khila nai."},{"book":"Luke","chapter":"23","verse":"30","text":"Aru taikhan pahar ke kobo, ‘Amikhan uporte giri bhi,’ aru pahar khan girikena ‘amikhan ke bondh kori dibi.’"},{"book":"Luke","chapter":"23","verse":"31","text":"Jodi ghas pata khan hara thaka homoi te eneka kore, tenehoile ghas sukhi ja-a somoite ki halat hobo?”"},{"book":"Luke","chapter":"23","verse":"32","text":"Aru duijon dokait ke Jisu logote loijai kene Cross te morai dise."},{"book":"Luke","chapter":"23","verse":"33","text":"Jitia etu jagate ponchise, etu jaga laga naam to “Matha laga Hardi,” mate, taikhan ta te Jisu ke Cross te mari dise, aru duijon dokait ke bhi Jisu laga dyna aru baya phale Cross te mari dise."},{"book":"Luke","chapter":"23","verse":"34","text":"Titia Jisu koise, “Baba, taikhan ke maph kori dibi, taikhan ki korise etu taikhan najane.” Pichete taikhan Jisu laga kapra to chithi kheli kene bhag korise23.34 1 Pet. 3:9; Rev. 7:60; Isa. 53:12; Psa. 22:18."},{"book":"Luke","chapter":"23","verse":"35","text":"Sob manu rukhi kene sai thakise. Aru titia cholawta manu khan Jisu ke sorom khilai kene koise, “Tai dusra ke bachaise. Etiya nijorke bachai lobi, jodi Tai Isor laga Khrista, basi luwa jon to ase koile.”"},{"book":"Luke","chapter":"23","verse":"36","text":"Sipahi khan bhi Jisu ke sorom khilai se, aru tita pani dise23.36 Psa. 69:21,"},{"book":"Luke","chapter":"23","verse":"37","text":"aru koise, “Apuni jodi Yehudi khan laga raja ase koile, nijorke bachai lobi.”"},{"book":"Luke","chapter":"23","verse":"38","text":"Tai uporte ekta kotha likhi dise, “Jisu Yehudi khan laga Raja.”"},{"book":"Luke","chapter":"23","verse":"39","text":"Titia ekjon dokait Jisu usorte Cross te thaka pora sorom khilai se Jisu ke koise, “Tumi Khrista nohoi naki? Tumi nijorke bachai lobi aru amikhan ke bhi bachai lobi.”"},{"book":"Luke","chapter":"23","verse":"40","text":"Kintu dusra ekjon pora tai laga sathi ke koise, “Tumi Isor ke bhoi nalage naki, amikhan biya kaam kora nimite nijor sajai pai ase?"},{"book":"Luke","chapter":"23","verse":"41","text":"Aru etu amikhan pabo lage, amikhan ki biya kaam korise etu hisab te he sajai pai ase. Kintu etu manu eku golti kora nai.”"},{"book":"Luke","chapter":"23","verse":"42","text":"Titia tai koise, “Jisu, moike yaad koribi jitia Apuni Paradise te jabo.”"},{"book":"Luke","chapter":"23","verse":"43","text":"Titia Jisu taike koise, “Moi hosa koise, tumi aji Ami logote Paradise23.43 Etu jaga to sorgo nohoi kintu ekta jaga ase kuntu te mori juwa biswasi khan laga atma thake, aru Jisu wapas ahibole rukhe. te thakibo.”"},{"book":"Luke","chapter":"23","verse":"44","text":"Kintu baroh baji homoi te, achanak etu sob jagate andhera ahi jaise."},{"book":"Luke","chapter":"23","verse":"45","text":"Suryo andhar hoi jaise aru Jerusalem mondoli laga purdah phati jaise23.45 Amos 8:9; Heb. 10:19.."},{"book":"Luke","chapter":"23","verse":"46","text":"Etu pichete jor pora awaj ulaikena Jisu koise, “Baba Apuni laga hathte Moi laga Atma di ase.” Etu koi kene Tai laga saas to chari dise."},{"book":"Luke","chapter":"23","verse":"47","text":"Aru jitia henedhikari pora etu dikhise, tai Isor ke mohima dise, aru koise, “Hosa pora Tai ekjon dharmik manu thakise.”"},{"book":"Luke","chapter":"23","verse":"48","text":"Jiman bhir etu sabole ahise, taikhan ki hoise etu dikhise, aru bisi mon dukh hoi kene nijor chati te marikena jai jaise."},{"book":"Luke","chapter":"23","verse":"49","text":"Kintu jun manu Taike bhal pora jane, aru jiman mahila khan Galilee pora Tai logot ahise taikhan dur pora ki hoi ase etu sai thakise."},{"book":"Luke","chapter":"23","verse":"50","text":"Etu homoi te ekjon manu Joseph koi kene jun sabha te ekjon hisa thaka manu asele aru tai bhal aru dharmik manu asele."},{"book":"Luke","chapter":"23","verse":"51","text":"-Tai sabha laga dusra manu khan logote kotha mila nai.- Tai Arimathea sheher laga Yehudi manu thakise, aru tai bhi Isor laga rajyo ahibole nimite rukhi thakise."},{"book":"Luke","chapter":"23","verse":"52","text":"Tai Pilate, usorte jai kene Jisu laga gaw mangise."},{"book":"Luke","chapter":"23","verse":"53","text":"Aru tai Cross pora gaw namaise, aru sapha mihin kapra pora Jisu laga gaw to bandi dise, aru pathor katikena kobor bonai rakha jagate Jisu ke rakhise, jun jagate kitia bhi manu ke rakha nai."},{"book":"Luke","chapter":"23","verse":"54","text":"Titia Jugut Din punchise, aru Bisram din shuru hobole asele23.54 Friday laga din asele."},{"book":"Luke","chapter":"23","verse":"55","text":"Aru Galilee pora jiman khan Jisu piche kori thakise, taikhan jai kene kobor ke saise jun jagate Jisu laga gaw rakhise."},{"book":"Luke","chapter":"23","verse":"56","text":"Aru mahila khan wapas jai kene mitha sugandh tel aru dawai khan Jisu laga gaw te laga bole nimite jugut korise. Aru taikhan niyom hisab te Bisram din to pobitro rakhikena aram korise23.56 Exo. 20:10; Due. 5:14."}]}