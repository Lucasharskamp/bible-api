{"data":[{"book":"Johanneksen ilmestys","chapter":"16","verse":"1","text":"Kuulin kovan äänen, joka huusi temppelistä seitsemälle enkelille: »Lähtekää nyt kaatamaan maan päälle Jumalan vihan maljat.»"},{"book":"Johanneksen ilmestys","chapter":"16","verse":"2","text":"Ensimmäinen enkeli lähti. Hän kaatoi maahan maljansa, ja pedon palvojiin, joissa oli pedon merkki, tuli pahoja paiseita."},{"book":"Johanneksen ilmestys","chapter":"16","verse":"3","text":"Toinen enkeli kaatoi maljansa valtamereen. Vesi alkoi näyttää kuolleen vereltä, ja siitä kuoli kaikki elollinen."},{"book":"Johanneksen ilmestys","chapter":"16","verse":"4","text":"Kolmas enkeli kaatoi maljansa jokiin ja lähteisiin. Nekin muuttuivat vereksi."},{"book":"Johanneksen ilmestys","chapter":"16","verse":"5","text":"Kuulin tämän vesien enkelin sanovan: »Tämä on sinun oikeudenmukainen tuomiosi, pyhä Jumala, joka olet ja olit."},{"book":"Johanneksen ilmestys","chapter":"16","verse":"6","text":"Sinun omasi ja profeettasi ovat kärsineet marttyyrikuoleman, ja heidän verensä on vuotanut maahan. Nyt heidän murhaajiensa on juotava verta. He ovat sen ansainneet.»"},{"book":"Johanneksen ilmestys","chapter":"16","verse":"7","text":"Kuulin alttarin enkelin16:7 Sananmukaisesti: »kuulin alttarin sanovan». sanovan: »Niin, kaikkivaltias Herra, sinä olet tuominnut oikein.»"},{"book":"Johanneksen ilmestys","chapter":"16","verse":"8","text":"Neljäs enkeli kaatoi maljansa aurinkoon. Se alkoi paahtaa ihmisiä kuin tuli."},{"book":"Johanneksen ilmestys","chapter":"16","verse":"9","text":"He kärsivät hirveästä helteestä, mutta kirosivat yhä vain Jumalaa, jolta nämä vitsaukset olivat tulleet. He eivät vieläkään halunneet antaa kunniaa Jumalalle."},{"book":"Johanneksen ilmestys","chapter":"16","verse":"10","text":"Viides enkeli kumosi maljansa pedon valtaistuimelle. Pedon valtakuntaan tuli pimeys. Asukkaat purivat tuskissaan kielensä rikki."},{"book":"Johanneksen ilmestys","chapter":"16","verse":"11","text":"He pilkkasivat taivaan Jumalaa vaikeuksiensa ja paiseidensa tähden, mutta eivät suostuneet katumaan pahoja tekojaan."},{"book":"Johanneksen ilmestys","chapter":"16","verse":"12","text":"Kuudes enkeli kumosi maljansa suureen Eufrat-jokeen. Se kuivui. Nyt saattoivat idän hallitsijat marssia vaivatta joukkoineen länteen."},{"book":"Johanneksen ilmestys","chapter":"16","verse":"13","text":"Näin kolmen sammakkoa muistuttavan pahan hengen lähtevän lohikäärmeen, pedon ja väärän profeetan16:13 Ks. Ilm. 13:11-15 ja 19:20. suusta."},{"book":"Johanneksen ilmestys","chapter":"16","verse":"14","text":"Nämä ihmeitä tekevät demonit pitivät sotaneuvottelun kaikkien maailman hallitsijoiden kanssa kootakseen joukot Jumalaa vastaan tuomiopäivänä."},{"book":"Johanneksen ilmestys","chapter":"16","verse":"15","text":"Muistakaa: »Tulen arvaamatta kuin varas! Kaikki, jotka odottavat minua, pelastuvat. Heillä on vaatteet valmiina yllään, eikä heidän tarvitse olla häpeissään ja alasti.»"},{"book":"Johanneksen ilmestys","chapter":"16","verse":"16","text":"Kaikki maailman armeijat koottiin lähelle paikkaa, jonka nimi on hepreaksi Harmageddon, ’Megiddon vuori’."},{"book":"Johanneksen ilmestys","chapter":"16","verse":"17","text":"Seitsemäs enkeli kaatoi sitten maljansa sisällön ilmaan. Taivaan temppelin valtaistuimelta kajahti valtava huuto: »Se on tapahtunut!»"},{"book":"Johanneksen ilmestys","chapter":"16","verse":"18","text":"Kuulin mahtavaa ukkosenjyrinää. Salamat leimahtelivat. Seurasi maanjäristys, jollaista maailman historiassa ei koskaan aikaisemmin ole ollut."},{"book":"Johanneksen ilmestys","chapter":"16","verse":"19","text":"Suuri Babylon jakautui kolmeen osaan, ja kaikkialla maailmassa kaupungit sortuivat raunioiksi. Jumala muisti Babylonin synnit, ja se joutui kokemaan hänen vihansa voiman."},{"book":"Johanneksen ilmestys","chapter":"16","verse":"20","text":"Saaret vajosivat näkymättömiin ja vuoret hajosivat maan tasalle."},{"book":"Johanneksen ilmestys","chapter":"16","verse":"21","text":"Sitten alkoi sataa kymmenien kilojen painoisia rakeita ihmisten päälle. Mutta myrskyn kourissa ihmiset pilkkasivat yhä Jumalaa."}]}