{"data":[{"book":"1 AbaseThesalonika","chapter":"2","verse":"1","text":"Liyakwazi bazalwane ukuthi ukuza kwethu kini akubanga liphutha."},{"book":"1 AbaseThesalonika","chapter":"2","verse":"2","text":"Sike sahlupheka ngaphambili njalo sathukwa eFiliphi njengoba lisazi kodwa ngosizo lukaNkulunkulu wethu saba lesibindi sokulitshela ivangeli lakhe lanxa nje kwakulobunzima obukhulu."},{"book":"1 AbaseThesalonika","chapter":"2","verse":"3","text":"Ngoba isicelo esisenzayo kasiveli ekuphosiseni loba enjongweni engcolileyo njalo kasizami kulikhohlisa."},{"book":"1 AbaseThesalonika","chapter":"2","verse":"4","text":"Kodwa sikhuluma njengabantu abavunywe nguNkulunkulu ukuba siphathiswe ivangeli. Kasizami kuthokozisa abantu kodwa uNkulunkulu, yena ohlola inhliziyo zethu."},{"book":"1 AbaseThesalonika","chapter":"2","verse":"5","text":"Liyakwazi ukuthi kasizange sisebenzise inkohliso loba isisitho ukuba sifihle ubuhwaba njalo uNkulunkulu ungufakazi wethu."},{"book":"1 AbaseThesalonika","chapter":"2","verse":"6","text":"Kasifuni dumo oluvela ebantwini loba kini kumbe omunye laye."},{"book":"1 AbaseThesalonika","chapter":"2","verse":"7","text":"kodwa saba mnene kini njengomama esondla abantwana bakhe abancinyane."},{"book":"1 AbaseThesalonika","chapter":"2","verse":"8","text":"Salithanda kakhulu, sathokoza ukuhlanganyela lani kungayisikho evangelini likaNkulunkulu kuphela kodwa lasekuphileni kwethu ngoba lina laselithandeka kakhulu kithi."},{"book":"1 AbaseThesalonika","chapter":"2","verse":"9","text":"Impela liyakhumbula bazalwane, ukusebenza nzima lokuhlupheka kwethu; sasebenza ebusuku lemini ukuze singabi ngumthwalo lakubani lapho sitshumayela ivangeli likaNkulunkulu kini."},{"book":"1 AbaseThesalonika","chapter":"2","verse":"10","text":"Lingofakazi kanye loNkulunkulu bokuthi sasingcwele, silungile njalo singasoleki phakathi kwenu lina elalikholwa."},{"book":"1 AbaseThesalonika","chapter":"2","verse":"11","text":"Ngoba liyakwazi ukuthi ngamunye wenu saliphatha njengobaba ephatha abantwana bakhe,"},{"book":"1 AbaseThesalonika","chapter":"2","verse":"12","text":"siliqinisa, siliduduza kanye lokulikhuthaza ukuthi liphile impilo efanele uNkulunkulu yena olibizela embusweni wakhe lasenkazimulweni."},{"book":"1 AbaseThesalonika","chapter":"2","verse":"13","text":"Njalo uNkulunkulu siyambonga kokuphela ngoba ekwamukeleni kwenu ilizwi likaNkulunkulu elalizwa ngathi, lalamukela hatshi njengelizwi labantu kodwa njengoba linjalo impela, ilizwi likaNkulunkulu, elisebenzayo kini lina abakholwayo."},{"book":"1 AbaseThesalonika","chapter":"2","verse":"14","text":"Ngoba lina bazalwane laba ngabalingisi bamabandla kaNkulunkulu eJudiya akuKhristu uJesu; abantu belizwe lakini balihluphela izinto ezifana lalezo amabandla lawo azihlutshelwa ngamaJuda,"},{"book":"1 AbaseThesalonika","chapter":"2","verse":"15","text":"abulala iNkosi uJesu labaphrofethi, thina asixotsha. Ayamdabukisa uNkulunkulu njalo ayizitha zabantu bonke"},{"book":"1 AbaseThesalonika","chapter":"2","verse":"16","text":"ekuzameni kwawo ukusinqabela ukukhuluma labeZizweni ukuba basindiswe. Ngalokho-ke, bandisa izono zabo kakhulu. Ulaka lukaNkulunkulu seluze lwehlela phezu kwabo."},{"book":"1 AbaseThesalonika","chapter":"2","verse":"17","text":"Kodwa-ke, bazalwane, ekuhlukanisweni kwethu kini okwesikhatshana (uqobo lwethu, hatshi umcabango), kwathi ngokulangazelela okukhulu senza imizamo yonke ukuba silibone."},{"book":"1 AbaseThesalonika","chapter":"2","verse":"18","text":"Ngoba sasifuna ukuza kini, impela mina Phawuli ngazama kanengi kodwa uSathane wasivimbela."},{"book":"1 AbaseThesalonika","chapter":"2","verse":"19","text":"Ngoba liyini ithemba lethu, intokozo yethu loba umqhele esizazincoma ngawo phambi kweNkosi yethu uJesu Khristu ekufikeni kwakhe na? Akusini na?"},{"book":"1 AbaseThesalonika","chapter":"2","verse":"20","text":"Ngempela lina liludumo lwethu lentokozo yethu."}]}