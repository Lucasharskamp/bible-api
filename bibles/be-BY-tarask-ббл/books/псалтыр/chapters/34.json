{"data":[{"book":"ПСАЛТЫР","chapter":"34","verse":"1","text":"Псальма Давідава."},{"book":"ПСАЛТЫР","chapter":"34","verse":"2","text":"вазьмі шчыт і латы, і ўстань на дапамогу мне;"},{"book":"ПСАЛТЫР","chapter":"34","verse":"3","text":"агалі меч, і заступі дарогу тым, што гоняць мяне; скажы душы маёй: Я - ратунак твой!"},{"book":"ПСАЛТЫР","chapter":"34","verse":"4","text":"Хай пасаромяцца і паганьбуюцца тыя, хто цікуе душу маю, хай адступяцца і пакрыюцца ганьбаю тыя, хто шкоду мне намышляе;"},{"book":"ПСАЛТЫР","chapter":"34","verse":"5","text":"хай будуць яны, як пыл на ветры, і анёл Гасподні хай праганяе іх."},{"book":"ПСАЛТЫР","chapter":"34","verse":"6","text":"Хай будзе шлях іхні цёмны і коўзкі, і анёл Гасподні няхай гоніць іх,"},{"book":"ПСАЛТЫР","chapter":"34","verse":"7","text":"бо яны бязь віны схавалі мне яму - сетку сваю; выкапалі яе на бязьвінную душу маю!"},{"book":"ПСАЛТЫР","chapter":"34","verse":"8","text":"Хай спадзе на яго пагібель нянаджаная, і сетка ягоная, якую ён схаваў на мяне, хай яго самога і ўловіць; хай у яе і ўпадзе на пропадзь сваю."},{"book":"ПСАЛТЫР","chapter":"34","verse":"9","text":"А душа мая зарадуецца ў Госпадзе; усьцешыцца збавеньнем ад Яго."},{"book":"ПСАЛТЫР","chapter":"34","verse":"10","text":"Усе косткі мае скажуць: «Госпадзе! хто да Цябе падобны? Ты ратуеш слабога ад дужага, беднага і ўбогага ад зьдзірцы ягонага?»"},{"book":"ПСАЛТЫР","chapter":"34","verse":"11","text":"Паўсталі на мяне сьведкі няправедныя: чаго я ня ведаю, - выпытваюць у мяне;"},{"book":"ПСАЛТЫР","chapter":"34","verse":"12","text":"плацяць мне злом за дабро, сіроцтвам душы маёй."},{"book":"ПСАЛТЫР","chapter":"34","verse":"13","text":"А як былі хварэлі яны, я апранаўся ў вярэту, душу маю таміў пастом, і малітва мая вярталася ў нетру маю."},{"book":"ПСАЛТЫР","chapter":"34","verse":"14","text":"Я рабіў, быццам сябру, як брату майму; я хадзіў смутны, панурыўшы голаў, як бы аплакваючы маці."},{"book":"ПСАЛТЫР","chapter":"34","verse":"15","text":"А калі я спатыкаўся, яны радаваліся і зьбіраліся; зьбіраліся агуднікі супроць мяне, ня ведаю завошта, ганілі мяне, і не пераставалі;"},{"book":"ПСАЛТЫР","chapter":"34","verse":"16","text":"з крывадушнымі пакепнікамі скрыгаталі на мяне зубамі сваімі."},{"book":"ПСАЛТЫР","chapter":"34","verse":"17","text":"Госпадзе! ці доўга будзеш глядзець на гэта? Адвядзі душу маю ад злачынстваў іхніх, ад ільвоў - самотную душу маю!"},{"book":"ПСАЛТЫР","chapter":"34","verse":"18","text":"Я праслаўлю Цябе на сходзе вялікім, сярод процьмы народу ўсхвалю Цябе,"},{"book":"ПСАЛТЫР","chapter":"34","verse":"19","text":"каб не збыткавалі зь мяне тыя, што ваявалі супроць мяне несправядліва, і не перамігваліся вачыма тыя, што ненавідзяць мяне бязьвіннага;"},{"book":"ПСАЛТЫР","chapter":"34","verse":"20","text":"бо не за мір прамаўляюць яны, а супроць мірных на землях плятуць аблудныя намыслы;"},{"book":"ПСАЛТЫР","chapter":"34","verse":"21","text":"разьзьяўляюць на мяне вусны свае; кажуць: «добра! добра! бачыла наша вока»."},{"book":"ПСАЛТЫР","chapter":"34","verse":"22","text":"Ты бачыў, Госпадзе, не змаўчы; Госпадзе! не аддаляйся ад мяне."},{"book":"ПСАЛТЫР","chapter":"34","verse":"23","text":"Устань, прачніся на суд мой, на цяжбіну маю, Божа мой і Госпадзе мой!"},{"book":"ПСАЛТЫР","chapter":"34","verse":"24","text":"Судзі мяне па праўдзе Тваёй, Госпадзе, Божа мой, і хай ня радуюцца яны празь мяне;"},{"book":"ПСАЛТЫР","chapter":"34","verse":"25","text":"хай ня кажуць у сэрцы сваім: «добра! добра!, нам да душы!» Хай ня кажуць: «мы праглынулі яго»."},{"book":"ПСАЛТЫР","chapter":"34","verse":"26","text":"Няхай пасаромяцца і паганьбуюцца ўсе, хто радуецца зь няшчасьця майго; хай убяруцца ў сорам і ганьбу, хто фанабэрыцца над мною."},{"book":"ПСАЛТЫР","chapter":"34","verse":"27","text":"Няхай радуюцца і весяляцца, хто маёй слушнасьці прагне, і няхай кажуць заўсёды: «хай праславіцца Гасподзь, Які зычыць міру рабу Свайму!»"},{"book":"ПСАЛТЫР","chapter":"34","verse":"28","text":"І язык мой будзе абвяшчаць Тваю праўду і хвалу Табе дзень у дзень."}]}