{"data":[{"book":"UZakhariya","chapter":"1","verse":"1","text":"Ngenyanga yesificaminwemibili yomnyaka wesibili kaDariyu, ilizwi likaThixo lafika kumphrofethi uZakhariya indodana kaBherekhiya, indodana ka-Ido lisithi:"},{"book":"UZakhariya","chapter":"1","verse":"2","text":"“UThixo wazondiswa kakhulu ngokhokho benu."},{"book":"UZakhariya","chapter":"1","verse":"3","text":"Ngakho tshela abantu uthi: Nanku akutshoyo uThixo uSomandla: ‘Buyelani kimi,’ kutsho uThixo uSomandla, ‘lami ngizabuya kini,’ utsho njalo uThixo uSomandla."},{"book":"UZakhariya","chapter":"1","verse":"4","text":"Lingabi njengabokhokho benu, okwatsho kubo abaphrofethi bamandulo, bathi: Nanku okutshiwo nguThixo uSomandla, uthi: ‘Phendukani ezindleleni zenu zobubi lezenzo zenu ezimbi.’ Kodwa kabafunanga ukulalela loba ukukunanza okwakutshiwo, kutsho uThixo."},{"book":"UZakhariya","chapter":"1","verse":"5","text":"Bangaphi manje okhokho benu na? Bona abaphrofethi kambe baphila okungapheliyo na?"},{"book":"UZakhariya","chapter":"1","verse":"6","text":"Kodwa amazwi ami lemithetho yami engangilaye ngakho izinceku zami abaphrofethi kakuzange kuze kubafice yini okhokho benu?"},{"book":"UZakhariya","chapter":"1","verse":"7","text":"Ngelanga lamatshumi amabili lane ngenyanga yetshumi lanye, inyanga uShebhathi, ngomnyaka wesibili kaDariyu, ilizwi likaThixo lafika kumphrofethi uZakhariya indodana kaBherekhiya, indodana ka-Ido."},{"book":"UZakhariya","chapter":"1","verse":"8","text":"Ebusuku ngafikelwa ngumbono, khonapho phambi kwami kwakulendoda egade ibhiza elibomvu! Yayimi phakathi kwezihlahla zomethile edongeni. Ngemva kwayo kwakulamanye amabhiza, elibomvu, eliyinsundu lelimhlophe."},{"book":"UZakhariya","chapter":"1","verse":"9","text":"Ngayibuza ngathi, “Kuyini lokhu, nkosi yami na?”"},{"book":"UZakhariya","chapter":"1","verse":"10","text":"Kwasekusithi leyondoda eyayimi ezihlahleni zomethile yachaza yathi, “Laba yibo uThixo abathumileyo ukuba bahambe emhlabeni wonke.”"},{"book":"UZakhariya","chapter":"1","verse":"11","text":"Basebebika engilosini kaThixo eyayimi phakathi kwezihlahla zomethile bathi, “Sesiwuhambile wonke umhlaba safumana ukuthi ilizwe lihlezi kuhle phakathi kokuthula.”"},{"book":"UZakhariya","chapter":"1","verse":"12","text":"Ingilosi kaThixo yasisithi, “Thixo Somandla, koze kube nini ulokhu ugodla isihawu sakho phezu kweJerusalema lamadolobho akoJuda olokhu uwathukuthelele yonke iminyaka le engamatshumi ayisikhombisa?”"},{"book":"UZakhariya","chapter":"1","verse":"13","text":"Ngakho uThixo wasekhuluma amazwi omusa, aduduzayo kuleyongilosi eyayikhuluma lami."},{"book":"UZakhariya","chapter":"1","verse":"14","text":"Kwasekusithi ingilosi eyayikhuluma lami yathi, “Memezela leli ilizwi: Nanku akutshoyo uThixo uSomandla, uthi: ‘Ngilobukhwele ngeJerusalema leZiyoni,"},{"book":"UZakhariya","chapter":"1","verse":"15","text":"kodwa ngizondile ngalezozizwe ezihlezi zanaba zaziba. Ngangithukuthele kancane kodwa zawengezelela lowo monakalo.’"},{"book":"UZakhariya","chapter":"1","verse":"16","text":"Ngakho-ke nanku okutshiwo nguThixo: ‘Ngizabuya eJerusalema ngilomusa, khonapho indlu yami izakwakhiwa kutsha. Intambo yesilinganiso izakwelulwa eJerusalema,’ kutsho uThixo uSomandla."},{"book":"UZakhariya","chapter":"1","verse":"17","text":"Memezela njalo uthi: Nanku akutshoyo uThixo uSomandla, uthi: ‘Amadolobho ami azaphinda njalo aphuphume ngenotho, njalo uThixo uzaphinda ayiduduze iZiyoni, ayikhethe iJerusalema.’ ”"},{"book":"UZakhariya","chapter":"1","verse":"18","text":"Ngase ngiphakamisa amehlo ami, phambi kwami kwakulempondo ezine!"},{"book":"UZakhariya","chapter":"1","verse":"19","text":"Ngabuza ingilosi leyo eyayikhuluma lami, ngathi, “Kuyini lokhu?”"},{"book":"UZakhariya","chapter":"1","verse":"20","text":"UThixo wasengitshengisa abakhandi abane."},{"book":"UZakhariya","chapter":"1","verse":"21","text":"Ngabuza ngathi, “Laba bazekwenzani na?”"}]}