{"data":[{"book":"Yohans Dooshishiyo","chapter":"14","verse":"1","text":"Manats dabt Iyesus hank'owa bíet, «Kic'k'ayere, Ik'on amanore, taanowere amanore,"},{"book":"Yohans Dooshishiyo","chapter":"14","verse":"2","text":"Tnih mootse ay beewoke fa'oni, mank'o wotob́k'azink'eremó it beetwoko k'aniyosh ametuwe erawnk'e b́teshi."},{"book":"Yohans Dooshishiyo","chapter":"14","verse":"3","text":"Amr beyoko itsh t k'aniyakon taa t beyirwoke itwere it beetwok'o aanar waar itn dek'etwe."},{"book":"Yohans Dooshishiyo","chapter":"14","verse":"4","text":"Taa ti amiru werindonoewere danfte.»"},{"book":"Yohans Dooshishiyo","chapter":"14","verse":"5","text":"Tomaswere «Doonzono! aawok niamirwok'o danatsone, eshe, weerindo awuk'o k'alrniya dano nofaliti?» bíet."},{"book":"Yohans Dooshishiyo","chapter":"14","verse":"6","text":"Iyesuswere hank'o et bísh bíaaniy, «Weronu aronu kashonu taane, t weerona bako konwor nihok bodetwo aaliye."},{"book":"Yohans Dooshishiyo","chapter":"14","verse":"7","text":"Taan danrte wotink'e tnihnowere danank'te b́teshi, hanyakomó bín danetute, bínowere bek'rte.»"},{"book":"Yohans Dooshishiyo","chapter":"14","verse":"8","text":"Filip'oswere «Doonzono! niho noosh nkitsitka wotiyal noosh bodfe» bíet."},{"book":"Yohans Dooshishiyo","chapter":"14","verse":"9","text":"Iyesuswere hank'o et bísh bíaaniy, «Filip'osoo! hank'o dúro itnton tbeyiru jamanitsneya taan itdari? taan bek'tsoniye nihono bek're, eshe, nee ‹niho noosh kitsuwe› nietir awuk'neya?"},{"book":"Yohans Dooshishiyo","chapter":"14","verse":"10","text":"Taa nihots t beyirwok'o, nihonwere tiyits b́bewok'o amaneratsiya? itsh tkeewiru keewo ttookonaliye, ernmó fin jamo finirwo tgiyitse fa'o nihoniye,"},{"book":"Yohans Dooshishiyo","chapter":"14","verse":"11","text":"Taa nihotse t beyirwok'o, nihonwere tiyitse b́fa'ok'owo amanore, mank'o woto b́ k'azalor tfinatse tuutson taan amanore."},{"book":"Yohans Dooshishiyo","chapter":"14","verse":"12","text":"Arikon aroniye itsh ti etiri, taan amanitwo taa tfiniru fino finitwe, dab haniyere bogo finitwe, taa nihok ametuwe."},{"book":"Yohans Dooshishiyo","chapter":"14","verse":"13","text":"Niho Nayoatse tuutson b́mangitwok'o t shútson itk'onitu jamo itsh k'alitwe."},{"book":"Yohans Dooshishiyo","chapter":"14","verse":"14","text":"Konnor wotowa t shútson it k'onit keewo taa k'alitwe."},{"book":"Yohans Dooshishiyo","chapter":"14","verse":"15","text":"«Taan shunfte wotiyal t tzaziyo kotetuute,"},{"book":"Yohans Dooshishiyo","chapter":"14","verse":"16","text":"Taa niho k'onitwe, bíwere dúre dúrosh itnton beetwo k'osho kup'shitwo itsh imetwe."},{"book":"Yohans Dooshishiyo","chapter":"14","verse":"17","text":"Hanwere S'ayin Shayir arikoniye, datsan bín b́dawonat b́be'awotse bín dek'o falratse, itmó bí itnton b́wottsotsnat it gitsotsnowere b́beyirwotse bín danfte."},{"book":"Yohans Dooshishiyo","chapter":"14","verse":"18","text":"«Indonat nih deshaw nana'uwotskok'o it aali k'ayk'reratse, aanar itmand weetwe."},{"book":"Yohans Dooshishiyo","chapter":"14","verse":"19","text":"Muk' gizewoniyakon datsu taan be'atsaa, itmó taan bek'etute, taa beyarr beetk twottsotse itwere beyar beetute beetute."},{"book":"Yohans Dooshishiyo","chapter":"14","verse":"20","text":"Taa nihots tbeyirwok'o itwere tiyitse it fa'ok'o, taawere ititse t fa'ok'owo manots aawots danetute."},{"book":"Yohans Dooshishiyo","chapter":"14","verse":"21","text":"«Taan shuntsoniye t tzaziyo dek'etwonat finats jitsitwoniyee, taan shuntsoneye t nihi shunfee, taawere bín shunfee, t tokonowere bísh kitsitwe.»"},{"book":"Yohans Dooshishiyo","chapter":"14","verse":"22","text":"Kiriyot dats ash woterawo k'osho Yhud, «T doonzo! n tooko datsjamosh nkitsrawo noosh nkitsit aawk'oneya?» bí eti."},{"book":"Yohans Dooshishiyo","chapter":"14","verse":"23","text":"Iyesuswere bísh hank'o ett bíaaniy, «Taan shuntso ti aap'tso kordek'etwee, tnihwere bín shunfee, noo bíyok wáár bínton towaar beetwone."},{"book":"Yohans Dooshishiyo","chapter":"14","verse":"24","text":"Taan shunawo t aap'o kóratse, and it k'ebiru aap'an taan woshtso nihoka bako tikaliye."},{"book":"Yohans Dooshishiyo","chapter":"14","verse":"25","text":"«And itnton befetsat keewan itsh keewre,"},{"book":"Yohans Dooshishiyo","chapter":"14","verse":"26","text":"Niho t shútson b́woshitwo kup'shitwo S'ayin shayironmó jamkeewo itsh danitwe, taa itsh t keewts jamonowere t'iwints itdek'etwok'o woshitwe."},{"book":"Yohans Dooshishiyo","chapter":"14","verse":"27","text":"«Jeeno itok k'ayk'ritwe, t jeenonowere itsh imetwe, taa itsh t imet jenoniye datsan bimetwok'owiyaliye, kic' k'ayere, ando shatk'ayere."},{"book":"Yohans Dooshishiyo","chapter":"14","verse":"28","text":"‹Taa ametuwe, anarnwe itok weetwe› ti ettsok'o shishrte, t nih taayere b́bogtsotse taan it shunink'e nihok ti amor geneúwiyank'te b́teshi."},{"book":"Yohans Dooshishiyo","chapter":"14","verse":"29","text":"Han b́wotor it amanitwok'o, shino b́ woteftsere itsh keewre,"},{"book":"Yohans Dooshishiyo","chapter":"14","verse":"30","text":"Datsani keewtso Shed'ano b́weyirwotse haniyere okoon itnton ay keeweratse. Bíye tiatse eegor alo deshatse,"},{"book":"Yohans Dooshishiyo","chapter":"14","verse":"31","text":"Ernmó taa niho t shuntsok'o datso b́danetwok'o taan bíazazts jamo s'eentsitwe, tuuwere hanoke amone."}]}