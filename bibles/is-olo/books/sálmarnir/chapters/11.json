{"data":[{"book":"Sálmarnir","chapter":"11","verse":"1","text":"Hvernig getið þið sagt: „Flýðu til fjallanna og leitaðu skjóls!?“ Vitið þið ekki að ég treysti því að Drottinn muni hjálpa mér."},{"book":"Sálmarnir","chapter":"11","verse":"2","text":"Óguðlegir leggja ör á streng, spenna boga sína og miða úr launsátri á lýð Guðs."},{"book":"Sálmarnir","chapter":"11","verse":"3","text":"Menn segja: „Lögin hafa verið afnumin! Hinir réttlátu verða að forða sér.“"},{"book":"Sálmarnir","chapter":"11","verse":"4","text":"En, Drottinn er enn í sínu heilaga musteri. Hann ríkir enn frá himnum. Hann fylgist grannt með öllu sem gerist á jörðu."},{"book":"Sálmarnir","chapter":"11","verse":"5","text":"Hann prófar bæði trúaða og vantrúaða. Hann fyrirlítur þá sem elska ofbeldi."},{"book":"Sálmarnir","chapter":"11","verse":"6","text":"Hann mun senda eld og brennistein yfir illgjörðamennina og svíða þá með glóheitum vindi."},{"book":"Sálmarnir","chapter":"11","verse":"7","text":"Því að Guð er réttlátur og hefur mætur á góðum verkum. Hinir hjartahreinu munu sjá auglit hans."}]}