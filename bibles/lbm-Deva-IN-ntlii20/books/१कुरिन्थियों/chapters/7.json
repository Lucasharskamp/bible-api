{"data":[{"book":"१ कुरिन्थियों","chapter":"7","verse":"1","text":"उन बातों को बारे म जो तुम न लिख्यो, “यो अच्छो हय कि पुरुष ख बिहाव नहीं करन ख होना।”"},{"book":"१ कुरिन्थियों","chapter":"7","verse":"2","text":"पर व्यभिचार होन को डर सी हर एक पुरुष की पत्नी, अऊर हर एक बाई को पति होन ख होना।"},{"book":"१ कुरिन्थियों","chapter":"7","verse":"3","text":"पति अपनी पत्नी को हक पूरो करे; अऊर वसोच पत्नी भी अपनो पति को"},{"book":"१ कुरिन्थियों","chapter":"7","verse":"4","text":"पत्नी ख अपनो शरीर पर अधिकार नहाय पर ओको पति को अधिकार हय; वसोच पति ख भी अपनो शरीर पर अधिकार नहाय, पर पत्नी को हय।"},{"book":"१ कुरिन्थियों","chapter":"7","verse":"5","text":"तुम एक दूसरों सी अलग न रहो; पर केवल थोड़ो समय तक आपस की सम्मति सी कि प्रार्थना लायी समय निकालो, अऊर फिर एक संग रह; असो नहीं होय कि तुम्हरो असंयम को वजह शैतान तुम्ख परख ले।"},{"book":"१ कुरिन्थियों","chapter":"7","verse":"6","text":"पर मय जो यो कहू हय यो सलाह हय नहीं कि आज्ञा।"},{"book":"१ कुरिन्थियों","chapter":"7","verse":"7","text":"मय यो चाहऊ हय कि जसो मय हय, वसोच सब आदमी हो; पर हर एक ख परमेश्वर को तरफ सी अच्छो अच्छो वरदान मिल्यो हंय; कोयी ख कोयी तरह को, अऊर कोयी ख कोयी अऊर तरह को।"},{"book":"१ कुरिन्थियों","chapter":"7","verse":"8","text":"अब मय कुंवारी अऊर विधवावों को बारे म कहू हय कि उन्को लायी असोच रहनो अच्छो हय, जसो मय हय।"},{"book":"१ कुरिन्थियों","chapter":"7","verse":"9","text":"पर यदि हि संय्यम नहीं कर सकय, त बिहाव कर लेवो; कहालीकि बिहाव करनो कामातुर रहनो सी ठीक हय।"},{"book":"१ कुरिन्थियों","chapter":"7","verse":"10","text":"जिन्को बिहाव भय गयो हय, उन्ख मय नहीं, बल्की प्रभु आज्ञा देवय हय कि पत्नी अपनो पति सी अलग नहीं हो।"},{"book":"१ कुरिन्थियों","chapter":"7","verse":"11","text":"अऊर यदि अलग भी होय जाये, त बिना दूसरों बिहाव करयो रहे; यां अपनो पति सी फिर मेल-मिलाप कर लेवो अऊर पति अपनी पत्नी ख छोड़-चिट्ठी नहीं देन ख होना।"},{"book":"१ कुरिन्थियों","chapter":"7","verse":"12","text":"दूसरों सी प्रभु नहीं पर मयच कहू हय, यदि कोयी भाऊ की पत्नी विश्वास नहीं रखय हय अऊर ओको संग रहनो सी खुश हय, त ऊ ओख छोड़-चिट्ठी नहीं देनो चाहिये।"},{"book":"१ कुरिन्थियों","chapter":"7","verse":"13","text":"जो बाई को पति विश्वास नहीं रखय हय, अऊर ओको संग रहनो सी खुश हय; ऊ पति ख नहीं छोड़े।"},{"book":"१ कुरिन्थियों","chapter":"7","verse":"14","text":"कहालीकि असो पति जो विश्वास नहीं रखय हय, वा पत्नी को वजह पवित्र ठहरय हय; अऊर असी पत्नी जो विश्वास नहीं रखय, पति को वजह पवित्र ठहरय हय; नहीं त तुम्हरो बाल-बच्चा अशुद्ध होतो, पर अब त पवित्र हंय।"},{"book":"१ कुरिन्थियों","chapter":"7","verse":"15","text":"पर जो पुरुष विश्वास नहीं रखय, यदि ऊ अलग होय त अलग होन दे, असी दशा म कोयी भाऊ यां बहिन बन्धन म नहीं। परमेश्वर न हम्ख मेल मिलाप लायी बुलायो हय।"},{"book":"१ कुरिन्थियों","chapter":"7","verse":"16","text":"कहालीकि हे बाई, तय का जानय हय कि तय अपनो पति को उद्धार कराय लेजो? अऊर हे पुरुष, तय का जानय हय कि तय अपनी पत्नी को उद्धार कराय लेजो?"},{"book":"१ कुरिन्थियों","chapter":"7","verse":"17","text":"जसो प्रभु न हर एक ख जीवन दियो हय, अऊर जसो परमेश्वर न हर एक ख बुलायो हय, वसोच ऊ चले। मय सब मण्डलियों म असोच ठहराऊ हय।"},{"book":"१ कुरिन्थियों","chapter":"7","verse":"18","text":"जो खतना करयो हुयो बुलायो गयो हो, ऊ बिना खतना को नहीं बने। जो बिना खतना को बुलायो गयो हो, ऊ खतना नहीं कराये।"},{"book":"१ कुरिन्थियों","chapter":"7","verse":"19","text":"खतना कुछ हय अऊर नहीं बिना खतना को, पर परमेश्वर की आज्ञा को पालन करनो हि सब कुछ हय।"},{"book":"१ कुरिन्थियों","chapter":"7","verse":"20","text":"हर एक लोग जो दशा म बुलायो गयो हो, ओकोच म रह।"},{"book":"१ कुरिन्थियों","chapter":"7","verse":"21","text":"यदि तय सेवक की दशा म बुलायो गयो हय त चिन्ता मत कर; पर यदि तय स्वतंत्र होय सकय, त असोच काम कर।"},{"book":"१ कुरिन्थियों","chapter":"7","verse":"22","text":"कहालीकि जो सेवक की दशा म प्रभु म बुलायो गयो हय, ऊ प्रभु को स्वतंत्र करयो हुयो हय। वसोच जो स्वतंत्रता की दशा म बुलायो गयो हय, ऊ मसीह को सेवक आय।"},{"book":"१ कुरिन्थियों","chapter":"7","verse":"23","text":"तुम दाम दे क मोल लियो गयो हो; आदमियों को सेवक मत बनो।"},{"book":"१ कुरिन्थियों","chapter":"7","verse":"24","text":"हे भाऊवों-बहिनों, जो कोयी जो दशा म बुलायो गयो हय, ऊ ओकोच म परमेश्वर को संग रहे।"},{"book":"१ कुरिन्थियों","chapter":"7","verse":"25","text":"कुंवारियों को बारे म प्रभु की कोयी आज्ञा मोख नहीं मिली, पर विश्वास लायक होन लायी जसी दया प्रभु न मोर पर करी हय, ओकोच अनुसार सम्मति मिली हय।"},{"book":"१ कुरिन्थियों","chapter":"7","verse":"26","text":"मोरी समझ म यो अच्छो हय कि वर्तमान को कठिनायी को वजह, आदमी जसो हय वसोच रहे।"},{"book":"१ कुरिन्थियों","chapter":"7","verse":"27","text":"यदि तोरी पत्नी हय, त ओख छोड़-चिट्ठी देन की कोशिश मत कर; अऊर यदि तोरी पत्नी नहीं, त पत्नी की खोज मत कर।"},{"book":"१ कुरिन्थियों","chapter":"7","verse":"28","text":"पर यदि तय बिहाव भी करय, त पाप नहीं; अऊर यदि कुंवारी बिहायी जाये त कोयी पाप नहाय। पर असो ख शारीरिक दु:ख होयेंन, अऊर मय बचावनो चाहऊ हय।"},{"book":"१ कुरिन्थियों","chapter":"7","verse":"29","text":"हे भाऊवों-बहिनों, मय यो कहू हय कि समय कम करयो गयो हय, येकोलायी असो होनो होतो कि जेकी पत्नी हो, हि असो हो, मानो उन्की पत्नी नहीं;"},{"book":"१ कुरिन्थियों","chapter":"7","verse":"30","text":"अऊर रोवन वालो असो हो, मानो रोवय नहीं; अऊर खुशी करन वालो असो हो, मानो खुशी नहीं करय; अऊर मोल लेनवालो असो हो, मानो उन्को जवर कुछ हयच नहाय।"},{"book":"१ कुरिन्थियों","chapter":"7","verse":"31","text":"अऊर यो जगत कि चिजों को उपयोग करन वालो असो हो, कि जगत कोच नहीं हो; कहालीकि यो जगत की रीति अऊर व्यवहार खतम होय जावय हंय।"},{"book":"१ कुरिन्थियों","chapter":"7","verse":"32","text":"येकोलायी मय यो चाहऊ हय कि तुम्ख चिन्ता नहीं होय। कुंवारो पुरुष प्रभु की बातों की चिन्ता म रह्य हय कि प्रभु ख कसो प्रसन्न रखेंन।"},{"book":"१ कुरिन्थियों","chapter":"7","verse":"33","text":"पर बिहाव वालो आदमी जगत की बातों की चिन्ता म रह्य हय कि अपनी पत्नी ख कौन्सी रीति सी खुश रखे।"},{"book":"१ कुरिन्थियों","chapter":"7","verse":"34","text":"बिहाव वालो अऊर कुंवारो म भी भेद हय: कुंवारी प्रभु की चिन्ता म रह्य हय कि ऊ शरीर अऊर आत्मा दोयी म पवित्र रहे, पर बिहाव वाली जगत की चिन्ता म रह्य हय कि अपनो पति ख खुश रखू।"},{"book":"१ कुरिन्थियों","chapter":"7","verse":"35","text":"मय या बात तुम्हरोच फायदा लायी कहू हय, नहीं कि तुम पर बन्धन लगावन लायी, बल्की येकोलायी कि जसो शोभा देवय हय वसोच करयो जाये, कि तुम एक मन होय क प्रभु की सेवा म लग्यो रह।"},{"book":"१ कुरिन्थियों","chapter":"7","verse":"36","text":"यदि कोयी यो समझो कि मय अपनी वा कुंवारी को हक मार रह्यो हय, जेकी जवानी बीत रही हय, अऊर जरूरत भी हय, त जसो चाहवय वसो करे, येको म पाप नहाय, ऊ ओको बिहाव होन दे।"},{"book":"१ कुरिन्थियों","chapter":"7","verse":"37","text":"पर जो मन म मजबूत रह्य हय, अऊर ओख जरूरत नहाय, बल्की अपनी इच्छा पर अधिकार रखय हय, अऊर अपनो मन म या बात ठान लियो हय कि ऊ अपनी कुंवारी लड़की ख कुंवारी रखेंन, ऊ अच्छो करय हय।"},{"book":"१ कुरिन्थियों","chapter":"7","verse":"38","text":"येकोलायी जो अपनी कुंवारी को बिहाव कर देवय हय, ऊ अच्छो करय हय, अऊर जो बिहाव नहीं कर देवय, ऊ अऊर भी अच्छो करय हय।"},{"book":"१ कुरिन्थियों","chapter":"7","verse":"39","text":"जब तक कोयी बाई को पति जीन्दो रह्य हय, तब तक वा ओको सी बन्धी हुयी हय; पर यदि ओको पति मर जाये त जेकोसी चाहवय बिहाव कर सकय हय, पर केवल प्रभु म।"},{"book":"१ कुरिन्थियों","chapter":"7","verse":"40","text":"पर यदि वा बिना बिहाव कि रहे यदि वसीच रहे, त मोरो बिचार म अऊर भी धन्य हय; अऊर मय समझू हय कि परमेश्वर को आत्मा मोर म भी हय।"}]}