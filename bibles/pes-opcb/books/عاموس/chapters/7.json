{"data":[{"book":"عاموس","chapter":"7","verse":"1","text":"در رؤیایی که خداوند به من نشان داد دیدم برداشت محصول اول غله که سهم پادشاه بود تمام شده و محصول دوم، تازه سبز شده بود. سپس دیدم خداوند انبوهی ملخ فرستاد."},{"book":"عاموس","chapter":"7","verse":"2","text":"ملخها هر چه سر راهشان بود، خوردند. آنگاه من گفتم: «ای خداوند، التماس می‌کنم قوم خود را ببخش و این آفت را از آنها دور کن، زیرا اسرائیل کوچک و ضعیف است و نمی‌تواند طاقت بیاورد.»"},{"book":"عاموس","chapter":"7","verse":"3","text":"خداوند نیز ترحم فرمود و گفت: «این بلا را نمی‌فرستم.»"},{"book":"عاموس","chapter":"7","verse":"4","text":"آنگاه خداوند، آتش بزرگی را که برای مجازات آنها تدارک دیده بود، به من نشان داد. این آتش آبهای عمیق دریا را بلعید و تمام زمین را سوزانید."},{"book":"عاموس","chapter":"7","verse":"5","text":"گفتم: «ای خداوند، التماس می‌کنم این کار را نکن، زیرا اسرائیل کوچک و ضعیف است و نمی‌تواند طاقت بیاورد.»"},{"book":"عاموس","chapter":"7","verse":"6","text":"پس خداوند از این نقشه هم منصرف شد و فرمود: «این کار را نیز نخواهم کرد.»"},{"book":"عاموس","chapter":"7","verse":"7","text":"سپس، این رؤیا را به من نشان داد: خداوند در کنار دیوار راستی که با شاقول تراز شده بود ایستاده، با شاقول آن را امتحان می‌کرد تا ببیند تراز است یا نه."},{"book":"عاموس","chapter":"7","verse":"8","text":"آنگاه خداوند به من فرمود: «عاموس، چه می‌بینی؟» گفتم: «یک شاقول.» خداوند فرمود: «من به‌وسیلۀ شاقول، قومم را امتحان می‌کنم و این بار، دیگر از مجازات کردن آنها منصرف نخواهم شد."},{"book":"عاموس","chapter":"7","verse":"9","text":"بتخانه‌های اسرائیل7‏:9 عبری: اسحاق. نابود خواهند شد و عبادتگاهایشان ویران خواهند گشت، و من بر ضد خاندان یِرُبعام، با شمشیر برخواهم خاست.»"},{"book":"عاموس","chapter":"7","verse":"10","text":"اما وقتی اَمَصیا، کاهن بیت‌ئیل، آنچه را که عاموس می‌گفت شنید، با عجله این پیغام را برای یربعام پادشاه فرستاد: «عاموس به قوم ما خیانت می‌کند و علیه تو توطئه می‌چیند. سخنان او غیرقابل تحمل است."},{"book":"عاموس","chapter":"7","verse":"11","text":"عاموس می‌گوید تو کشته می‌شوی و قوم اسرائیل به سرزمینهای دور دست به تبعید و اسارت برده می‌شوند.»"},{"book":"عاموس","chapter":"7","verse":"12","text":"آنگاه اَمَصیا به عاموس گفت: «ای نبی، از سرزمین ما خارج شو! به سرزمین یهودا بازگرد و در آنجا نبوّت کن و نان بخور."},{"book":"عاموس","chapter":"7","verse":"13","text":"دیگر در بیت‌ئیل برای ما نبوّت نکن، چون عبادتگاه پادشاه و مقر سلطنتی او در اینجا قرار دارد.»"},{"book":"عاموس","chapter":"7","verse":"14","text":"ولی عاموس جواب داد: «من نه نبی هستم، نه از نسل انبیا. کارم چوپانی و چیدن میوه‌های صحرایی بود،"},{"book":"عاموس","chapter":"7","verse":"15","text":"اما خداوند مرا از کار چوپانی گرفت و گفت: ”برو و برای قوم من اسرائیل نبوّت کن.“"},{"book":"عاموس","chapter":"7","verse":"16","text":"ولی تو به من می‌گویی که بر ضد اسرائیل پیشگویی نکنم، پس به پیامی که خداوند برای تو دارد گوش کن:"},{"book":"عاموس","chapter":"7","verse":"17","text":"”چون در کار خداوند دخالت کردی، زنت در همین شهر فاحشه خواهد شد، پسران و دخترانت کشته خواهند شد و املاکت تقسیم خواهد گردید. خودت نیز در سرزمین بیگانه خواهی مرد و قوم اسرائیل از وطن خود تبعید شده، به اسارت خواهند رفت.“»"}]}