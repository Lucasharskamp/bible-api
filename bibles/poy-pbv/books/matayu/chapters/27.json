{"data":[{"book":"Matayu","chapter":"27","verse":"1","text":"Mandawira putiputi watambika wakulu woseri na wazewi waliwoniti pamuhera watenditi mpangu gwa kumlaga Yesu."},{"book":"Matayu","chapter":"27","verse":"2","text":"Womberi wamtawa pingu na wamjega kwa Pilatu mkulu gwa mkowa yakasyagulitwi na mlongoziya gwa sirikali ya Rumi."},{"book":"Matayu","chapter":"27","verse":"3","text":"Yuda mgalambuka, pakawoniti kuwera Yesu wamtoza kala, yomberi moyu gumtamiti nentu na kawawuzilira watambika wakulu pamuhera na wazewi magwala malongu matatu galii ga mpiya."},{"book":"Matayu","chapter":"27","verse":"4","text":"Kalonga, “Neni ntenda vidoda kwa kumgalambuka muntu yakahera likosa, wamlagi!”"},{"book":"Matayu","chapter":"27","verse":"5","text":"Yuda kaziyasa mpiya zilii Mnumba nkulu ya Mlungu, kalawa kunja kagenda kulilaga mulugoyi."},{"book":"Matayu","chapter":"27","verse":"6","text":"Watambika wakulu wazitola mpiya zilii na walonga, “Azi ndo mpiya zya mwazi na ifaa ndiri kuzitula mluhanja lwa Numba nkulu ya Mlungu.”"},{"book":"Matayu","chapter":"27","verse":"7","text":"Pawajimilirana kala kuusu mpiya azi, womberi wazitumiya kuhemera lirambu lya ukaka, liweri pahala pa kusilira wahenga."},{"book":"Matayu","chapter":"27","verse":"8","text":"Ndo mana mpaka leru lirambu ali walishema, “Lirambu lya Mwazi.”"},{"book":"Matayu","chapter":"27","verse":"9","text":"Su visoweru vyakatakuliti Yeremiya mbuyi gwa Mlungu vitendeki, “Watoliti magwala malongu matatu ga mpiya, shyasi sha wantu wa Israeli wapangiti kumlipira yomberi,"},{"book":"Matayu","chapter":"27","verse":"10","text":"na wahemelera lirambu la ukaka, Mtuwa ntambu yakanagaliriti.”"},{"book":"Matayu","chapter":"27","verse":"11","text":"Yesu wamgolosiyiti palongolu pa mkulu gwa mkowa, ndomweni yakamkosiyiti. Su Pilatu kamkosiya, “Hashi, gwenga ndo mfalumi gwa Wayawudi?”"},{"book":"Matayu","chapter":"27","verse":"12","text":"Kumbiti Yesu kankula ndiri shintu, watambika wakulu na wazewi pawaweriti wankumsitaki."},{"book":"Matayu","chapter":"27","verse":"13","text":"Su Pilatu kamkosiya, “Hashi, gupikinira ndiri masitaka goseri aga gawalaviya kwa gwenga?”"},{"book":"Matayu","chapter":"27","verse":"14","text":"Kumbiti Yesu kawankula ndiri ata shisoweru shimu, ata mkulu gwa mkowa ayu kalikangasha nentu."},{"book":"Matayu","chapter":"27","verse":"15","text":"Iweriti shitiba shawu mushipindi sha msambu gwa Pasaka mkulu gwa mkowa kumvugulira mtatirwa yumu yawamfiriti."},{"book":"Matayu","chapter":"27","verse":"16","text":"Shipindi ashi kuweriti na muntu yumu yakamanikaniti nentu yawamtatiriti mushibetubetu litawu lyakuwi Baraba."},{"book":"Matayu","chapter":"27","verse":"17","text":"Su wantu pawaliwoniti pamuhera, Pilatu kawakosiya, “Mfira numulaviyi yoshi pakati pa awili awa, Baraba ama Yesu yawamshema Kristu Mlopoziya?”"},{"book":"Matayu","chapter":"27","verse":"18","text":"Yomberi kavimaniti weri kuwera walongoziya wa Shiyawudi wamjegiti Yesu kwakuwi kwajili ya weya."},{"book":"Matayu","chapter":"27","verse":"19","text":"Pilatu pakaweriti kalivaga pashigoda sha kutoza, mdala gwakuwi kamjegeriti ujumbi, “Naguliyingiziya mulisitaka lya muntu ayu muheri, toziya leru ntabika nentu mukulota kuusu yomberi.”"},{"book":"Matayu","chapter":"27","verse":"20","text":"Watambika wakulu na wazewi waligambiriti lipinga lya wantu wamluwi Baraba wamvuguliri na Yesu wamlagi."},{"book":"Matayu","chapter":"27","verse":"21","text":"Kumbiti Pilatu kalikosiya lipinga lya wantu, “Hashi, yoshi pakati pa wawili awa yamfira nukuvugulirani?”"},{"book":"Matayu","chapter":"27","verse":"22","text":"Pilatu kawakosiya, “Vinu ntendi ashashi kuusu Yesu yawamshema Kristu Mlopoziya?”"},{"book":"Matayu","chapter":"27","verse":"23","text":"Kumbiti Pilatu kakosiya, “Hashi, yomberi katenda likosa gaa?”"},{"book":"Matayu","chapter":"27","verse":"24","text":"Pilatu pakawoniti kuwera kafanikiwa ndiri shoseri na kwana vidoda viweriti vyankwanja katoliti mashi na kaganaviya mawoku gakuwi palongolu pa lipinga lya wantu na kalonga, “Neni nahera lawama kuhowa kwa muntu ayu. Na shitwatila ashi mtendi maweni.”"},{"book":"Matayu","chapter":"27","verse":"25","text":"Lipinga lyoseri lya wantu limwankula, “Mwazi gwakuwi guweri kwa twenga na kwa wananguta wetu.”"},{"book":"Matayu","chapter":"27","verse":"26","text":"Shakapanu Pilatu kamvugulira Baraba kulawa mushibetubetu, kumbiti Yesu pawamsyatanga kala ntomondu, kamlaviyiti wampingiki mulupingika."},{"book":"Matayu","chapter":"27","verse":"27","text":"Shakapanu wanjagila wa Pilatu wamtola Yesu wamwingiziya mumakawu makulu ga numba zya wanjagila wa Shirumi na wamjojinikira shipinga shoseri."},{"book":"Matayu","chapter":"27","verse":"28","text":"Wamvula nguwu zyakuwi na wamvalisiya lihabiti lya langi nsheri."},{"book":"Matayu","chapter":"27","verse":"29","text":"Su wapota lijenjeri lya misontu na wamvalisiya mumtuwi mwakuwi na wamtulira ludenki muliwoku lyakuwi lya kumliwu na wasuntama palongolu pakuwi na wamtendera lijonga. Womberi wamlamsiya, “Mwika Mfalumi gwa Wayawudi.”"},{"book":"Matayu","chapter":"27","verse":"30","text":"Wamtemera mata na walutola ludenki lulii na wamkoma nalu mumtuwi."},{"book":"Matayu","chapter":"27","verse":"31","text":"Pawamaliriti kala kumtendera lijonga, wamvula lihabiti lilii na wamvalisiya nguwu zakuwi. Su wamjega yomberi kumpinjika mulupingika."},{"book":"Matayu","chapter":"27","verse":"32","text":"Pawaweriti wankugenda wamwona muntu yumu litawu lyakuwi Simoni yakalawiriti lushi lwa Kureni na wanjagila wamlazimisha kulutola lupingika lwa Yesu."},{"book":"Matayu","chapter":"27","verse":"33","text":"Pawasokiti pahala pawapashema Goligota, mana yakuwi, “Pahala pa vipalakasa vya mtuwi.”"},{"book":"Matayu","chapter":"27","verse":"34","text":"Wamupa muhanganu gwa Divayi na mtera gukaripa, kumbuti Yesu pakailawaliriti kalema kulanda."},{"book":"Matayu","chapter":"27","verse":"35","text":"Wampingika mulupingika, shakapanu waligawirana nguwu zyakuwi kwa kugalambula simbi."},{"book":"Matayu","chapter":"27","verse":"36","text":"Pa aga walivaga panu waweriti wankumlolera."},{"book":"Matayu","chapter":"27","verse":"37","text":"Pampindi pa mtuwi gwakuwi mulupingika watula lisitaka limwusu yomberi lyawalembiti, “Ayu ndo Yesu, Mfalumi gwa Wayawudi.”"},{"book":"Matayu","chapter":"27","verse":"38","text":"Shakapanu wawapingika wakwepula wawili pamuhera na Yesu, yumu uwega wa kumshigi kwakuwi na yumonga uwega wa kumliwu kwakuwi."},{"book":"Matayu","chapter":"27","verse":"39","text":"Wantu yawaweriti wankupita pahala paliya wamwigilanga Yesu na kutikisiya mituwi yawu pawalonga,"},{"book":"Matayu","chapter":"27","verse":"40","text":"“Gwenga gulitumbiti kuyibomolanga Numba nkulu ya Mlungu na kuinyawa kwa mashaka matatu! Vinu gulilopoziyi gumweni handa gwenga gwa Mwana gwa Mlungu, su gusuluki palupingika!”"},{"book":"Matayu","chapter":"27","verse":"41","text":"Ntambu iraa ayi watambika wakulu na wafunda wa Malagaliru na wazewi wamtendiriti lijonga,"},{"book":"Matayu","chapter":"27","verse":"42","text":"“Kawalopoziyiti wamonga, kumbuti kasinda kulipoziya mweni! Hashi, yomberi mfalumi ndiri gwa Israeli? Vinu kasuluki palupingika na twenga hatumjimiri."},{"book":"Matayu","chapter":"27","verse":"43","text":"Kamtumbiliti Mlungu na kutakula eti yomberi ndo Mwana gwa Mlungu. Su tuleki tumloli Mlungu kamlopoziyi handa kamfira nakaka!”"},{"book":"Matayu","chapter":"27","verse":"44","text":"Ntambu iraa ayi na wakwepula walii yawawapingikiti pamuhera na Yesu wamuhigiranga viraa."},{"book":"Matayu","chapter":"27","verse":"45","text":"Kwanjira saa sita mpaka saa tisa paliwala, pasipanu poseri paweriti na ntiti masaa matatu."},{"book":"Matayu","chapter":"27","verse":"46","text":"Payiweriti saa tisa Yesu kalira kwa liziwu likulu, “Eloyi, Eloyi lama sabakitani?” Mana yakuwi, “Mlungu gwangu, Mlungu gwangu iwera ashi gundeka?”"},{"book":"Matayu","chapter":"27","verse":"47","text":"Wantu wamu yawagolokiti palii pawapikaniriti hangu, walonga, “Kankumshema Eliya!”"},{"book":"Matayu","chapter":"27","verse":"48","text":"Yumu gwawu katuga katola lidodoki, kalijwika mudivayi isheshema, kayitula mulupeleru lwa ludenki na wajera kumupa yomberi kalandi."},{"book":"Matayu","chapter":"27","verse":"49","text":"Kumbiti wamonga walonga, “Guheperi, tuloli handa Eliya kankwiza kumlopoziya!”"},{"book":"Matayu","chapter":"27","verse":"50","text":"Yesu kalira kayi kwa liziwu likulu, su kahowa."},{"book":"Matayu","chapter":"27","verse":"51","text":"Shakapanu lipaziya lya Numba nkulu ya Mlungu lyalilekaniziya pahala pananagala nentu, lidegeka vipandi viwili kulawa kunani mpaka pasi. Pasipanu pabegiziwa na matalawu gapantika,"},{"book":"Matayu","chapter":"27","verse":"52","text":"na mapumba gagubutuka na wantu wa Mlungu wavuwa yawahowiti wawazyukusiwa."},{"book":"Matayu","chapter":"27","verse":"53","text":"Womberi walawa mumapumba na Yesu pakazyukiti kala kulawa kwa wahowiti, womberi wagenditi Yerusalemu lushi lunanagala, wawonikaniti na wantu wavuwa."},{"book":"Matayu","chapter":"27","verse":"54","text":"Mkulu gwa wawanjagila na wanjagila yawaweriti wankumlolera Yesu, wawoniti kubegiziwa pasipanu na vitwatira vyoseri vyavilawiriti, watiriti nentu na walonga, “Nakaka muntu ayu kaweriti Mwana gwa Mlungu!”"},{"book":"Matayu","chapter":"27","verse":"55","text":"Kuweriti na wadala wavuwa palii, pawalola kwa kutali. Wadala awa ndo walii yawamfatiti Yesu kulawa Galilaya na wamtangiti."},{"book":"Matayu","chapter":"27","verse":"56","text":"Pakati pawu paweriti Mariya Magidalena na Mariya mawu gwa Yakobu na mlongu gwakuwi yawamshema Yosefu, pamuhera na mdala gwa Zebedayu."},{"book":"Matayu","chapter":"27","verse":"57","text":"Payiweriti pamihi, kiziti muntu yumu kalunda mwenikaya gwa Arimatayu litawu lyakuwi Yosefu na yomberi kaweriti mfundwa gwa Yesu."},{"book":"Matayu","chapter":"27","verse":"58","text":"Kamgenderiti Pilatu na kaluwa mawuti ga Yesu. Pilatu kalagalira wamupi Yosefu mawuti galii."},{"book":"Matayu","chapter":"27","verse":"59","text":"Su Yosefu katola mawuti galii, kagatindiziya sanda iherepa,"},{"book":"Matayu","chapter":"27","verse":"60","text":"na Kagatula mulipumba lya mpanga lyakuwi, lyakalisongoliti palitalawu. Su kalibiringa litalawu likulu pamlyangu gwa lipumba na kagenda zyakuwi."},{"book":"Matayu","chapter":"27","verse":"61","text":"Mariya Magidalena na Mariya gwingi ulii yawaweriti walivaga palii pawalola lipumba."},{"book":"Matayu","chapter":"27","verse":"62","text":"Shirawu yakuwi, lishaka lya Kwoyera, watambika wakulu na Mafalisayu wamgendiriti Pilatu,"},{"book":"Matayu","chapter":"27","verse":"63","text":"na walonga, “Mtuwa, tulihola kuwera mpayu ulii katakuliti pamberi pa kuhowa kwakuwi kalongiti, ‘Pa mashaka matatu hanzyuki.’"},{"book":"Matayu","chapter":"27","verse":"64","text":"Su gulagaliri lipumba lyakuwi waliloleri weri mpaka lishaka lya tatu, su wafundwa wakuwi hapeni wawezi kwiza kugatola mauti gakuwi na kuwagambira wantu kuwera kazyuka. Kupayira aku hakuweri kudoda kuliku kupayira kwa kwanja.”"},{"book":"Matayu","chapter":"27","verse":"65","text":"Pilatu kawagambira, “Muwatoli walolera, mgendi na kulolera lipumba ntambu yamuweza.”"},{"book":"Matayu","chapter":"27","verse":"66","text":"Su wagenda na kulolera lipumba walimatira litalawu na kuwaleka wanjagila waloleri."}]}