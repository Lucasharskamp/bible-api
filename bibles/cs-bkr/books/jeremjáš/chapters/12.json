{"data":[{"book":"Jeremjáš","chapter":"12","verse":"1","text":"Spravedlivý zůstaneš, Hospodine, povedu-li odpor proti tobě, a však o soudech tvých mluviti budu s tebou. Proč se cestě bezbožníků šťastně vede? Mají pokoj všickni, kteříž se pyšně zpronevěřili."},{"book":"Jeremjáš","chapter":"12","verse":"2","text":"Štěpuješ je, ano i vkořeňují se; rostou, ano i ovoce nesou ti, jejichžto úst blízko jsi, ale daleko od ledví jejich."},{"book":"Jeremjáš","chapter":"12","verse":"3","text":"Ale ty, Hospodine, znáš mne, prohlédáš mne, a zkusils srdce mého, že s tebou jest, onyno pak táhneš jako ovce k zabíjení, a připravuješ je ke dni zabití."},{"book":"Jeremjáš","chapter":"12","verse":"4","text":"Dokudž by žalostila země, a bylina všeho pole svadla pro zlost přebývajících v ní, a hynulo každé hovado i ptactvo? Nebo říkají: Nevidíť Bůh skončení našeho."},{"book":"Jeremjáš","chapter":"12","verse":"5","text":"Poněvadž tebe s pěšími běžícího k ustání přivodí, kterakž bys tedy stačil při koních? A poněvadž v zemi pokojné, jíž jsi se dověřil, ustáváš, což pak spravíš při tom zdutém Jordánu?"},{"book":"Jeremjáš","chapter":"12","verse":"6","text":"Nebo i bratří tvoji i dům otce tvého zpronevěřili se tobě, a ti také povolávají za tebou plnými ústy. Nevěř jim, byť pak mluvili s tebou přátelsky."},{"book":"Jeremjáš","chapter":"12","verse":"7","text":"Opustil jsem dům svůj, zavrhl jsem dědictví své, dal jsem to, což velice milovala duše má, v ruce nepřátel jeho."},{"book":"Jeremjáš","chapter":"12","verse":"8","text":"Učiněno jest mi dědictví mé podobné lvu v lese, vydává proti mně hlas svůj, pročež ho nenávidím."},{"book":"Jeremjáš","chapter":"12","verse":"9","text":"A což ptákem dravým jest mi dědictví mé? Což ptactvo vůkol bude proti němu? Jdětež nu, shromažďte se všecka zvířata polní, sejděte se k jídlu."},{"book":"Jeremjáš","chapter":"12","verse":"10","text":"Mnozí pastýři zkazí vinici mou, pošlapají podíl můj, podíl mně velmi milý obrátí v poušť nejhroznější,"},{"book":"Jeremjáš","chapter":"12","verse":"11","text":"Obrátí jej v pustinu. Kvíliti bude, spustošen jsa ode mne; spustne všecka tato země, nebo není žádného, kdo by to v srdci skládal."},{"book":"Jeremjáš","chapter":"12","verse":"12","text":"Na všecka místa vysoká po poušti potáhnou zhoubcové, meč zajisté Hospodinův zžíře od jednoho kraje země až do druhého, nebude míti pokoje žádné tělo."},{"book":"Jeremjáš","chapter":"12","verse":"13","text":"Nasejí pšenice, ale trní žíti budou; bolestně to ponesou, že užitku nevezmou, a styděti se budou za úrody své pro prchlivost hněvu Hospodinova."},{"book":"Jeremjáš","chapter":"12","verse":"14","text":"Takto praví Hospodin o všech mých sousedech zlých, jenž se dotýkají dědictví, kteréž jsem uvedl v dědictví lidu svému Izraelskému: Aj, já vypléním je z země jejich, když dům Judský vypléním z prostředku jejich."},{"book":"Jeremjáš","chapter":"12","verse":"15","text":"Stane se však, když je vypléním, že se navrátím a smiluji se nad nimi, a přivedu zase jednoho každého z nich k dědictví jeho, a jednoho každého do země jeho."},{"book":"Jeremjáš","chapter":"12","verse":"16","text":"Stane se také, jestliže by se pilně učili cestám lidu mého, a přisahali by ve jménu mém, říkajíce: Živť jest Hospodin, jakž oni učívali lid můj přisahati skrze Bále, že vzděláni budou u prostřed lidu mého."},{"book":"Jeremjáš","chapter":"12","verse":"17","text":"Jestliže by pak neposlouchali, tedy pléniti budu národ ten ustavičně a hubiti, dí Hospodin."}]}