{"data":[{"book":"Namatayo","chapter":"18","verse":"1","text":"Yeyo ikatema iyo owiittucha nkayaawa wa Yesu, nkayankoha, “Phi mpani ri mulhupalhe chinene mu Imwene yo wiirimu?”"},{"book":"Namatayo","chapter":"18","verse":"2","text":"Yesu nkaamwiihana mwanhima, nkaamwemesha variyari aya,"},{"book":"Namatayo","chapter":"18","verse":"3","text":"nkeera, “Kinouhimeriani ikekhiaye, mwaahirukunuweke ni ukhalha thoko achihima, khannowa mwaakelha wi Imwene yo wiirimu mena."},{"book":"Namatayo","chapter":"18","verse":"4","text":"Mulhupalhe nhina Imwene yo wiirimu, ri phi ntu neetimarikha thoko ulha mwanhima ulha."},{"book":"Namatayo","chapter":"18","verse":"5","text":"Ntu riyoothe nompochera mwanhima thoko ulha wo nchina naka, nokipochera mii.”"},{"book":"Namatayo","chapter":"18","verse":"6","text":"“Ntu riyoothe nohalha unttekiha mmoka aya alha ashinkani anokirumelhelha alha, irii mbaya yoyo ntu uyo attukelhelhiye nshilho nulhupalhe nshikoni ni utitimerihiya ubaharini wo wiisha chinene."},{"book":"Namatayo","chapter":"18","verse":"7","text":"Ihothapana ilhapo wo nlhatu no ulhikachiya unaawulhusha attu mu uwonyani! Ulhikachiya thoko chiicho unoowa waakhumelhelha, nansho ahothapana attu anohalha upanga chiicho!"},{"book":"Namatayo","chapter":"18","verse":"8","text":"“Yakhalhaka moono inyu ama mweto inyu uhoottekihakani, ntupulheke ni urihelha uwo shoro! Iri mbaya inyuva ukelha mu ukumini wo uhikhalha ni moono ama mweto, kuliko urihiya umooroni uhintiphia mahuku o uhimalha nnari ni miono miilhi ni mieto chinyu miilhi."},{"book":"Namatayo","chapter":"18","verse":"9","text":"Ni niitho ninyu noottekihakani, nkhulheke nrihelheke utayi. Iri nambaya wo inyuva ukelha mu ukumini nnari ni niitho nimoka, kuliko utikhelhiya vamooroni Ujehannamu nnari ni miitho melhi.”"},{"book":"Namatayo","chapter":"18","verse":"10","text":"“Mwiishungeke! Nhimpangelhe niphiondho mmoka aya ashinkani alha. Kinouhimeriani wiira minepa chaya cho wiirimu chiri muulhokelhani wo mahuku onkhaye wa Athumwanaka o wiirimu.”"},{"book":"Namatayo","chapter":"18","verse":"11","text":"“Ukhalhawaya Mwaana a Ntu wiilhe woopolha attu apotenre."},{"book":"Namatayo","chapter":"18","verse":"12","text":"Nnoona chani, ntu akhalhaka ni ikhondoro imia imoka, yapoteraka imoka, nopangani? Noohiya chilhe makhumi tisa ni tisa umwaakoni, nkaarwa uuthothani ikhondoro imoka ipotenre."},{"book":"Namatayo","chapter":"18","verse":"13","text":"Vanoona awe, we ikekhiaye vavawo phi nottapelhelha awe wo nlhatu no ikhondoro imoka iyo, ipwahaka chikhwawe makhumi tisa ni tisa chaahanlhe chiyo."},{"book":"Namatayo","chapter":"18","verse":"14","text":"Phi chiichammo, Athumwanihu o wiirimu vahinotuna aya inakhalhaka mmoka aya alha ashinkani alha apotere.”"},{"book":"Namatayo","chapter":"18","verse":"15","text":"“Yakhalhaka munninyu hoottekelhani, nrweeke mwamwaamukeke. Nansho mwamwaamukeke nnari elhi vekha inyu. Owiiwaakani, nhompatta nhima inyu."},{"book":"Namatayo","chapter":"18","verse":"16","text":"Nansho aahiwelhelheke, munkusheke ntu mmoka ama attu elhi mwaarwaneke, akhalhe phi attu o uhimiechesha nenno nlhove nno, thoko chinohimiya ni Malhove Matakatifu, attu elhi ama araru."},{"book":"Namatayo","chapter":"18","verse":"17","text":"Aahiwelhelheke yayo attu ayo, nhimiacheke wa attu anrumelhenlhe Kuristo. Aahiwelhelheke nlhoko wa attu anrumelhenlhe Kuristo, ooniyeke etu thoko attu ahinchuwenlhe Nlhuku ama attu anolhiviha ikhodi.”"},{"book":"Namatayo","chapter":"18","verse":"18","text":"“Vavawo, kinouhimeriani wo ikekhiaye mwaatti wiira, chinohalha inyu uttuka velhaponi va, chinoottukiya chiicho wiirimu, ni chittu chinohalha inyu uttukulha velhaponi va, chinoottukulhiya chiicho wiirimu."},{"book":"Namatayo","chapter":"18","verse":"19","text":"Tho kinouhimeriani wo ikekhiaye wiira, attu o irusho cho uchuwelha mu nlhokoni mwinyu yeewananaka velhaponi va nlhove niriyoothe no ulhepelha, Athumwanaka o wiirimu anoupangelhani nenno nlhove nno."},{"book":"Namatayo","chapter":"18","verse":"20","text":"Ukhalhawaya variwoothe wanthukumana aya attu elhi ama araru wo nchina naka, mii kirii vavawo vamoka ni ayo.”"},{"book":"Namatayo","chapter":"18","verse":"21","text":"Napeturo nkayanttwara Yesu, nkankoha, “Eti Thithi, nhimaaka akittekelhaka, kinlhevelheke vachani? Mikwaha saba?”"},{"book":"Namatayo","chapter":"18","verse":"22","text":"Yesu nkaakhulha, “Akineera vathanu ni velhi, nansho makhumi saba mikwaha saba."},{"book":"Namatayo","chapter":"18","verse":"23","text":"Ukhalhawaya Umwene wo wiirimu unolhikaana ni mwene mmoka aalhakenlhe uwehaweha maalhakelho a anamitheko aari nhina mamulaka awe."},{"book":"Namatayo","chapter":"18","verse":"24","text":"Vaachokhonlhe awe, nkaawiheriya ntu mmoka aari ni nlhatu wo nchurukhu ishilingi maelufu khumi."},{"book":"Namatayo","chapter":"18","verse":"25","text":"Yoyo ntu uyo khaarina ittu iriyoothe yo ulhiva nlhatu awe, paahi eti anene ntheko ayo nkayaalhehera wiira athumihiye ipotta, ahanu awe, achishaana awe ni chittu chonkhaye chirinawe, alhive nlhatu."},{"book":"Namatayo","chapter":"18","verse":"26","text":"Paahi yoyo karumiya uyo nkaakhoroma wa mwanene nhakhu uyo, nkeera, ‘Nkilhite, ni mii kinoulhivani nlhatu winyu!’"},{"book":"Namatayo","chapter":"18","verse":"27","text":"Mwanene ntheko uyo nkayaamwonelha ikiriri namitheko uyo, nkanhiyerera nlhatu wonkhaye, nkanhiya arweeke.”"},{"book":"Namatayo","chapter":"18","verse":"28","text":"“Nansho namitheko uyo mwanene nkaathama, nkamphwanya mmoka a anamitheko akhunanawe aari ni nlhatu wo nchurukhu ishilingi imia imoka. Nkammara, nkaamwama ishiko eeraka, ‘Nkilhive nlhatu aka!’"},{"book":"Namatayo","chapter":"18","verse":"29","text":"Karumiya nkhunanawe nkaakhoroma, nkammenda eeraka, ‘Nkilhite ni mii kinowulhivani.’"},{"book":"Namatayo","chapter":"18","verse":"30","text":"Nansho uyo khaattunne, nkanttuka ujeerani mpaka vaalhinve awe nlhatu.”"},{"book":"Namatayo","chapter":"18","verse":"31","text":"“Paahi, anamitheko ashikhunanawe yooneke yayo yahochukulha chinene, nkayaarwaa uwaahimeriani amwene mwaha wonkhaye ukhumelhenlhe."},{"book":"Namatayo","chapter":"18","verse":"32","text":"Vavawo anene ntheko nkayaamwiihana yoyo karumiya uyo, nkaamwirelha, ‘Uwe karumiya o uhilhoka chinene! Wahokilhepelha, ni mii nkakoohiyerera nlhatu wonkhaye."},{"book":"Namatayo","chapter":"18","verse":"33","text":"Nhothananiya umonelha ikiriri karumiya nkhunaninyu thoko mii chowonenlhe akani ikiriri.’”"},{"book":"Namatayo","chapter":"18","verse":"34","text":"“Amwene nkayaarushiya chinene, nkantikhelha ujerani atwarushiye mpaka vanohalha awe ulhiva nlhatu wonkhaye.”"},{"book":"Namatayo","chapter":"18","verse":"35","text":"“Ni Athumwanaka arii wiirimu, anoupangelhani chiichammo yakhalhaka kila mmoka inyu khanohiyerera uwonya wa nhima awe wo nrima awe wonkhaye.”"}]}