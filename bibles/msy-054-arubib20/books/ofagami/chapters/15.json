{"data":[{"book":"Ofa Gami","chapter":"15","verse":"1","text":"Ikiavɨra Itir God kamaghɨn Moses ko Aron mɨgei,"},{"book":"Ofa Gami","chapter":"15","verse":"2","text":"“Nɨ Israelian gumazamiziba kamaghɨn me mɨkɨm suam:"},{"book":"Ofa Gami","chapter":"15","verse":"3","text":"Egh duamɨn ghuzir mɨtɨzir kam, an mɨkarzir mogomemɨn akamɨn otivam, o bizir kam gavgavigh dɨpam ivemarir tuavim apɨrightɨ, gumazir kam nan damazimɨn mɨzegham."},{"book":"Ofa Gami","chapter":"15","verse":"4","text":"Eghtɨ danganir an apiaghiriba o akuiba, da bar mɨzegham."},{"book":"Ofa Gami","chapter":"15","verse":"5-6","text":"Tina gumazir kamɨn mɨsiamɨn suiragham, o an apiaghiri bizitam daperagh, kamaghɨn a uan korotiaba ru, egh dɨpamɨn uabɨ ruegh, egh nan damazimɨn mɨzegh ikɨ mangɨtɨ aruem magɨrɨgham."},{"book":"Ofa Gami","chapter":"15","verse":"7","text":"Eghtɨ gumazir manam o amizim uan dafarim isɨ gumazir duar kam itimɨn mɨkarzimɨn suiragh, a uan korotiaba ru egh uabɨ ruegh, egh mɨzegh ikɨ mangɨtɨ aruem magɨrɨgham."},{"book":"Ofa Gami","chapter":"15","verse":"8","text":"Eghtɨ gumazir duar kam itim, a gumazir nan damazimɨn zuezim giparightɨ, gumazir kam uaghan mɨzegh, uan korotiam ru, egh uabɨ ruegh mɨzegh ikɨ mangɨtɨ aruem magɨrɨgham."},{"book":"Ofa Gami","chapter":"15","verse":"9","text":"Eghtɨ gumazir duar kam itim, an hoziam gisɨn itir dabirabim daperagham, eghtɨ bizir kam uaghan mɨzegham."},{"book":"Ofa Gami","chapter":"15","verse":"10","text":"Eghtɨ gumazitam uan dafarimɨn gumazir kam aperazir dabirabimɨn suiragham, a uaghan mɨzegh, ikɨ mangɨtɨ aruem magɨrɨgham. Eghtɨ gumazitam gumazir bizir an gaperaghav ikezim inigh aneter mangam, a uaghan uan korotiam ru egh uabɨ ruegh, egh a mɨzegh ikɨ mangɨtɨ aruem magɨrɨgham."},{"book":"Ofa Gami","chapter":"15","verse":"11","text":"Eghtɨ gumazir duar kam itim faragh uan dafariba rueghan kogh, egh gumazir igharazimɨn suiraghtɨ, gumazir igharazir kam uan korotiam ruegh egh dɨpamɨn bar uabɨ ruegh, egh a mɨzeghɨva ikɨvɨra ikɨ mangɨtɨ aruem magɨrɨgham."},{"book":"Ofa Gami","chapter":"15","verse":"12","text":"Eghtɨ gumazir duar kam itim, nguazir mɨner tamɨn suiraghtɨ, kamaghɨn, me mɨner kam abɨkigh. Egh a uan dafarimɨn temer itarimɨn suiraghtɨ, kamaghɨn, me itarir kam deragh dɨpamɨn a ruegh."},{"book":"Ofa Gami","chapter":"15","verse":"13","text":"“Eghtɨ gumazir kamɨn duar mɨtɨzir dɨpaba itim gɨvaghtɨ, a 7plan dughiabar ikegh zuegham. Egh a mangɨ uan korotiam ruegh, egh dɨpar aghuim guruegh, egh nan damazimɨn zuegham."},{"book":"Ofa Gami","chapter":"15","verse":"14","text":"Eghtɨ namba 8ɨn dughiam otoghtɨ, a kuarazir bunbar pumuning inigh mangɨ God bativamin Purirpenimɨn tiar akamɨn Ikiavɨra Itir Godɨn damazimɨn tughɨva, kuarazir bunbar pumuning isɨ ofa gamir gumazim danɨngigh."},{"book":"Ofa Gami","chapter":"15","verse":"15","text":"Eghtɨ ofa gamir gumazim, kuarazir kamningɨn tam isɨ arazir kuraba gɨn amadir ofa damu, egh kuarazir igharazim isɨ ofan bar isia mɨghɨrim damu. Arazir kamɨn, a gumazir kamɨn akuraghtɨ, an mɨzɨrɨzim gɨvaghtɨ, gumazim ua Ikiavɨra Itir Godɨn damazimɨn zuegham."},{"book":"Ofa Gami","chapter":"15","verse":"16","text":"“Eghtɨ gumazitam, dɨpam puram an mɨkarzir mogomemɨn otivtɨ, a mɨzegham, a uan mɨkarzim bar dɨpamɨn a ruegh, egh ikɨ mangɨtɨ aruem magɨrɨgham."},{"book":"Ofa Gami","chapter":"15","verse":"17","text":"Eghtɨ dɨpar kam an korotiam o inim o asɨzibar inibar ingarizir bizitam gireghtɨ, a dɨpamɨn a ruegh, eghtɨ bizir kam mɨzegh ikɨvɨra ikɨ mangɨtɨ aruem magɨrɨgham."},{"book":"Ofa Gami","chapter":"15","verse":"18","text":"“Gumazim amizim ko dakuigh, egh aning mɨzegham. Aning uaning ko akuigha gɨvazir dughiamɨn, aning mangɨ dɨpamɨn ruegh, egh aning mɨzɨrɨzim sara mɨzeghvɨra ikɨ mangɨtɨ aruem magɨrɨgham."},{"book":"Ofa Gami","chapter":"15","verse":"19","text":"“Amizim uan iakɨnibav sozir dughiamɨn, a mɨzɨrɨzim sara ikɨ mangɨtɨ 7plan arueba gevegham. Eghtɨ gumazitam o amizitam an suiragh, a mɨzɨrɨzim sara kamaghɨra ikɨ mangɨtɨ aruem magɨrɨgham."},{"book":"Ofa Gami","chapter":"15","verse":"20","text":"Eghtɨ dakozir an akuim ko an apiaghirir biziba, da bar mɨzegham."},{"book":"Ofa Gami","chapter":"15","verse":"21-23","text":"Gumazitam o amizitam dafarim isɨ an dakozim o bizir an apiav ikezibar suiragh, a mɨzegham. Egh a uan korotiam ruegh egh dɨpamɨn bar uabɨ ruegh, egh a mɨzegh ikɨ mangɨtɨ aruem magɨrɨgham."},{"book":"Ofa Gami","chapter":"15","verse":"24","text":"Eghtɨ gumazitam, amizir uan iakɨnibav sozir dughiamɨn a ko dakutɨ, amizir kamɨn mɨzɨrɨziba an ikɨ mangɨ 7plan dughiabar tugham. Eghtɨ dakozir manam gumazim a dakuam, a uaghan mɨzegham."},{"book":"Ofa Gami","chapter":"15","verse":"25","text":"“Amizitam uan iakɨnibav sozir dughiam batozir puvatɨgha pura dughiar igharazir mabar ghuzim bati, o an iakɨnibav sozir dughiam ikiavɨra itima a ghuzim bata dughiar ruarimɨn ghuavɨra iti, kamaghɨn a mɨzɨrɨzim sara ikɨ mangɨtɨ, ghuzim bar gɨvagham."},{"book":"Ofa Gami","chapter":"15","verse":"26","text":"Egh a dughiar kamɨn dakozir manam gakui, o dabirabir manam gaperaghav ike, bizir kaba uaghan mɨzegham."},{"book":"Ofa Gami","chapter":"15","verse":"27","text":"Eghtɨ gumazitam o amizitam bizir an apiav kezitamɨn suiragham, a uaghan mɨzegham. A uan korotiaba ruegh, egh dɨpamɨn bar uabɨ ruegh. Egh a mɨzɨrɨzim sara ikɨ mangɨtɨ, aruem magɨrɨgham."},{"book":"Ofa Gami","chapter":"15","verse":"28","text":"Amizimɨn ghuzim gɨvaghtɨ, a 7plan dughiabar ikegh nan damazimɨn zuegham."},{"book":"Ofa Gami","chapter":"15","verse":"29","text":"Eghtɨ namba 8ɨn dughiam otoghtɨ, a kuarazir bunbar pumuning inigh izɨ, egh mangɨ na bativamin Purirpenimɨn tiar akamɨn ofa gamir gumazim danɨngigh."},{"book":"Ofa Gami","chapter":"15","verse":"30","text":"Eghtɨ ofa gamir gumazim, kuarazir kamningɨn tam isɨ arazir kuraba gɨn amadir ofa damu, egh kuarazir igharazim isɨ ofan bar isia mɨghɨrim damu. Eghtɨ arazir kamɨn, an amizir kamɨn akuraghtɨ, an mɨzɨrɨzim gɨvaghtɨ, a ua Ikiavɨra Itir Godɨn damazimɨn zuegham."},{"book":"Ofa Gami","chapter":"15","verse":"31","text":"“Gua kamaghɨra, Akar Gavgavir kamra Israelia danɨngigh. Me nan damazimɨn mɨzegha itir dughiamɨn, me uari bagh deraghvɨra gan. Me uan mɨzɨrɨziba bar dar saghon ikɨ. Nan Purirpenim men tongɨn iti, eghtɨ me mɨzɨrɨziba sara ikɨva, an aven mangan markɨ. Puvatɨghtɨ me nan Purirpenim damutɨ a mɨzegham. Me kamaghɨn damutɨ, kɨ me mɨsueghtɨ me arɨghiregham.”"},{"book":"Ofa Gami","chapter":"15","verse":"32","text":"Akar Gavgavir kaba, gumazim o amizimɨn mɨkarzim duaba a batifi, ezɨ gumazim amizim ko akuima an dɨpam an mɨkarzim gire, bizir kam aning gamima aning nan damazimɨn mɨze, kar an Akar Gavgaviba."},{"book":"Ofa Gami","chapter":"15","verse":"33","text":"Egha Akar Gavgavir kaba, amizibar iakɨnir arɨmariam mɨgei. Egha a gumazitam ko amizitam ghuzir mɨtɨzim men mɨkarzir mogomem bato, Akar Gavgavir kam me mɨgei. Egha uaghan gumazir amizir mɨzɨrɨzim sara itim koma akuim mɨgei."}]}