{"data":[{"book":"Matej","chapter":"4","verse":"1","text":"Tegani o Duho legarđa e Isuse ki pustinja te ovel iskušime e bengestar."},{"book":"Matej","chapter":"4","verse":"2","text":"Palo adava so postinđa saranda dive hem saranda raća, bokhalilo."},{"book":"Matej","chapter":"4","verse":"3","text":"Tegani alo koro leste o beng kova kušini hem phenđa lese: “Te injan o Čhavo e Devlesoro, vaćer akale barenđe te oven maro.”"},{"book":"Matej","chapter":"4","verse":"4","text":"A o Isus phenđa: “Pisimei ko Sveto Lil:"},{"book":"Matej","chapter":"4","verse":"5","text":"Tegani o beng legarđa le ki Sveto diz Jerusalim, čhivđa le upro naj učo than e Hramesoro"},{"book":"Matej","chapter":"4","verse":"6","text":"hem phenđa lese: “Te injan o Čhavo e Devlesoro, frde tut akatar tele! Adalese soi pisime:"},{"book":"Matej","chapter":"4","verse":"7","text":"A o Isus phenđa lese: “Pisimei hem akava: ‘Ma kušin e Gospode, te Devle.’ ”"},{"book":"Matej","chapter":"4","verse":"8","text":"Tegani o beng anđa le upri but uči gora, mothovđa lese sa o carstvija e phuvjakere hem lengiri slava"},{"book":"Matej","chapter":"4","verse":"9","text":"hem phenđa lese: “Sa akava ka dav tut, te peljan ko kočija angla mande te slavine man!”"},{"book":"Matej","chapter":"4","verse":"10","text":"A o Isus phenđa lese: “Dža mandar, Sotone! Adalese soi pisime:"},{"book":"Matej","chapter":"4","verse":"11","text":"Tegani o beng cidinđa pe olestar, i otojekhvar o anđelja ale te kanden le."},{"book":"Matej","chapter":"4","verse":"12","text":"A kad o Isus šunđa so e Jovane e Krstitelje phandle, irinđa pe ki Galileja."},{"book":"Matej","chapter":"4","verse":"13","text":"Ačhavđa i diz Nazaret hem dželo te živini ani diz Kafarnaum, uzalo E galilejakoro jezero, ko krajo oto plemija e Zavulonesere hem e Neftalimesere."},{"book":"Matej","chapter":"4","verse":"14","text":"Ađahar pherdilo okova so phenđa o proroko o Isaija:"},{"book":"Matej","chapter":"4","verse":"15","text":"“Ani phuv e Zavulonesiri hem e Neftalimesiri,"},{"book":"Matej","chapter":"4","verse":"16","text":"o manuša kola živinde ani tomina"},{"book":"Matej","chapter":"4","verse":"17","text":"Otegani o Isus lelja te propovedini: “Pokajinen tumen zako tumare grehija, adalese soi paše o carstvo e nebosoro!”"},{"book":"Matej","chapter":"4","verse":"18","text":"Sar o Isus nakhela ine uzalo E galilejakoro jezero, dikhlja e duje phraljen, e Simone vičime Petar hem e Andreja, sar frdena o mreže ano pani, adalese so inele manuša so dolena maćhen."},{"book":"Matej","chapter":"4","verse":"19","text":"I phenđa lenđe: “Phiren pala mande hem me ka ćerav tumen te dolen manušen sar maćhen!”"},{"book":"Matej","chapter":"4","verse":"20","text":"On odmah ačhavde pumare mreže hem džele palo leste."},{"book":"Matej","chapter":"4","verse":"21","text":"Kad džele adathar hari po dur, o Isus dikhlja avere duje phraljen, e Jakove hem e Jovane, sar pumare dadeja e Zavedeja bešena ano čamco hem popravinena pumare mreže. O Isus vičinđa hem olen."},{"book":"Matej","chapter":"4","verse":"22","text":"I on otojekhvar ačhavde o čamco hem pumare dade hem džele palo leste."},{"book":"Matej","chapter":"4","verse":"23","text":"O Isus džala ine maškari sa i Galilejaja hem sikaj e manušen ano lengere sinagoge, vaćerindoj o Šukar lafi oto carstvo e nebosoro hem sasljarindoj e manušen oto đijekh nambormipe hem bizoralipe."},{"book":"Matej","chapter":"4","verse":"24","text":"O glaso olestar šundilo ani sa i Sirija, i đi adathar o manuša anena ine koro leste sa e nambormen oto razna nambormipa hem muke, e manušen ano kolende inele demonja, e manušen kolen inele epilepsija hem e nepokretnonen, a o Isus sasljari len ine."},{"book":"Matej","chapter":"4","verse":"25","text":"Palo leste džele sa edobor manuša tari regija Galileja, taro Dekapolis, tari diz Jerusalim, tari regija Judeja hem tari aver strana oti len Jordan."}]}