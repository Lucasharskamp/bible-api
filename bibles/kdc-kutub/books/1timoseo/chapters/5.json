{"data":[{"book":"1 Timoseo","chapter":"5","verse":"1","text":"Sikuumkomhokele munhu mvele, lakini umzume kamba tatako. Watendele wabwanga wayago kamba ndugu zako."},{"book":"1 Timoseo","chapter":"5","verse":"2","text":"Watendele watwanzi wavele kamba mama zako na watendele wandele kamba lumbu zako, bila kuwasulukila."},{"book":"1 Timoseo","chapter":"5","verse":"3","text":"Walolese goya wagane waliduhu kinhu chochose."},{"book":"1 Timoseo","chapter":"5","verse":"4","text":"Lakini kamba mgane kana wana hebu wazukulu, awo olondigwa kuwalola goya wanhu wa mng'anda mmwao kamba viyolonda Imulungu. Kwa kutenda vivo kamba owaliha tata zao na mama zao na wavele wao, kwa gaja gawawatendele, kwavija mbuli ayo yomnogela Imulungu."},{"book":"1 Timoseo","chapter":"5","verse":"5","text":"Mgane yeli yaiyeka, yaliduhu munhu wa kumulolesa, ayo komulolela Imulungu na kogendelela kumpula Imulungu yamtaze imisi na ikilo."},{"book":"1 Timoseo","chapter":"5","verse":"6","text":"Lakini mgane yokala kwa ugima wa kumnogela mwenyego kafa kamala, hamoja yang'hali mgima."},{"book":"1 Timoseo","chapter":"5","verse":"7","text":"Walagize wanhu awo wasang'hane mbuli azo, avo munhu yoyose sikuyawalonge vihile."},{"book":"1 Timoseo","chapter":"5","verse":"8","text":"Kamba munhu yoyose hawatonga wanhu wa lukolo lwake, ng'hani ng'hani awo weli mng'anda mmwake, munhu ayo kakubeza kutamanila na keha ng'hani kubanza imunhu hamtogola Yesu."},{"book":"1 Timoseo","chapter":"5","verse":"9","text":"Sambiujandike twaga da mgane mna ikitabu cha matwaga ga wagane mbaka yavikize miyaka malongo sita. Vivija yawe mwehe wa mbigalo imoja."},{"book":"1 Timoseo","chapter":"5","verse":"10","text":"Yawe na tabia inogile, yawe mtwanzi yawalelile goya wanage, yawe mbokela wageni, yawe muhole na kowasang'hanila wanhu wayagwe wamtogole Yesu, yawe munhu yowataza wayagwe mna gamagayo, na yailave mwenyego kutenda ganogile."},{"book":"1 Timoseo","chapter":"5","verse":"11","text":"Sikumuwengize mkibumbila wagane wandele, kwavija wahasulukila kusoligwa, omuleka Kilisito,"},{"book":"1 Timoseo","chapter":"5","verse":"12","text":"avo oitagusa wenyego kwa kubena lagizo diwalongile."},{"book":"1 Timoseo","chapter":"5","verse":"13","text":"Vivija wagane kamba awo osonga kuwa wanyeke na okwanga mzikae za wanhu kipindi chose na kulonga mbuli hawalondigwa kwa kuwalonga vihile wanhu na kuigela mzimbuli za wanhu wayagwe."},{"book":"1 Timoseo","chapter":"5","verse":"14","text":"Avo niye ninogeligwa ng'hani wagane wandele wasoligwe na walele wana, na wakalize goya ng'anda zao, avo sikutuwagwee wanhu watwihile kilamuso cha kulonga vihile."},{"book":"1 Timoseo","chapter":"5","verse":"15","text":"Kwavija wagane wayagwe wahinduka na kumkweleleza Mwenembago."},{"book":"1 Timoseo","chapter":"5","verse":"16","text":"Kamba mtwanzi yoyose yamtogole Yesu kana wagane mulukolo lwake, kolondigwa yawalolese na sikuyawagwee mzigo kibumbila cha wanhu wamtogole Yesu, avo wanhu wamtogole Yesu wadahe kuwalolesa wagane waliduhu wanhu wa kuwataza."},{"book":"1 Timoseo","chapter":"5","verse":"17","text":"Wavele owalongoza wanhu wamtogole Yesu osang'hana vinogile, olondigwa wapate fungu kulu, ng'hani ng'hani waja osang'hana ng'hani kuwapetela wanhu na kuwafundiza."},{"book":"1 Timoseo","chapter":"5","verse":"18","text":"Kwavija Maandiko Gang'alile golonga, “Sikuumfunge ng'ombe umulomo wahamsang'hanila kuhulula uhemba.” Vivija golonga, “Msang'hanaji yagweleligwe fungu jake.”"},{"book":"1 Timoseo","chapter":"5","verse":"19","text":"Sikuutegeleze vitala vilavigwa kwa mvele yowalongoza kibumbila cha wanhu wamtogole Yesu mbaka vigaligwe na wanhu wabili hebu wadatu wavonile."},{"book":"1 Timoseo","chapter":"5","verse":"20","text":"Wanhu wose otenda nzambi, wazume mgameso ga wanhu, ili wanhu wayagwe wadumbe."},{"book":"1 Timoseo","chapter":"5","verse":"21","text":"Nokulagiza mgameso ga Imulungu na mgameso ga Yesu Kilisito na mgameso ga wasenga wang'alile wa kuulanga, gagoge gano ganikulongele, bila kutagusa kwa kulola kihanga cha munhu yoyose hebu kulagusa unogelwa ng'hani kwa munhu yoyose."},{"book":"1 Timoseo","chapter":"5","verse":"22","text":"Sikuulopole kumwikila makono munhu yoyose yailavile kumsang'hanila Mndewa. Sikuuilumbe na munhu yoyose mzinzambi. Ukale kwa kumnogela Imulungu."},{"book":"1 Timoseo","chapter":"5","verse":"23","text":"Sambiung'we mazi gaiyeka, lakini ung'we divai mbuli ya inda yako, kwavija kolumwa lumwa."},{"book":"1 Timoseo","chapter":"5","verse":"24","text":"Nzambi za wanhu wayagwe zokoneka kunze kunze, wang'hali hawanatagusigwa. Lakini nzambi za wanhu wayagwe zokoneka kumwande."},{"book":"1 Timoseo","chapter":"5","verse":"25","text":"Vivo ili, kwa ganogile gokoneka kunze kunze na hata kamba hagakoneka hagadaha kufisigwa."}]}