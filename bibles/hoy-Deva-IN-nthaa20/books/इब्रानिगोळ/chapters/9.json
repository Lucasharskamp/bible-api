{"data":[{"book":"इब्रानिगोळ","chapter":"9","verse":"1","text":"ईग नोळी आ पयला वाचा दा भी उपासना माळोद नियम ईरव, अदिक ऊंद उपासना अन्द जागा ईरोद जो मंळसा अन द्वारा माळकु आगीत."},{"book":"इब्रानिगोळ","chapter":"9","verse":"2","text":"ऊंद तम्बू माळकु ईरोद, यदुर्द पयला कमरा दा दिंग्या ईटोद जागा, अदिक मेज अदिक परमेश्वर उक भेंट माळव रोट्टीगोळ ईरव; अदिक आ जागा अक पवित्र जागा अंदकु आगतोगोद."},{"book":"इब्रानिगोळ","chapter":"9","verse":"3","text":"दुसरा परदा अन हिंद मात्‍त ऊंद कमरा ईरोद, यदरी परम पवित्र जागा अंदकु आगतोगोद."},{"book":"इब्रानिगोळ","chapter":"9","verse":"4","text":"ईऊर दा सुगन्धित धूपदानी इन साटी व्हान्ना अन वेदी, अदिक व्हान्ना देल मळुस्द वाचा अन्द संदुक ईरोद ई संदुक दा व्हान्ना अन्द माळ्द मन्ना अन्द ऊंद जार इरोद, अदिक हारून उन आ छळी ईरोद यदुर मा अंकुर बेळ्दीदव अदिक येढ्ढ कल्ल यदुर मा आग्यागोळ लिख्सकु ईरव."},{"book":"इब्रानिगोळ","chapter":"9","verse":"5","text":"संदुक इन म्याकुच परमेश्वर उन उपस्थिती इन प्रतिक मतलब करूब बन्सकु ईरव जो तान पिक्‍कागोळी फैलुसकु माफ अन जागा मा सावली माळतोगव. लेकीन ई समय नाव ईव मातगोळ्द विस्तार देल चर्चा माळ सकालेव. सभागृह अन तम्बू उन बुळ्क इन भाग"},{"book":"इब्रानिगोळ","chapter":"9","verse":"6","text":"सप्पा येनारा संची आगदुर बाद्दा याजक पयला कमरा दा हर रोज प्रवेश माळकु तान स्यावा अन्द कार्य पुरा माळोर साटी होगतोगोर."},{"book":"इब्रानिगोळ","chapter":"9","verse":"7","text":"लेकीन परदा अन बुळ्क इन दुसरा कमरा दा सिर्फ प्रधान याजक अच साल दा ऊंद अनली प्रवेश माळतोगोन, आव बिना आ रक्ता अन यागलु प्रवेश ईला माळतोगोन यदरी आव तान द्वारा अदिक तान लॉकुर द्वारा अनजाना दा माळ्द पापगोळ साटी परमेश्वर उक भेंट येर्सतोगोन."},{"book":"इब्रानिगोळ","chapter":"9","verse":"8","text":"ईदुर द्वारा पवित्र आत्मा स्पष्ट रीति देल ईद कल्सतद कि यागासताका ताका पयला तम्बू निदुरकु आद आगासताका ताका परम पवित्र जागा अन्द हादी ईगासताका तेरकु ईला ईरोद."},{"book":"इब्रानिगोळ","chapter":"9","verse":"9","text":"ईद ऊंद तम्बू हुन जो वर्तमान समय इन साटी ऊंद उदाहरण आद; मतलब यदुर्दा उन ईत्‍ता भेंट अदिक बलिदान येर्सदुर बाद्दा भी आराधना माळावाळेर मन सिद्ध आग सकालव."},{"book":"इब्रानिगोळ","chapter":"9","verse":"10","text":"ईद रा सिर्फ तिनोद कुडोद अदिक अलग-अलग प्रकार इन सुद्धिकरणगोळ्द विधीगोळ हुव. अद तम्बु यदुर दा आव स्यावा माळतान अद यक्कुल वळ्लीद परिपुर्ण तम्बु हुन अद मंळसागोळ्द कय इन माळ्द तम्बु आल्लच अदिक अद ई संसार इन निर्मिती इन भाग आल्लच."},{"book":"इब्रानिगोळ","chapter":"9","verse":"11","text":"लेकीन जो मातगोळ पयले टु अच ईल आव हिंग वळ्लीद वस्तुगोळ्द याग मसीह पयले टु प्रधान याजक बन्सकु बंदान. रा आव मात्‍त यक्कुल धोळ्द अदिक सिद्ध तम्बू टु आगकु, जो मंळसा अन कय इंद बन्सकु ईला मतलब ई सृष्टी इन ईला,"},{"book":"इब्रानिगोळ","chapter":"9","verse":"12","text":"अदिक व्हातगोळ अदिक वस्तागोळ रक्ता अन द्वारा ईला लेकीन तांद अच रक्ता अन द्वारा, मसीह ऊंद अच घन तम्बु दा टु आगतेला महापवित्र जागा दा प्रवेश माळदुन अदिक नाम साटी पापगोळ देल अनन्त छुटकारा प्राप्त माळदुन."},{"book":"इब्रानिगोळ","chapter":"9","verse":"13","text":"यतिकी याग व्हातगोळ अदिक वस्तागोळ्द रक्ता अदिक होद्द पाड्डगोळ्द राकळ इक विधी इन अनुसार अशुध्द लॉकुर मा छिळकुसदुर देल आंदुर शुद्ध आगेगतार अदिक विधी इन अनुसार आंदुर अशुध्दता व्हार्यागोळ्द रीति देल होटोगतद."},{"book":"इब्रानिगोळ","chapter":"9","verse":"14","text":"याग ईद सही आद रा मसीह अन रक्ता याट प्रभावशाली ईतीदाद, आव अनन्त आत्मा अन द्वारा तान तान इक ऊंद संपुर्ण बली इन रूप दा परमेश्वर उक समर्पित माळ बुट्टुन. रा आऊन रक्ता नाम चेतना अक आ कर्मगोळ देल कोळसुसित जो मृत्यु दी ओयतार कि नाव जित्‍ता परमेश्वर उन स्यावा माळ सक्‍केव."},{"book":"इब्रानिगोळ","chapter":"9","verse":"15","text":"ईदा कारण मसीह ऊंद व्हाशोद वाचा अन्द मध्यस्थ आदुन, ताकी यारी परमेश्वर उन द्वारा कारूकु आग्याद आंदुर परमेश्वर उन प्रतिग्या माळ्द अनन्त आशिषगोळ्द वारीस आग सकुल. ईग नोळी पयला वाचा अन हात्‍ती ता दा माळ्द पापगोळ से मुक्त माळोर साटी फिरोती इन रूप दा आव तान जीव कोट बुटान."},{"book":"इब्रानिगोळ","chapter":"9","verse":"16","text":"यल ताका वसीयत नामा अन सवाल आद रा अदुर साटी याव आऊक माळ्यान आऊन मृत्यु उक प्रमाणित माळोद जरूरी आद."},{"book":"इब्रानिगोळ","chapter":"9","verse":"17","text":"यतिकी यातोदारा भी वसीयत नामा सिर्फ आगा प्रभावित आगतद याग अदुर्द लिखसावाळा अन मृत्यु आगेगतद, यागासताका अदुर्द लिखसावाळा जित्‍ता ईरतान रा अदुर्द यागलु प्रभावित बिळाल."},{"book":"इब्रानिगोळ","chapter":"9","verse":"18","text":"इदुरसाटी पयला वाचा भी रक्ता अन्द इस्तेमाल द्वारा प्रभावित आत."},{"book":"इब्रानिगोळ","chapter":"9","verse":"19","text":"पयले मूसा याग व्यवस्था अन विधान इन सप्पा आदेशगोळी सप्पा लॉकुरी घोषणा माळ कोंडान रा आव नीर इन सांगुळ व्हातगोळ अदिक पाड्डगोळ्द रक्ता अक क्याचांद इन अदिक हिस्सप इन डगालगोळ देल व्यवस्था अन किताब अदिक सप्पा लॉकुर मा छिळकुस बुटीदुन."},{"book":"इब्रानिगोळ","chapter":"9","verse":"20","text":"अदिक आव अंदिदुन, “ईद आ वाचा अन रक्ता हुन, यदरी पालसोद आग्या परमेश्वर नीमी कोटान.”"},{"book":"इब्रानिगोळ","chapter":"9","verse":"21","text":"अदिक ईदा रीति देल आव तम्बू अदिक उपासना माळोद सप्पा वस्तुगोळ मा रक्ता छिळकुसदुन."},{"book":"इब्रानिगोळ","chapter":"9","verse":"22","text":"वास्तव दा व्यवस्था अन अनुसार लगभग रक्ता द्वारा अच सप्पा वस्तुगोळ शुद्ध आगताव, अदिक बिना रक्ता वाहुस्द पापगोळी माफ हैलेच."},{"book":"इब्रानिगोळ","chapter":"9","verse":"23","text":"रा बाक ईद जरूरी आद कि अव वस्तुगोळ जो स्वर्ग इन प्रतिकृती आव अवरी जनावरगोळ्द बलिदानगोळ से शुद्ध माळकु आगुल लेकीन स्वर्ग टु वस्तुगोळ रा ईऊर से भी वळ्लीद बलिदानगोळ देल शुद्ध माळकु आगोद अपेक्षा माळतद."},{"book":"इब्रानिगोळ","chapter":"9","verse":"24","text":"यतिकी मसीह मंळसागोळ्द कय इन माळ्द पवित्र जागा दा, जो खरा पवित्र जागा अन नमुना आद, प्रवेश माळीदिल लेकीन स्वर्ग दा अच प्रवेश माळदुन, ताकी नाम दी टु परमेश्वर उन मुंद प्रगट आगुल."},{"book":"इब्रानिगोळ","chapter":"9","verse":"25","text":"ईद ईला कि आव तान तान इक घळी-घळी बली येर्सुल, ह्यांग कि महायाजक हर साल पशुगोळ रक्ता हुडुकु पवित्र जागा दा प्रवेश माळतान,"},{"book":"इब्रानिगोळ","chapter":"9","verse":"26","text":"ईलारा दुनिया अन उत्पत्ति टु हुडुकु मसीह अक घळी-घळी दुख नेगोद बिळाईत; लेकीन ईग युग इन अन्त दा आव ऊंद अच घन सप्पा मुंदुर साटी प्रगट आग्यान, ताकी तांद अच बलिदान इन द्वारा पाप इक दुर माळ बुळुल."},{"book":"इब्रानिगोळ","chapter":"9","verse":"27","text":"अदिक ह्यांग मंळसागोळ साटी ऊंद घन सायोद अदिक अदुर बाद्दा परमेश्वर उन द्वारा न्याय इन आगोद तय आद,"},{"book":"इब्रानिगोळ","chapter":"9","verse":"28","text":"हांग अच मसीह भी हापाळ मंळसागोळ्द पापगोळी नेगोर साटी ऊंद घन बलिदान आदुन; अदिक जो लॉकुर आऊन हादी कायतार आंदुर उद्धार इन साटी ईग आव दुसरा घन प्रगट आदान रा पापगोळी दुर माळोर साटी ईला बल्‍की जो आऊन हादी कायेतार आंदरी उद्धार कोळोर साटी."}]}