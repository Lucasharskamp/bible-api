{"data":[{"book":"Genesis","chapter":"44","verse":"1","text":"Daarna gaf hij zijn hofmeester het volgende bevel: Vul de zakken van die mannen met levensmiddelen, zoveel als ze maar kunnen dragen, en leg het geld van ieder boven in zijn zak."},{"book":"Genesis","chapter":"44","verse":"2","text":"Maar mijn eigen zilveren beker moet ge boven in de zak van den jongste leggen bij het geld voor zijn koren. Hij deed, wat Josef hem bevolen had."},{"book":"Genesis","chapter":"44","verse":"3","text":"Vroeg in de morgen liet men de mannen met hun ezels vertrekken."},{"book":"Genesis","chapter":"44","verse":"4","text":"Maar zij waren nog niet ver buiten de stad, toen Josef tot zijn hofmeester zeide: Vooruit, jaag die mannen na, en als ge ze ingehaald hebt, zeg hun dan: “Waarom vergeldt ge goed met kwaad?"},{"book":"Genesis","chapter":"44","verse":"5","text":"Waarom hebt ge de zilveren beker gestolen, en nog wel die, waar mijn heer uit drinkt en waaruit hij de toekomst voorspelt. Ge hebt daar slecht mee gedaan.”"},{"book":"Genesis","chapter":"44","verse":"6","text":"Toen hij hen had ingehaald, sprak hij hen toe, zoals was bevolen."},{"book":"Genesis","chapter":"44","verse":"7","text":"Zij antwoordden: Hoe kan mijn heer nu zo iets zeggen? Zo iets zouden uw dienaren zeker niet doen."},{"book":"Genesis","chapter":"44","verse":"8","text":"Zie, het geld, dat wij boven in onze zakken hadden gevonden, hebben we u uit het land Kanaän teruggebracht. Hoe zouden we dan zilver of goud uit het huis van uw heer durven stelen?"},{"book":"Genesis","chapter":"44","verse":"9","text":"Hij, bij wien beker gevonden wordt, zal sterven; en de anderen van ons zullen de slaven zijn van uw heer."},{"book":"Genesis","chapter":"44","verse":"10","text":"Hij zeide toen: Eigenlijk moest het gebeuren, zoals ge zegt. Maar zo zal het wezen: bij wien de beker gevonden wordt, hij zal mijn slaaf zijn; maar de anderen van u gaan vrij uit."},{"book":"Genesis","chapter":"44","verse":"11","text":"Toen zette ieder van hen vlug zijn zak op de grond, en maakte hem open."},{"book":"Genesis","chapter":"44","verse":"12","text":"Hij begon zijn onderzoek bij den oudste om te eindigen bij den jongste; en de beker werd in de zak van Benjamin gevonden."},{"book":"Genesis","chapter":"44","verse":"13","text":"Nu scheurden zij allen hun kleren, laadden hun zak weer op hun ezels, en keerden terug naar de stad."},{"book":"Genesis","chapter":"44","verse":"14","text":"Zo kwamen Juda en zijn broers aan het huis van Josef, waar deze nog altijd vertoefde, en wierpen zich voor hem op de grond."},{"book":"Genesis","chapter":"44","verse":"15","text":"Josef sprak hen aan: Wat hebt ge gedaan; begreept ge dan niet, dat iemand als ik een goed waarzegger is?"},{"book":"Genesis","chapter":"44","verse":"16","text":"Juda zeide: Wat zullen we onzen heer antwoorden, wat zullen we zeggen, hoe ons rechtvaardigen? God wreekt de schuld van uw dienaren. Zie, wij zijn de slaven van onzen heer, wij met hem, bij wien de beker is gevonden."},{"book":"Genesis","chapter":"44","verse":"17","text":"Hij sprak: Ik denk er niet aan, zo iets te doen; alleen de man, bij wien de beker is gevonden, zal mijn slaaf zijn, maar gij kunt in vrede naar uw vader gaan."},{"book":"Genesis","chapter":"44","verse":"18","text":"Nu trad Juda naar voren, en sprak: Met uw verlof, heer! Laat uw dienaar een enkel woord tot mijn heer mogen spreken, zonder dat gij toornig wordt op uw dienaar; want gij zijt verheven als Farao!"},{"book":"Genesis","chapter":"44","verse":"19","text":"Mijn heer heeft aan zijn dienaars gevraagd: “Hebt gij nog een vader of een broer?”"},{"book":"Genesis","chapter":"44","verse":"20","text":"Wij hebben onzen heer toen geantwoord: “Wij hebben een ouden vader en een jongen broer, die hem op zijn oude dag is geboren. Zijn broer is dood, zijn moeder heeft hem alleen nog over, en hij is de lieveling van zijn vader”."},{"book":"Genesis","chapter":"44","verse":"21","text":"Gij hebt toen tot uw dienaars gezegd: “Brengt hem naar mij toe, opdat ik hem met eigen ogen kan zien”."},{"book":"Genesis","chapter":"44","verse":"22","text":"Wij hebben onzen heer geantwoord: “De jongen kan niet weg van zijn vader; zijn vader zou sterven, als hij hem verliet”."},{"book":"Genesis","chapter":"44","verse":"23","text":"Maar gij hebt toen uw dienaars gedreigd: “Waagt het niet, mij onder de ogen te komen, als uw jongste broer niet met u mee komt”."},{"book":"Genesis","chapter":"44","verse":"24","text":"Nadat wij dus waren teruggekeerd naar onzen vader, uw dienaar, hebben wij hem de woorden van onzen heer meegedeeld."},{"book":"Genesis","chapter":"44","verse":"25","text":"En toen onze vader beval: “Gaat weer wat levensmiddelen voor ons kopen”"},{"book":"Genesis","chapter":"44","verse":"26","text":"hebben we geantwoord: “Zo kunnen we niet gaan! Alleen als onze jongste broer met ons meegaat, zullen we vertrekken; want we durven dien man niet meer onder de ogen komen, als onze jongste broeder ons niet vergezelt”."},{"book":"Genesis","chapter":"44","verse":"27","text":"Toen sprak mijn vader, uw dienaar, tot ons: “Ge weet, dat mijn vrouw mij maar twee zonen heeft geschonken."},{"book":"Genesis","chapter":"44","verse":"28","text":"De een is van mij heengegaan; ik denk dat hij verscheurd is, want ik heb hem nooit meer gezien."},{"book":"Genesis","chapter":"44","verse":"29","text":"Als ge nu ook dezen van mij wegneemt, en hem een ongeluk overkomt, dan zoudt ge mijn grijze haren met kommer ten grave doen dalen”."},{"book":"Genesis","chapter":"44","verse":"30","text":"Wanneer ik nu dus terugkom bij mijn vader, uw dienaar, en de knaap, aan wien hij met heel zijn ziel hangt, ons niet vergezelt,"},{"book":"Genesis","chapter":"44","verse":"31","text":"dan zal hij sterven, als hij ziet, dat de jongen er niet is, en uw dienaars zullen de grijze haren van onzen vader, uw dienaar, met kommer ten grave doen dalen."},{"book":"Genesis","chapter":"44","verse":"32","text":"Waarachtig, uw dienaar is borg gebleven voor den knaap bij mijn vader, en heeft hem gezegd: “Als ik hem niet bij u terugbreng, blijf ik mijn leven lang schuldig voor mijn vader.”"},{"book":"Genesis","chapter":"44","verse":"33","text":"Laat dus uw dienaar, in plaats van den jongen, als slaaf van mijn heer achterblijven, maar laat de knaap met zijn broers vertrekken."},{"book":"Genesis","chapter":"44","verse":"34","text":"Want hoe zou ik naar mijn vader durven terugkeren, als de jongen mij niet vergezelt! Ik zou de smart niet kunnen aanzien, die mijn vader zou treffen."}]}