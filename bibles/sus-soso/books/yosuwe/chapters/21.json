{"data":[{"book":"Yosuwe","chapter":"21","verse":"1","text":"Lewi bɔnsɔɛ kuntigie naxa siga sɛrɛxɛdubɛ Eleyasari, Nunu xa di Yosuwe, nun Isirayila bɔnsɔɛ xabilɛ kuntigie xɔn ma Silo taa kui Kanaan bɔxi ma."},{"book":"Yosuwe","chapter":"21","verse":"2","text":"E sa a fala e bɛ, «Alatala a masen nɛ nu Annabi Munsa bɛ a muxu xa taae sɔtɔ muxu sabatima dɛnnaxɛ, a nun muxu xa fiilie fan sɔtɔ muxu xa xurusee bɛ.»"},{"book":"Yosuwe","chapter":"21","verse":"3","text":"Na kui Isirayilakae naxa yi taae nun yi fiilie fi Lewi bɔnsɔɛ ma, e xa findi e kɛ ra alɔ Alatala a yamari ki naxɛ."},{"book":"Yosuwe","chapter":"21","verse":"4","text":"Kehati xabilɛ gbe nan ya: Sɛrɛxɛdubɛ Haruna xa die naxa taa fu nun saxan sɔtɔ Yuda bɔnsɔɛ xa taae ya ma, Simeyɔn bɔnsɔɛ gbee ya ma, nun Bunyamin bɔnsɔɛ gbee ya ma."},{"book":"Yosuwe","chapter":"21","verse":"5","text":"Kehati xabilɛ, naxee nu luxi, nee naxa taa fu sɔtɔ Efirami bɔnsɔɛ gbee ya ma, Dana bɔnsɔɛ gbee ya ma, nun Manasi bɔnsɔɛ sɛɛti boore gbee ya ma. Na natɛ birin tongoxi Ala xa maragiri saabui ra."},{"book":"Yosuwe","chapter":"21","verse":"6","text":"Gerison xa die naxa taa fu nun saxan sɔtɔ Isakari bɔnsɔɛ gbee ya ma, Aseri bɔnsɔɛ gbee ya ma, Nafatali bɔnsɔɛ gbee ya ma, a nun Manasi bɔnsɔɛ sɛɛti singe naxan na Basan bɔxi ma, na gbee ya ma. Na natɛ birin tongoxi Ala xa maragiri saabui ra."},{"book":"Yosuwe","chapter":"21","verse":"7","text":"Merari xa die naxa taa fu nun firin sɔtɔ e xabilɛ ki ma Ruben bɔnsɔɛ gbee ya ma, Gadi bɔnsɔɛ gbee ya ma, nun Sabulon bɔnsɔɛ gbee ya ma. Na natɛ birin tongoxi Ala xa maragiri saabui ra."},{"book":"Yosuwe","chapter":"21","verse":"8","text":"Na kui Isirayilakae naxa yi taae nun e fiilie fi Lewi bɔnsɔɛ ma alɔ Alatala a yamari ki naxɛ Annabi Munsa saabui ra."},{"book":"Yosuwe","chapter":"21","verse":"9","text":"Taa naxee fixi e ma Yuda nun Simeyɔn bɔnsɔɛ ya ma, nee nan ya."},{"book":"Yosuwe","chapter":"21","verse":"10","text":"Haruna xa die gbe, naxee keli Kehati xabilɛ, nee naxa yi taae sɔtɔ Ala xa maragiri saabui ra sugandi singe kui:"},{"book":"Yosuwe","chapter":"21","verse":"11","text":"Kiriyati Araba, naxan findi Xebiron na, a nun fiili naxee na Yudaya geya bɔxi rabilinyi ma. Araba findi Anakie benba nan na."},{"book":"Yosuwe","chapter":"21","verse":"12","text":"Daaxae nun taa xunxuri naxee na taa fari ma nee findi Yefune xa di Kalebi gbee nan na."},{"book":"Yosuwe","chapter":"21","verse":"13","text":"E taa naxee fi sɛrɛxɛdubɛ Haruna xa die ma, nee nan yi ki: Xebiron, mixi ratanga taa nde, Libina,"},{"book":"Yosuwe","chapter":"21","verse":"14","text":"Yatiri, Esitemowa,"},{"book":"Yosuwe","chapter":"21","verse":"15","text":"Xolon, Debiri,"},{"book":"Yosuwe","chapter":"21","verse":"16","text":"Ayin, Yuta, nun Beti Semesi, nun e fiilie. Na birin nalanxi taa solomanaani, kelife yi bɔnsɔɛ firinyi ma."},{"book":"Yosuwe","chapter":"21","verse":"17","text":"E naxa yi taae sɔtɔ Bunyamin bɔnsɔɛ xa bɔxi kui: Gabayon, Geba,"},{"book":"Yosuwe","chapter":"21","verse":"18","text":"Anatɔti, Alamɔn, nun e fiilie. Na birin nalanxi taa naani."},{"book":"Yosuwe","chapter":"21","verse":"19","text":"Sɛrɛxɛdubɛ Haruna xa die naxa taa fu nun saxan sɔtɔ, nun e fiilie."},{"book":"Yosuwe","chapter":"21","verse":"20","text":"Lewika naxee kelixi Kehati xa di booree ya ma, Ala xa maragiri naxa a niya nee naxa taae sɔtɔ Efirami bɔnsɔɛ ya ma."},{"book":"Yosuwe","chapter":"21","verse":"21","text":"Na taae nan ya: Sikemi naxan na Efirami geya bɔxi fari, mixi nɔma ratangade gbeɲɔxɔɛ ti ma dɛnnaxɛ, Geseri,"},{"book":"Yosuwe","chapter":"21","verse":"22","text":"Kibisayimi, Beti Xoron, nun e fiilie. Na birin nalanxi taa naani."},{"book":"Yosuwe","chapter":"21","verse":"23","text":"E naxee sɔtɔ Dana xa bɔxi kui, nee nan ya: Eliteke, Gibɛtɔn,"},{"book":"Yosuwe","chapter":"21","verse":"24","text":"Ayalon, Gati Rimɔn, nun e fiilie. Na birin nalanxi taa naani."},{"book":"Yosuwe","chapter":"21","verse":"25","text":"E naxee sɔtɔ Manasi bɔnsɔɛ sɛɛti boore xa bɔxi kui, nee nan ya: Taanaki, Gati Rimɔn, nun e fiilie. Na birin nalanxi taa firin."},{"book":"Yosuwe","chapter":"21","verse":"26","text":"Yi taa fu nun e fiilie naxa findi Kehati xa die xabilɛe gbe ra naxee mu nu na Haruna xa die ya ma."},{"book":"Yosuwe","chapter":"21","verse":"27","text":"Gerison xabilɛe naxa taae sɔtɔ Manasi bɔnsɔɛ sɛɛti singe ya ma. E xili Golan, mixi ratanga taa nde naxan na Basan bɔxi ma, Bɛsɛtɛra, nun e fiilie. Na birin nalanxi taa firin."},{"book":"Yosuwe","chapter":"21","verse":"28","text":"E naxee sɔtɔ Isakari bɔnsɔɛ xa bɔxi kui, nee nan ya: Kisiyon, Daberati,"},{"book":"Yosuwe","chapter":"21","verse":"29","text":"Yaramuti, Ganimi, nun e fiilie. Na birin nalanxi taa naani."},{"book":"Yosuwe","chapter":"21","verse":"30","text":"E naxee sɔtɔ Aseri bɔnsɔɛ xa bɔxi kui, nee nan ya: Misala, Abadon,"},{"book":"Yosuwe","chapter":"21","verse":"31","text":"Xɛlɛkati, Rexobo, nun e fiilie. Na birin nalanxi taa naani."},{"book":"Yosuwe","chapter":"21","verse":"32","text":"E naxee sɔtɔ Nafatali bɔnsɔɛ xa bɔxi kui, nee nan ya: Kedesi, mixi ratanga taa nde naxan na Galile bɔxi kui nun a fiilie, Xamɔti Dɔrɔ nun a fiilie, Karatan nun a fiilie. Na birin nalanxi taa saxan."},{"book":"Yosuwe","chapter":"21","verse":"33","text":"Gerison xabilɛe naxa taa fu nun saxan sɔtɔ nun e fiilie."},{"book":"Yosuwe","chapter":"21","verse":"34","text":"Lewikae naxee luxi, Merari xabilɛe ra, e naxee sɔtɔ Sabulon bɔnsɔɛ ya ma, nee nan ya: Yokanayimi, Karata,"},{"book":"Yosuwe","chapter":"21","verse":"35","text":"Dimina, Nahalali, nun e fiilie. Na birin nalanxi taa naani."},{"book":"Yosuwe","chapter":"21","verse":"36","text":"E naxee sɔtɔ Ruben bɔnsɔɛ xa bɔxi kui, nee nan ya: Beteseri, Yahasi,"},{"book":"Yosuwe","chapter":"21","verse":"37","text":"Kedemoti, Mefaati, nun e fiilie. Na birin nalanxi taa naani."},{"book":"Yosuwe","chapter":"21","verse":"38","text":"E naxee sɔtɔ Gadi bɔnsɔɛ xa bɔxi kui, nee nan ya: Ramoti, mixi ratanga taa nde naxan na Galadi bɔxi kui, Maxanayimi,"},{"book":"Yosuwe","chapter":"21","verse":"39","text":"Xɛsibɔn, Yaasɛri, nun e fiilie. Na birin nalanxi taa naani."},{"book":"Yosuwe","chapter":"21","verse":"40","text":"Taa naxee birin fixi Merari xabilɛe ma, e ralanxi taa fu nun firin."},{"book":"Yosuwe","chapter":"21","verse":"41","text":"Taa naxee birin fixi Lewi bɔnsɔɛ ma Isirayilakae xa bɔxi kui, e ralanxi taa tongo naani nun solomasaxan, nun e rabilinyie."},{"book":"Yosuwe","chapter":"21","verse":"42","text":"Fiilie nu na taae birin nabilinxi."},{"book":"Yosuwe","chapter":"21","verse":"43","text":"Alatala naxa na bɔxi birin fi Isirayilakae ma alɔ a a laayidi e benbae bɛ ki naxɛ. Na bɔxi birin naxa findi e gbe ra, e naxa sabati naa."},{"book":"Yosuwe","chapter":"21","verse":"44","text":"Alatala naxa bɔɲɛsa fi e ma e naaninyi birin na, alɔ a a laayidi e benbae bɛ ki naxɛ. E yaxui yo mu nɔ xunnakeli sɔtɔde e xun, barima Alatala e yaxui birin sa nɛ e sagoe."},{"book":"Yosuwe","chapter":"21","verse":"45","text":"Alatala xa laayidi birin naxa kamali Isirayilakae bɛ. Keren mu lu naxan mu kamali."}]}