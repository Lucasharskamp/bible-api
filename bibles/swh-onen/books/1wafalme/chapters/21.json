{"data":[{"book":"1 Wafalme","chapter":"21","verse":"1","text":"Baada ya hayo, Nabothi, Myezreeli, alikuwa na shamba la mizabibu jirani na jumba la kifalme la Ahabu mfalme wa Samaria."},{"book":"1 Wafalme","chapter":"21","verse":"2","text":"Ahabu akamwambia Nabothi, “Nipe shamba lako la mizabibu nilitumie kwa bustani ya mboga, kwa kuwa liko karibu na jumba langu la kifalme. Badala yake, nitakupa shamba jingine la mizabibu zuri zaidi au, kama utapenda, nitakulipa kiasi chochote unachoona ni thamani yake.”"},{"book":"1 Wafalme","chapter":"21","verse":"3","text":"Lakini Nabothi akamjibu, “Bwana na apishe mbali kukupa wewe urithi wa baba zangu.”"},{"book":"1 Wafalme","chapter":"21","verse":"4","text":"Basi Ahabu akaenda nyumbani, mwenye huzuni na hasira kwa sababu ya yale ambayo Nabothi, Myezreeli, alikuwa amesema, “Sitakupa urithi wa baba zangu.” Akajinyoosha juu ya kitanda akisononeka, na akakataa kula."},{"book":"1 Wafalme","chapter":"21","verse":"5","text":"Yezebeli mke wake akaingia na akamuuliza, “Kwa nini unahuzunika hivi? Kwa nini huli chakula?”"},{"book":"1 Wafalme","chapter":"21","verse":"6","text":"Akamjibu, “Kwa sababu nilimwambia Nabothi, Myezreeli, ‘Niuzie shamba lako la mizabibu, au kama ukipenda, nitakupa shamba jingine la mizabibu badala yake.’ Lakini akasema, ‘Sitakupa shamba langu la mizabibu.’ ”"},{"book":"1 Wafalme","chapter":"21","verse":"7","text":"Yezebeli mke wake akasema, “Hivi ndivyo unavyofanya, nawe ni mfalme katika Israeli yote? Inuka na ule! Changamka. Nitakupatia shamba la mizabibu la Nabothi, Myezreeli.”"},{"book":"1 Wafalme","chapter":"21","verse":"8","text":"Kwa hiyo akaandika barua kwa jina la Ahabu akaweka muhuri wake juu ya hizo barua, akazipeleka kwa wazee na kwa watu wenye cheo walioishi katika mji pamoja na Nabothi."},{"book":"1 Wafalme","chapter":"21","verse":"9","text":"Katika barua hizo aliandika:"},{"book":"1 Wafalme","chapter":"21","verse":"10","text":"Lakini waketisheni watu wawili wabaya kabisa mkabala naye, nao washuhudie kuwa yeye amemlaani Mungu na mfalme. Kisha mtoeni nje na kumpiga kwa mawe hadi afe.”"},{"book":"1 Wafalme","chapter":"21","verse":"11","text":"Hivyo wazee na watu wenye cheo walioishi katika mji wa Nabothi wakafanya kama Yezebeli alivyoelekeza katika barua aliyowaandikia."},{"book":"1 Wafalme","chapter":"21","verse":"12","text":"Wakatangaza mfungo na kumketisha Nabothi mahali pa wazi miongoni mwa watu."},{"book":"1 Wafalme","chapter":"21","verse":"13","text":"Kisha watu wawili wabaya kabisa wakaja wakaketi mkabala naye, nao wakaleta mashtaka dhidi ya Nabothi mbele ya watu, wakisema, “Nabothi amemlaani Mungu na mfalme.” Kwa hiyo wakamtoa nje na kumpiga kwa mawe hadi akafa."},{"book":"1 Wafalme","chapter":"21","verse":"14","text":"Kisha wakatuma ujumbe kwa Yezebeli, kusema, “Nabothi amepigwa mawe na amekufa.”"},{"book":"1 Wafalme","chapter":"21","verse":"15","text":"Mara tu Yezebeli aliposikia kwamba Nabothi amepigwa mawe na amekufa, akamwambia Ahabu, “Amka na uchukue lile shamba la mizabibu la Nabothi, Myezreeli, ambalo alikataa kukuuzia. Hayuko hai tena, bali amekufa.”"},{"book":"1 Wafalme","chapter":"21","verse":"16","text":"Ahabu aliposikia Nabothi amekufa, akainuka na kushuka ili kulichukua shamba la mizabibu la Nabothi."},{"book":"1 Wafalme","chapter":"21","verse":"17","text":"Kisha neno la Bwana likamjia Eliya, Mtishbi:"},{"book":"1 Wafalme","chapter":"21","verse":"18","text":"“Shuka ukakutane na Ahabu mfalme wa Israeli, anayetawala Samaria. Sasa yuko katika shamba la mizabibu la Nabothi, ambapo amekwenda alimiliki."},{"book":"1 Wafalme","chapter":"21","verse":"19","text":"Umwambie, ‘Hivi ndivyo Bwana asemavyo: Je, hujamuua mtu na kuitwaa mali yake?’ Kisha umwambie, ‘Hivi ndivyo asemavyo Bwana: Mahali ambapo mbwa waliramba damu ya Nabothi, mbwa watairamba damu yako, naam, yako wewe!’ ”"},{"book":"1 Wafalme","chapter":"21","verse":"20","text":"Ahabu akamwambia Eliya, “Kwa hiyo umenipata, wewe adui yangu!”"},{"book":"1 Wafalme","chapter":"21","verse":"21","text":"‘Nitaleta maafa juu yako. Nitaangamiza uzao wako na kukatilia mbali kutoka kwa Ahabu kila mzaliwa wa mwisho wa kiume katika Israeli, wa mtumwa au wa mtu huru."},{"book":"1 Wafalme","chapter":"21","verse":"22","text":"Nitaifanya nyumba yako kama ile ya Yeroboamu mwana wa Nebati na ile ya Baasha mwana wa Ahiya, kwa sababu umenighadhibisha kwa kuwa umesababisha Israeli kutenda dhambi.’"},{"book":"1 Wafalme","chapter":"21","verse":"23","text":"“Pia kwa habari ya Yezebeli Bwana anasema, ‘Mbwa watamla Yezebeli karibu na ukuta wa Yezreeli.’"},{"book":"1 Wafalme","chapter":"21","verse":"24","text":"“Mbwa watawala wale wa nyumba ya Ahabu watakaofia mjini, nao wale watakaofia mashambani wataliwa na ndege wa angani.”"},{"book":"1 Wafalme","chapter":"21","verse":"25","text":"(Hapajapata kamwe kuwa na mtu kama Ahabu, aliyejiuza mwenyewe kutenda uovu machoni mwa Bwana, akiwa anachochewa na Yezebeli mkewe."},{"book":"1 Wafalme","chapter":"21","verse":"26","text":"Alitenda kwa uovu sana katika kuabudu sanamu, kama wale Waamori ambao Bwana aliowafukuza mbele ya Israeli.)"},{"book":"1 Wafalme","chapter":"21","verse":"27","text":"Ahabu aliposikia maneno haya, akararua nguo zake, akavaa nguo za gunia na kufunga. Akalala na kujifunika nguo za gunia na kwenda kwa unyenyekevu."},{"book":"1 Wafalme","chapter":"21","verse":"28","text":"Ndipo neno la Bwana lilipomjia Eliya Mtishbi kusema,"},{"book":"1 Wafalme","chapter":"21","verse":"29","text":"“Umeona jinsi Ahabu alivyojinyenyekeza mbele zangu? Kwa kuwa amejishusha mwenyewe, sitaleta maafa haya wakati akiwa hai, lakini nitayaleta juu ya nyumba yake katika siku za mwanawe.”"}]}