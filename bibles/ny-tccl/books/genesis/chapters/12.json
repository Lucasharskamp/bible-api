{"data":[{"book":"Genesis","chapter":"12","verse":"1","text":"Tsiku lina Yehova anamuwuza Abramu kuti, “Tuluka mʼdziko lako. Siya abale ako ndi banja la abambo ako ndipo pita ku dziko limene ndidzakusonyeza."},{"book":"Genesis","chapter":"12","verse":"2","text":"“Ndidzakusandutsa kholo la mtundu waukulu wa anthu"},{"book":"Genesis","chapter":"12","verse":"3","text":"Ndidzadalitsa amene adzadalitsa iwe,"},{"book":"Genesis","chapter":"12","verse":"4","text":"Choncho Abramu ananyamuka monga momwe Yehova anamuwuzira, napita pamodzi ndi Loti. Pamene Abramu amachoka ku Harani nʼkuti ali ndi zaka 75."},{"book":"Genesis","chapter":"12","verse":"5","text":"Abramu anatenga mkazi wake Sarai, Loti, mwana wamngʼono wake, pamodzi ndi chuma chawo chimene anapeza ndi antchito amene anali nawo ku Harani. Iwo ananyamuka ulendo mpaka kukafika ku dziko la Kanaani."},{"book":"Genesis","chapter":"12","verse":"6","text":"Abramu anadutsa mʼdzikomo mpaka kukafika ku Sekemu pa mtengo wa thundu wa ku More. Nthawi imeneyo Akanaani analipobe mʼdzikomo."},{"book":"Genesis","chapter":"12","verse":"7","text":"Yehova anadza kwa Abramu nati, “Kwa zidzukulu zako ndidzapereka dziko limeneli.” Choncho Abramu anamangira Yehova amene anadza kwa iye, guwa lansembe."},{"book":"Genesis","chapter":"12","verse":"8","text":"Atachoka pamenepo analowera cha ku mapiri a kummawa kwa Beteli namangako tenti yake pakati pa Beteli chakumadzulo ndi Ai chakummawa. Kumeneko anamangira Yehova guwa lansembe napemphera mʼdzina la Yehovayo."},{"book":"Genesis","chapter":"12","verse":"9","text":"Kenaka Abramu ananyamuka kumalowera cha ku Negevi."},{"book":"Genesis","chapter":"12","verse":"10","text":"Kunagwa njala yayikulu mʼdzikomo, ndipo Abramu anapita ku Igupto kukakhala ngati mlendo kwa kanthawi kochepa popeza njalayo inakula kwambiri."},{"book":"Genesis","chapter":"12","verse":"11","text":"Atatsala pangʼono kulowa mu Igupto, Abramu anamuwuza mkazi wake Sarai kuti, “Ndimadziwa kuti ndiwe mkazi wokongola kwambiri."},{"book":"Genesis","chapter":"12","verse":"12","text":"Tsono Aigupto akakuona adzanena kuti ‘Ameneyu ndi mkazi wake.’ Tsono adzandipha ine nakusiya iwe ndi moyo."},{"book":"Genesis","chapter":"12","verse":"13","text":"Tsono udzikawawuza kuti iwe ndiwe mlongo wanga. Ukatero zidzandiyendera bwino ndipo ndidzapulumuka chifukwa cha iwe.”"},{"book":"Genesis","chapter":"12","verse":"14","text":"Pamene Abramu anafika ku Igupto, Aigupto aja anaona kuti Sarai anali mkazi wokongoladi."},{"book":"Genesis","chapter":"12","verse":"15","text":"Pamene akuluakulu a ku nyumba ya Farao anamuona, anakamuyamikira pamaso pa Farao ndipo ananka naye ku nyumba ya Farao."},{"book":"Genesis","chapter":"12","verse":"16","text":"Abramu naye zinthu zinkamuyendera bwino chifukwa cha Sarai. Farao anamupatsa nkhosa, ngʼombe, abulu aamuna ndi abulu aakazi, antchito aakazi pamodzi ndi ngamira."},{"book":"Genesis","chapter":"12","verse":"17","text":"Koma Yehova anabweretsa matenda owopsa pa Farao pamodzi ndi banja lake lonse chifukwa cha Sarai mkazi wa Abramu."},{"book":"Genesis","chapter":"12","verse":"18","text":"Choncho Farao anayitanitsa Abramu namufunsa kuti, “Nʼchiyani wandichitirachi? Nʼchifukwa chiyani sunandiwuze kuti ameneyu ndi mkazi wako?"},{"book":"Genesis","chapter":"12","verse":"19","text":"Nʼchifukwa chiyani unati ndi mlongo wako, mpaka ine ndinamutenga kukhala mkazi wanga? Eko mkazi wako. Mutenge uzipita!”"},{"book":"Genesis","chapter":"12","verse":"20","text":"Farao analamula asilikali ake ndipo iwo anamutulutsa Abramu pamodzi ndi mkazi wake ndi zonse anali nazo."}]}