{"data":[{"book":"متی","chapter":"11","verse":"1","text":"عیسی پس از آنکه این دستورالعمل‌ها را به آن دوازده شاگرد خود داد، از آنجا روانه شد تا در شهرهای سرتاسر آن منطقه11‏:1 یونانی: شهرهای ایشان. تعلیم دهد و موعظه کند."},{"book":"متی","chapter":"11","verse":"2","text":"وقتی یحیی‌ٰ که در زندان بود، خبر کارهای مسیح را شنید، شاگردان خود را نزد او فرستاد تا از او بپرسند:"},{"book":"متی","chapter":"11","verse":"3","text":"«آیا تو همان مسیح موعود هستی، یا باید منتظر کس دیگری باشیم؟»"},{"book":"متی","chapter":"11","verse":"4","text":"عیسی در جواب ایشان فرمود: «نزد یحیی بازگردید و آنچه شنیدید و دیدید، برای او بیان کنید که"},{"book":"متی","chapter":"11","verse":"5","text":"چگونه نابینایان بینا می‌شوند، لنگان راه می‌روند، جذامی‌ها شفا می‌یابند، ناشنوایان شنوا می‌گردند، مرده‌ها زنده می‌شوند و به فقیران بشارت داده می‌شود."},{"book":"متی","chapter":"11","verse":"6","text":"و به او بگویید: خوشا به حال کسی که به سبب من نلغزد.»"},{"book":"متی","chapter":"11","verse":"7","text":"وقتی شاگردان یحیی می‌رفتند، عیسی شروع کرد به سخن گفتن با جماعت دربارهٔ او و فرمود: «برای دیدن چگونه مردی به بیابان رفته بودید؟ آیا مردی سست چون نِی، که از هر بادی به لرزه در می‌آید؟"},{"book":"متی","chapter":"11","verse":"8","text":"یا انتظار داشتید مردی را ببینید با لباسهای نفیس؟ نه، آنان که لباسهای نفیس بر تن دارند، در قصرهای پادشاهان زندگی می‌کنند."},{"book":"متی","chapter":"11","verse":"9","text":"آیا رفته بودید پیامبری را ببینید؟ بله، به شما می‌گویم که یحیی از یک پیامبر نیز برتر است."},{"book":"متی","chapter":"11","verse":"10","text":"یحیی همان کسی است که در کتب مقدّس درباره‌اش نوشته شده: ”من پیام‌آور خود را پیشاپیش تو می‌فرستم، و او راه را پیش رویت آماده خواهد ساخت.“11‏:10 ملاکی ۳‏:۱."},{"book":"متی","chapter":"11","verse":"11","text":"«براستی به شما می‌گویم که از میان تمامی انسانهایی که تا به حال زیسته‌اند، کسی بزرگتر از یحیای تعمیددهنده نیست؛ با این حال، کوچکترین فرد در ملکوت آسمان بزرگتر از اوست."},{"book":"متی","chapter":"11","verse":"12","text":"و از زمان شروع رسالت یحیی تاکنون، ملکوت آسمان با قدرت و شدّت رو به گسترش است،11‏:12 یا ملکوت آسمان مورد خشونت واقع شده است. و زورمندان به آن حمله‌ور می‌شوند."},{"book":"متی","chapter":"11","verse":"13","text":"زیرا همۀ انبیا و تورات تا زمان یحیی نبوّت می‌کردند."},{"book":"متی","chapter":"11","verse":"14","text":"و اگر حاضرید آنچه را که می‌گویم بپذیرید، او همان ایلیای نبی است که طبق گفتۀ انبیا، می‌بایست بیاید."},{"book":"متی","chapter":"11","verse":"15","text":"هر که گوش شنوا دارد، بشنود."},{"book":"متی","chapter":"11","verse":"16","text":"«این نسل را به چه می‌توانم تشبیه کنم؟ مانند کودکانی هستند که در کوچه و بازار بازی می‌کنند، و از دوستان خود شکایت کرده، می‌گویند:"},{"book":"متی","chapter":"11","verse":"17","text":"”برایتان آهنگ عروسی نواختیم، نرقصیدید؛ آهنگ عزا نواختیم، گریه نکردید.“"},{"book":"متی","chapter":"11","verse":"18","text":"چون یحیی که وقت خود را صرف خوردن و نوشیدن نمی‌کرد، می‌گویید: ”دیوزده است“."},{"book":"متی","chapter":"11","verse":"19","text":"اما پسر انسان11‏:19 «پسر انسان» لقبی است که عیسی برای خود به کار می‌برد. که در ضیافت‌ها شرکت می‌کند و می‌خورد و می‌نوشد، می‌گویید: ”پرخور و میگسار است و همنشین باجگیران و گناهکاران!“ اما درست بودن حکمت را از نتایج و ثمراتش می‌توان ثابت کرد.»"},{"book":"متی","chapter":"11","verse":"20","text":"آنگاه عیسی به سرزنش شهرهایی پرداخت که اکثر معجزات خود را در آنها به‌عمل آورده بود، اما آنها از گناهان خود توبه نکرده و به سوی خدا بازگشت نکرده بودند."},{"book":"متی","chapter":"11","verse":"21","text":"«وای بر تو ای خورَزین، و وای بر تو ای بیت‌صیدا! زیرا اگر معجزاتی که در شما انجام دادم، در شهرهای فاسد صور و صیدون انجام داده بودم، اهالی آنها مدتها قبل، از گناهانشان توبه می‌کردند، و پلاس‌پوش و خاکسترنشین می‌شدند تا پشیمانی خود را نشان دهند."},{"book":"متی","chapter":"11","verse":"22","text":"اما به شما می‌گویم که در روز داوری، وضع صور و صیدون بهتر از وضع شما خواهد بود."},{"book":"متی","chapter":"11","verse":"23","text":"و تو ای کَفَرناحوم، آیا به آسمان بالا خواهی رفت؟ هرگز! تو به عالَم مردگان پایین خواهی رفت، زیرا اگر معجزاتی که در تو به‌عمل آوردم، در شهر فاسدِ سُدوم انجام داده بودم، تا به امروز باقی می‌ماند."},{"book":"متی","chapter":"11","verse":"24","text":"به تو می‌گویم که در روز داوری، وضع سُدوم بهتر از وضع تو خواهد بود.»"},{"book":"متی","chapter":"11","verse":"25","text":"در این هنگام، عیسی دعا کرد و فرمود: «ای پدر، مالک آسمان و زمین، سپاس تو را که این امور را از کسانی که خود را دانا و زیرک می‌پندارند، پنهان ساختی و آنها را بر کسانی آشکار فرمودی که مانند کودکان‌اند."},{"book":"متی","chapter":"11","verse":"26","text":"بله ای پدر، خشنودی تو این بود که به این طریق عمل کنی."},{"book":"متی","chapter":"11","verse":"27","text":"«پدرم همه چیز را به دست من سپرده است. هیچ‌کس براستی پسر را نمی‌شناسد جز پدر، و هیچ‌کس براستی پدر را نمی‌شناسد جز پسر و نیز آنانی که پسر بخواهد او را به ایشان بشناساند.»"},{"book":"متی","chapter":"11","verse":"28","text":"سپس فرمود: «بیایید نزد من، ای تمامی زحمتکشان و گرانباران، و من به شما آسایش خواهم بخشید."},{"book":"متی","chapter":"11","verse":"29","text":"یوغ مرا بر دوش بگیرید و از من بیاموزید، زیرا فروتن هستم و افتاده‌دل، و در جانهای خویش آسایش خواهید یافت."},{"book":"متی","chapter":"11","verse":"30","text":"زیرا یوغ من راحت است، و باری که بر دوشتان می‌گذارم، سبک.»"}]}