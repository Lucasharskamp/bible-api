{"data":[{"book":"Valoma","chapter":"3","verse":"1","text":"Dachi, pàvele na faida ntwani munu kuva Nnyahudi? Au kuyaluka kùvele na mana ntwani?"},{"book":"Valoma","chapter":"3","verse":"2","text":"Pàvele na faida ding'ulu dya kila namuna. Kwansa, Vayahudi vánikulupilwa na Nnungu kwa kuveng'a malove lake."},{"book":"Valoma","chapter":"3","verse":"3","text":"Hambi ìmbekuva dachi ikàva vanu vanji muanevo nanga pavanakulupidile? Dachi, ungakulupila wavo ùmbetenda kukulupilika kwanga Nnungu kuuswe?"},{"book":"Valoma","chapter":"3","verse":"4","text":"Wala kadiki! Ata kuiva kila munu wava nkúlambila, Nnungu àisalila chihi kuva nkúkulupilika maduva lammalele. Malinga Malemba Lanaswe chilahaula kumwamba Nnungu kuva,"},{"book":"Valoma","chapter":"3","verse":"5","text":"Henga hambi ngùtangola chihi chimunu kuva, ikàva kwa kupitila lahakalenge látutèndà, Nnungu àonekana kuva àvele na haki, dachi tùmbehaula kuva Nnungu akávele na haki apala patwing'a asabu?"},{"book":"Valoma","chapter":"3","verse":"6","text":"Wala kadiki! Kuikave uchocho, Nnungu ámbevahukumu dachi vanu va pachilambo?"},{"book":"Valoma","chapter":"3","verse":"7","text":"Kapanji munu àmbehaula kuva, “Kwa kupitila kulambila kwangu, uhiu wa Nnungu ùnaonekana, na Nnungu ànalombolewa namene, bahi ing'anya ntwani nano nahukumiwa malinga munu avêle na masambi?”"},{"book":"Valoma","chapter":"3","verse":"8","text":"Vanu vanji vànatulambilila kuva tùtangwele kuva, “Tutende lahakalenge uchinga laide lambone.” Vanu vatangôla uchocho, vàmbehukumiwa malinga chivalembelewa!"},{"book":"Valoma","chapter":"3","verse":"9","text":"Hambi tuhaule chamani nano? Dachi, hwetu tuvayahudi nni tuvanu tuvamana namene kupunda vanu vakávele Vayahudi? Wala kadiki! Kwa kuva, ǹnimaiha kuva, Vayahudi na vanu vakávele Vayahudi, vammalele vàtawaliwa na sambi."},{"book":"Valoma","chapter":"3","verse":"10","text":"Malinga chiilembwije Mmalemba Lanaswe kuva,"},{"book":"Valoma","chapter":"3","verse":"11","text":"Wala nanga munu akamêka,"},{"book":"Valoma","chapter":"3","verse":"12","text":"Vammalele vàninneka Nnungu,"},{"book":"Valoma","chapter":"3","verse":"13","text":"Malove lavo làvele muchi nsati uvêle mwandu, làtendeha vanu vamatokele mukuhwa."},{"book":"Valoma","chapter":"3","verse":"14","text":"Kanya dyavo dìumbele chihi laana na malove lakukalala."},{"book":"Valoma","chapter":"3","verse":"15","text":"Vanang'o vànapeyapeya namene kuwalala."},{"book":"Valoma","chapter":"3","verse":"16","text":"Kila pachinu pavapita vànaondonga na kuvabaniha vanu,"},{"book":"Valoma","chapter":"3","verse":"17","text":"na wala nanga pavamaite namuna ya kuida na amani,"},{"book":"Valoma","chapter":"3","verse":"18","text":"na wala nanga pavannyopa Nnungu wala kadiki.”"},{"book":"Valoma","chapter":"3","verse":"19","text":"Bahi tùnimala kuva, Sheliya ìvayamba avala vatawalîwa na Sheliya, uchinga vanu vammalele vanààve na namuna ya kulitetela kupitila Sheliya, na ichinga ilanguje kuva, vanu vammalele va pachilambo vàlembelewa vahukumiwe na Nnungu."},{"book":"Valoma","chapter":"3","verse":"20","text":"Bahi nanga munu ambetêndwa kuva wambone pameho panga Nnungu kwa kuikamula Sheliya, kwa kuva, Sheliya ìnnyangata chihi munu kumala kuva àtendile masambi."},{"book":"Valoma","chapter":"3","verse":"21","text":"Henga vino, Nnungu ànilanguja indila ya kuntenda munu kuva wambone pameho pake, ila akee kwa indila ya Sheliya. Na malemba la Sheliya na malemba la manabii lànashuhudila kwamba chinu achino."},{"book":"Valoma","chapter":"3","verse":"22","text":"Nnungu àvatenda vanu kuva vambone pameho pake kwa indila ya kunkulupila Yesu Kilisto, àtenda uchocho kwa vanu vammalele vakulupîla, kwa kuva, Vayahudi na vanu vakávele Vayahudi vammalele vànalinganana."},{"book":"Valoma","chapter":"3","verse":"23","text":"Vanu vammalele vàtendile masambi na kutuwiliwa na ukulu wa Nnungu."},{"book":"Valoma","chapter":"3","verse":"24","text":"Henga kwa inujo ya inema ya Nnungu, Nnungu àvatenda vanu vammalele kuva vambone pameho pake. Àtenda uchocho kwa kuvakombola kupitila Yesu Kilisto."},{"book":"Valoma","chapter":"3","verse":"25","text":"Nnungu ánhumije Yesu kuva sadaka ya kusamehewa masambi. Na vanu vàtendwa kuva vambone pameho panga Nnungu pavakulupila kuva, Yesu álihumije sadaka kwa kumwadila myadi yake. Sadaka aneyo ìlanguja kuva, Nnungu átenda haki pachipililila masambi la vanu vánapwawije kabla Yesu akànambilihumya sadaka,"},{"book":"Valoma","chapter":"3","verse":"26","text":"kwa kuva, Nnungu áchinga lya muyo panavakundanyije anevo vanu musadaka aneyo yaihumije maduvano. Átendile uchocho uchinga alanguje kuva, nang'e ni nkútenda haki, nanang'e nni antênda kila munu ankulupîla Yesu kuva wambone pameho pake."},{"book":"Valoma","chapter":"3","verse":"27","text":"Dachi, hambi tùmbelyona ing'anya ntwani? Ikápali! Dachi, ing'anya ya kukamula Sheliya? Nanga! Henga tùmbelyona ing'anya ya kukulupila kuva Yesu ànatupoha."},{"book":"Valoma","chapter":"3","verse":"28","text":"Kwa kuva, Nnungu àntenda munu kuva wambone pameho pake kwa kupitila kunkulupila Yesu, akee kwa kukamula Sheliya."},{"book":"Valoma","chapter":"3","verse":"29","text":"Dachi, Nnungu ni Nnungu wa Vayahudi weka? Dachi, nang'e tenda Nnungu na wa vanu vakávele Vayahudi? Elo, nang'e nni Nnungu na wa vanu vakávele Vayahudi,"},{"book":"Valoma","chapter":"3","verse":"30","text":"kwa kuva, pàvele chihi Nnungu yumo weka. Nang'e njo ambevatênda Vayahudi na vanu vakávele Vayahudi kuva vambone pameho pake kupitila kukulupila kwavo."},{"book":"Valoma","chapter":"3","verse":"31","text":"Dachi, tùipukutanga Sheliya ing'anya ya ing'ulupa? Nanga, wala kadiki! Henga badala yake tùitimilisa Sheliya."}]}