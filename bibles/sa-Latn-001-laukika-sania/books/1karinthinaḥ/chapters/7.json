{"data":[{"book":"1 karinthinaḥ","chapter":"7","verse":"1","text":"aparañca yuṣmābhi rmāṁ prati yat patramalekhi tasyottarametat, yoṣito'sparśanaṁ manujasya varaṁ;"},{"book":"1 karinthinaḥ","chapter":"7","verse":"2","text":"kintu vyabhicārabhayād ekaikasya puṁsaḥ svakīyabhāryyā bhavatu tadvad ekaikasyā yoṣito 'pi svakīyabharttā bhavatu|"},{"book":"1 karinthinaḥ","chapter":"7","verse":"3","text":"bhāryyāyai bhartrā yadyad vitaraṇīyaṁ tad vitīryyatāṁ tadvad bhartre'pi bhāryyayā vitaraṇīyaṁ vitīryyatāṁ|"},{"book":"1 karinthinaḥ","chapter":"7","verse":"4","text":"bhāryyāyāḥ svadehe svatvaṁ nāsti bharttureva, tadvad bhartturapi svadehe svatvaṁ nāsti bhāryyāyā eva|"},{"book":"1 karinthinaḥ","chapter":"7","verse":"5","text":"upoṣaṇaprārthanayoḥ sevanārtham ekamantraṇānāṁ yuṣmākaṁ kiyatkālaṁ yāvad yā pṛthaksthiti rbhavati tadanyo vicchedo yuṣmanmadhye na bhavatu, tataḥ param indriyāṇām adhairyyāt śayatān yad yuṣmān parīkṣāṁ na nayet tadarthaṁ punarekatra milata|"},{"book":"1 karinthinaḥ","chapter":"7","verse":"6","text":"etad ādeśato nahi kintvanujñāta eva mayā kathyate,"},{"book":"1 karinthinaḥ","chapter":"7","verse":"7","text":"yato mamāvastheva sarvvamānavānāmavasthā bhavatviti mama vāñchā kintvīśvarād ekenaiko varo'nyena cānyo vara itthamekaikena svakīyavaro labdhaḥ|"},{"book":"1 karinthinaḥ","chapter":"7","verse":"8","text":"aparam akṛtavivāhān vidhavāśca prati mamaitannivedanaṁ mameva teṣāmavasthiti rbhadrā;"},{"book":"1 karinthinaḥ","chapter":"7","verse":"9","text":"kiñca yadi tairindriyāṇi niyantuṁ na śakyante tarhi vivāhaḥ kriyatāṁ yataḥ kāmadahanād vyūḍhatvaṁ bhadraṁ|"},{"book":"1 karinthinaḥ","chapter":"7","verse":"10","text":"ye ca kṛtavivāhāste mayā nahi prabhunaivaitad ājñāpyante|"},{"book":"1 karinthinaḥ","chapter":"7","verse":"11","text":"bhāryyā bharttṛtaḥ pṛthak na bhavatu| yadi vā pṛthagbhūtā syāt tarhi nirvivāhā tiṣṭhatu svīyapatinā vā sandadhātu bharttāpi bhāryyāṁ na tyajatu|"},{"book":"1 karinthinaḥ","chapter":"7","verse":"12","text":"itarān janān prati prabhu rna bravīti kintvahaṁ bravīmi; kasyacid bhrāturyoṣid aviśvāsinī satyapi yadi tena sahavāse tuṣyati tarhi sā tena na tyajyatāṁ|"},{"book":"1 karinthinaḥ","chapter":"7","verse":"13","text":"tadvat kasyāścid yoṣitaḥ patiraviśvāsī sannapi yadi tayā sahavāse tuṣyati tarhi sa tayā na tyajyatāṁ|"},{"book":"1 karinthinaḥ","chapter":"7","verse":"14","text":"yato'viśvāsī bharttā bhāryyayā pavitrībhūtaḥ, tadvadaviśvāsinī bhāryyā bhartrā pavitrībhūtā; noced yuṣmākamapatyānyaśucīnyabhaviṣyan kintvadhunā tāni pavitrāṇi santi|"},{"book":"1 karinthinaḥ","chapter":"7","verse":"15","text":"aviśvāsī jano yadi vā pṛthag bhavati tarhi pṛthag bhavatu; etena bhrātā bhaginī vā na nibadhyate tathāpi vayamīśvareṇa śāntaye samāhūtāḥ|"},{"book":"1 karinthinaḥ","chapter":"7","verse":"16","text":"he nāri tava bharttuḥ paritrāṇaṁ tvatto bhaviṣyati na veti tvayā kiṁ jñāyate? he nara tava jāyāyāḥ paritrāṇaṁ tvatteा bhaviṣyati na veti tvayā kiṁ jñāyate?"},{"book":"1 karinthinaḥ","chapter":"7","verse":"17","text":"ekaiko janaḥ parameśvarāllabdhaṁ yad bhajate yasyāñcāvasthāyām īśvareṇāhvāyi tadanusāreṇaivācaratu tadahaṁ sarvvasamājasthān ādiśāmi|"},{"book":"1 karinthinaḥ","chapter":"7","verse":"18","text":"chinnatvag bhṛtvā ya āhūtaḥ sa prakṛṣṭatvak na bhavatu, tadvad achinnatvag bhūtvā ya āhūtaḥ sa chinnatvak na bhavatu|"},{"book":"1 karinthinaḥ","chapter":"7","verse":"19","text":"tvakchedaḥ sāro nahi tadvadatvakchedo'pi sāro nahi kintvīśvarasyājñānāṁ pālanameva|"},{"book":"1 karinthinaḥ","chapter":"7","verse":"20","text":"yo jano yasyāmavasthāyāmāhvāyi sa tasyāmevāvatiṣṭhatāṁ|"},{"book":"1 karinthinaḥ","chapter":"7","verse":"21","text":"dāsaḥ san tvaṁ kimāhūto'si? tanmā cintaya, tathāca yadi svatantro bhavituṁ śaknuyāstarhi tadeva vṛṇu|"},{"book":"1 karinthinaḥ","chapter":"7","verse":"22","text":"yataḥ prabhunāhūto yo dāsaḥ sa prabho rmocitajanaḥ| tadvad tenāhūtaḥ svatantro jano'pi khrīṣṭasya dāsa eva|"},{"book":"1 karinthinaḥ","chapter":"7","verse":"23","text":"yūyaṁ mūlyena krītā ato heto rmānavānāṁ dāsā mā bhavata|"},{"book":"1 karinthinaḥ","chapter":"7","verse":"24","text":"he bhrātaro yasyāmavasthāyāṁ yasyāhvānamabhavat tayā sa īśvarasya sākṣāt tiṣṭhatu|"},{"book":"1 karinthinaḥ","chapter":"7","verse":"25","text":"aparam akṛtavivāhān janān prati prabhoḥ ko'pyādeśo mayā na labdhaḥ kintu prabhoranukampayā viśvāsyo bhūto'haṁ yad bhadraṁ manye tad vadāmi|"},{"book":"1 karinthinaḥ","chapter":"7","verse":"26","text":"varttamānāt kleśasamayāt manuṣyasyānūḍhatvaṁ bhadramiti mayā budhyate|"},{"book":"1 karinthinaḥ","chapter":"7","verse":"27","text":"tvaṁ kiṁ yoṣiti nibaddho'si tarhi mocanaṁ prāptuṁ mā yatasva| kiṁ vā yoṣito mukto'si? tarhi jāyāṁ mā gaveṣaya|"},{"book":"1 karinthinaḥ","chapter":"7","verse":"28","text":"vivāhaṁ kurvvatā tvayā kimapi nāpārādhyate tadvad vyūhyamānayā yuvatyāpi kimapi nāparādhyate tathāca tādṛśau dvau janau śārīrikaṁ kleśaṁ lapsyete kintu yuṣmān prati mama karuṇā vidyate|"},{"book":"1 karinthinaḥ","chapter":"7","verse":"29","text":"he bhrātaro'hamidaṁ bravīmi, itaḥ paraṁ samayo'tīva saṁkṣiptaḥ,"},{"book":"1 karinthinaḥ","chapter":"7","verse":"30","text":"ataḥ kṛtadārairakṛtadārairiva rudadbhiścārudadbhiriva sānandaiśca nirānandairiva kretṛbhiścābhāgibhirivācaritavyaṁ"},{"book":"1 karinthinaḥ","chapter":"7","verse":"31","text":"ye ca saṁsāre caranti tai rnāticaritavyaṁ yata ihaleाkasya kautuko vicalati|"},{"book":"1 karinthinaḥ","chapter":"7","verse":"32","text":"kintu yūyaṁ yanniścintā bhaveteti mama vāñchā| akṛtavivāho jano yathā prabhuṁ paritoṣayet tathā prabhuṁ cintayati,"},{"book":"1 karinthinaḥ","chapter":"7","verse":"33","text":"kintu kṛtavivāho jano yathā bhāryyāṁ paritoṣayet tathā saṁsāraṁ cintayati|"},{"book":"1 karinthinaḥ","chapter":"7","verse":"34","text":"tadvad ūḍhayoṣito 'nūḍhā viśiṣyate| yānūḍhā sā yathā kāyamanasoḥ pavitrā bhavet tathā prabhuṁ cintayati yā coḍhā sā yathā bharttāraṁ paritoṣayet tathā saṁsāraṁ cintayati|"},{"book":"1 karinthinaḥ","chapter":"7","verse":"35","text":"ahaṁ yad yuṣmān mṛgabandhinyā parikṣipeyaṁ tadarthaṁ nahi kintu yūyaṁ yadaninditā bhūtvā prabhoḥ sevane'bādham āsaktā bhaveta tadarthametāni sarvvāṇi yuṣmākaṁ hitāya mayā kathyante|"},{"book":"1 karinthinaḥ","chapter":"7","verse":"36","text":"kasyacit kanyāyāṁ yauvanaprāptāyāṁ yadi sa tasyā anūḍhatvaṁ nindanīyaṁ vivāhaśca sādhayitavya iti manyate tarhi yathābhilāṣaṁ karotu, etena kimapi nāparātsyati vivāhaḥ kriyatāṁ|"},{"book":"1 karinthinaḥ","chapter":"7","verse":"37","text":"kintu duḥkhenākliṣṭaḥ kaścit pitā yadi sthiramanogataḥ svamano'bhilāṣasādhane samarthaśca syāt mama kanyā mayā rakṣitavyeti manasi niścinoti ca tarhi sa bhadraṁ karmma karoti|"},{"book":"1 karinthinaḥ","chapter":"7","verse":"38","text":"ato yo vivāhaṁ karoti sa bhadraṁ karmma karoti yaśca vivāhaṁ na karoti sa bhadrataraṁ karmma karoti|"},{"book":"1 karinthinaḥ","chapter":"7","verse":"39","text":"yāvatkālaṁ pati rjīvati tāvad bhāryyā vyavasthayā nibaddhā tiṣṭhati kintu patyau mahānidrāṁ gate sā muktībhūya yamabhilaṣati tena saha tasyā vivāho bhavituṁ śaknoti, kintvetat kevalaṁ prabhubhaktānāṁ madhye|"},{"book":"1 karinthinaḥ","chapter":"7","verse":"40","text":"tathāca sā yadi niṣpatikā tiṣṭhati tarhi tasyāḥ kṣemaṁ bhaviṣyatīti mama bhāvaḥ| aparam īśvarasyātmā mamāpyanta rvidyata iti mayā budhyate|"}]}