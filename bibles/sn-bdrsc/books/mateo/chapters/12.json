{"data":[{"book":"Mateo","chapter":"12","verse":"1","text":"Panguva iyoyo Jesu akapfuura nomuminda yaiva nezviyo uri musi weSabata. Vadzidzi vake vakanga vava nenzara ndokubva vatanga kupurura hura hwezviyo zviya vachidya."},{"book":"Mateo","chapter":"12","verse":"2","text":"VaFarisi pavakazviona, vakati kwaari, “Tarirai, vadzidzi venyu vari kuita zvisingabvumirwi nomusi weSabata.”"},{"book":"Mateo","chapter":"12","verse":"3","text":"Akati kwavari, “Ko, hamuna kuverenga here zvakaitwa naDhavhidhi navamwe vake pavakanga vava nenzara?"},{"book":"Mateo","chapter":"12","verse":"4","text":"Akapinda muimba yaMwari iye nevamwe vake vakadya chingwa chitsvene chavaisabvumirwa kudya, asi chaingodyiwa navaprista chete."},{"book":"Mateo","chapter":"12","verse":"5","text":"Kana kuti hamuna kuverenga here muMurayiro kuti nomusi weSabata vaprista mutemberi vanosvibisa zuva iri asi vasingapiwi mhosva?"},{"book":"Mateo","chapter":"12","verse":"6","text":"Ndinokuudzai kuti mukuru kupfuura temberi ari pano."},{"book":"Mateo","chapter":"12","verse":"7","text":"Dai maiziva zvinorehwa namashoko anoti, ‘Ndinoda ngoni, kwete zvibayiro,’ hamaizopa mhosva vasina mhosva."},{"book":"Mateo","chapter":"12","verse":"8","text":"Nokuti Mwanakomana woMunhu ndiye Ishe weSabata.”"},{"book":"Mateo","chapter":"12","verse":"9","text":"Achipfuurira mberi kubva panzvimbo iyoyo, akapinda musinagoge ravo,"},{"book":"Mateo","chapter":"12","verse":"10","text":"uye makanga muno murume akanga ano ruoko rwakanga rwakakokonyara. Vachitsvaka mhosva yokupomera Jesu vakamubvunza vakati, “Zviri pamutemo here kuporesa nomusi weSabata?”"},{"book":"Mateo","chapter":"12","verse":"11","text":"Akati kwavari, “Kana mumwe wenyu aine gwai, rikawira mugomba nomusi weSabata, haangatambanudzi ruoko rwake akaribudisa here?"},{"book":"Mateo","chapter":"12","verse":"12","text":"Ko, zvino munhu anokosha zvakadini pane gwai! Naizvozvo zviri pamutemo kuita zvakanaka nomusi weSabata.”"},{"book":"Mateo","chapter":"12","verse":"13","text":"Akati kumurume uya, “Tambanudza ruoko rwako.” Akarutambanudza rukapora rukava sorumwe."},{"book":"Mateo","chapter":"12","verse":"14","text":"Asi vaFarisi vakabuda kundorangana kuti vangamuuraya sei."},{"book":"Mateo","chapter":"12","verse":"15","text":"Achiziva izvi, Jesu akabva panzvimbo iyi. Vazhinji vakamutevera, akaporesa varwere vavo vose."},{"book":"Mateo","chapter":"12","verse":"16","text":"Akavayambira kuti vasafamba vachitaura kuti iye ndiye ani."},{"book":"Mateo","chapter":"12","verse":"17","text":"Izvi zvakanga zvichizadzisa zvainge zvataurwa nomuprofita Isaya achiti:"},{"book":"Mateo","chapter":"12","verse":"18","text":"“Houno muranda wangu wandakasarudza,"},{"book":"Mateo","chapter":"12","verse":"19","text":"Haazokakavari kana kuridza mhere;"},{"book":"Mateo","chapter":"12","verse":"20","text":"Rutsanga rwakapwanyika haangarutyori,"},{"book":"Mateo","chapter":"12","verse":"21","text":"Marudzi ose achaisa tariro yawo muzita rake.”"},{"book":"Mateo","chapter":"12","verse":"22","text":"Ipapo vakauya kwaari nomurume akanga akabatwa nedhimoni ari bofu uye ari mbeveve, uye Jesu akamuporesa, zvokuti akagona zvose kutaura nokuona."},{"book":"Mateo","chapter":"12","verse":"23","text":"Vanhu vose vakashamiswa uye vakati, “Kuti uyu angava Mwanakomana waDhavhidhi here?”"},{"book":"Mateo","chapter":"12","verse":"24","text":"Asi vaFarisi pavakanzwa izvi, vakati, “NdiBheerizebhubhi chete, muchinda wamadhimoni, waanodzinga naye madhimoni.”"},{"book":"Mateo","chapter":"12","verse":"25","text":"Jesu akaziva pfungwa dzavo akati kwavari, “Umambo hwose hunozvipesanisa huchaparara, uye guta ripi neripi kana imba ipi neipi inozvipesanisa haingamiri."},{"book":"Mateo","chapter":"12","verse":"26","text":"Zvino kana Satani achibudisa mumwe Satani, zvinoreva kuti anozvipesanisa. Saka umambo hwake hungamira sei?"},{"book":"Mateo","chapter":"12","verse":"27","text":"Zvino kana ini ndichibudisa madhimoni naBheerizebhubhi, ko, vanakomana venyu vanoabudisa naani?"},{"book":"Mateo","chapter":"12","verse":"28","text":"Asi kana ndichibudisa madhimoni noMweya waMwari zvinoreva kuti umambo hwaMwari hwasvika kwamuri."},{"book":"Mateo","chapter":"12","verse":"29","text":"“Uyezve, munhu angapinda sei mumba momunhu ane simba agoenda nezvinhu zvake asina kutanga asunga munhu uyu ane simba? Ipapo anogona kuzopamba imba yake."},{"book":"Mateo","chapter":"12","verse":"30","text":"“Uyo asineni anopesana neni, nouyo asingaunganidzi neni anoparadza."},{"book":"Mateo","chapter":"12","verse":"31","text":"Uye naizvozvo ndinokuudzai kuti, vanhu vacharegererwa zvivi zvose nokumhura kwose asi kumhura Mweya hakuzoregererwi."},{"book":"Mateo","chapter":"12","verse":"32","text":"Ani naani achataura zvakaipa pamusoro poMwanakomana woMunhu acharegererwa, asi ani naani achataura zvakaipa pamusoro poMweya Mutsvene haazoregererwi, kunyange panguva ino kana inouya."},{"book":"Mateo","chapter":"12","verse":"33","text":"“Itai kuti muti uve wakanaka uye michero yawo ichava yakanaka kana kuti itai kuti muti uve wakaipa, uye michero yawo ichava yakaipa, nokuti muti uchazivikanwa nemichero yawo."},{"book":"Mateo","chapter":"12","verse":"34","text":"Imi vana venyoka, zvingaitike here kuti imi makaipa kudai mutaure chipi zvacho chakanaka? Nokuti muromo unotaura zviri mumwoyo."},{"book":"Mateo","chapter":"12","verse":"35","text":"Munhu akanaka anobudisa zvakanaka zvagara zviri mudura romwoyo wake, uye munhu akaipa anobudisa zvakaipa zvagara zviri mudura romwoyo wake."},{"book":"Mateo","chapter":"12","verse":"36","text":"Asi ndinokuudzai kuti vanhu vachazvidavirira pamusi wokutongwa pamusoro peshoko rimwe nerimwe ravakataura risina maturo."},{"book":"Mateo","chapter":"12","verse":"37","text":"Nokuti namashoko ako ucharuramisirwa, uye namashoko ako uchawanikwa une mhosva.”"},{"book":"Mateo","chapter":"12","verse":"38","text":"Ipapo vamwe vaFarisi navadzidzisi vomurayiro vakati kwaari, “Mudzidzisi, tinoda kuona chiratidzo chechishamiso kubva kwamuri.”"},{"book":"Mateo","chapter":"12","verse":"39","text":"Akavapindura akati, “Rudzi rwakaipa nerwoupombwe runokumbira chiratidzo! Asi hapana chiratidzo chichapiwa kwarwuri kunze chete kwechiratidzo chomuprofita Jona."},{"book":"Mateo","chapter":"12","verse":"40","text":"Nokuti Jona sezvaakaita mazuva matatu nousiku hutatu ari mudumbu rehove huru, saizvozvo Mwanakomana woMunhu achava mumwoyo wenyika kwamazuva matatu nousiku hutatu."},{"book":"Mateo","chapter":"12","verse":"41","text":"Vanhu veNinevhe vachamira pakutongwa pamwe chete norudzi urwu uye vacharupa mhosva; nokuti vakatendeuka pakuparidza kwaJona, uye zvino mukuru kuna Jona ari pano."},{"book":"Mateo","chapter":"12","verse":"42","text":"Mambokadzi weZasi achasimuka pakutongwa pamwe chete norudzi urwu uye acharupa mhosva, nokuti akabva kumagumo enyika kuti azoteerera kuuchenjeri hwaSoromoni, uye zvino mukuru kuna Soromoni ari pano."},{"book":"Mateo","chapter":"12","verse":"43","text":"“Kana mweya wakaipa wabva pano munhu, unofamba-famba nomunzvimbo dzakaoma uchitsvaka zororo asi unorishaya."},{"book":"Mateo","chapter":"12","verse":"44","text":"Ipapo unoti, ‘Ndichadzokera kumba kwandakabva.’ Kana wasvika, unosvikowana imba iya isina ageremo, asi yakanyatsotsvairwa zvakachena nokunyatsorongedzwa zvakanaka."},{"book":"Mateo","chapter":"12","verse":"45","text":"Ipapo unobva waenda kundotsvaka mimwe mweya minomwe yakaipa kukunda iwo, uye inopinda igogaramo. Uye kupedzisira kwomunhu uyu kwakaipa kupfuura kutanga kwake. Ndizvo zvazvichaita kurudzi urwu rwakaipa.”"},{"book":"Mateo","chapter":"12","verse":"46","text":"Jesu paakanga achiri kutaura kuvanhu vazhinji, mai vake navanunʼuna vake vakamira panze vachida kutaura naye."},{"book":"Mateo","chapter":"12","verse":"47","text":"Mumwe akati kwaari, “Mai venyu navanunʼuna venyu vamire panze, vari kuda kutaura nemi.”"},{"book":"Mateo","chapter":"12","verse":"48","text":"Akamupindura akati, “Ko, mai vangu ndiani, navanunʼuna vangu ndivanaani?”"},{"book":"Mateo","chapter":"12","verse":"49","text":"Achinongedzera vadzidzi vake akati, “Ava ndivo mai vangu navanunʼuna vangu."},{"book":"Mateo","chapter":"12","verse":"50","text":"Nokuti ani naani anoita kuda kwaBaba vangu vari kudenga ndiye mununʼuna wangu nehanzvadzi yangu, namai vangu.”"}]}