{"data":[{"book":"ULevi","chapter":"23","verse":"1","text":"UThixo wathi kuMosi,"},{"book":"ULevi","chapter":"23","verse":"2","text":"“Khuluma labako-Israyeli uthi kubo: ‘Le yimikhosi yami emisiweyo, imikhosi emisiweyo kaThixo okumele liyimemezele ukuba yimihlangano engcwele.’ ”"},{"book":"ULevi","chapter":"23","verse":"3","text":"“ ‘Kulensuku eziyisithupha elingasebenza ngazo, kodwa usuku lwesikhombisa liSabatha lokuphumula, usuku lomhlangano ongcwele. Lingenzi loba yiwuphi umsebenzi; kuzozonke izindawo elihlala kuzo, luliSabatha likaThixo.’ ”"},{"book":"ULevi","chapter":"23","verse":"4","text":"“ ‘Le yiyo imikhosi kaThixo emisiweyo, imihlangano engcwele elizayimemezela ngezikhathi zayo ezimisiweyo:"},{"book":"ULevi","chapter":"23","verse":"5","text":"IPhasika likaThixo liqalisa kusihlwa ngosuku lwetshumi lane lwenyanga yakuqala."},{"book":"ULevi","chapter":"23","verse":"6","text":"Ngosuku lwetshumi lanhlanu lwaleyonyanga kuqaliswa uMkhosi kaThixo weSinkwa esingelaMvubelo; okwensuku eziyisikhombisa kumele lidle isinkwa esingelamvubelo."},{"book":"ULevi","chapter":"23","verse":"7","text":"Ngosuku lwakuqala lenze umbuthano ongcwele njalo lingenzi imisebenzi yenu yansuku zonke."},{"book":"ULevi","chapter":"23","verse":"8","text":"Okwensuku eziyisikhombisa nikelani umnikelo wokutshiswa kuThixo. Kuthi ngosuku lwesikhombisa libe lenkonzo engcwele, lingenzi imisebenzi yenu yansuku zonke.’ ”"},{"book":"ULevi","chapter":"23","verse":"9","text":"UThixo wathi kuMosi,"},{"book":"ULevi","chapter":"23","verse":"10","text":"“Tshela abako-Israyeli uthi, ‘Nxa selingene elizweni engizalinika lona kalibokuthi lingavuna lilethe kumphristi ilixha lesivuno samabele akuqala."},{"book":"ULevi","chapter":"23","verse":"11","text":"Kumele azunguze ilixha lelo kuThixo ukuze lamukeleke. Umphristi kufanele alizunguze ngelanga elilandela iSabatha."},{"book":"ULevi","chapter":"23","verse":"12","text":"Ngelanga lokuzunguza ilixha kumele enze umhlatshelo ube ngumnikelo wokutshiswa kuThixo, kube lizinyane lemvu eliduna eselilomnyaka, libe ngelingelasici,"},{"book":"ULevi","chapter":"23","verse":"13","text":"awunikele ndawonye lomnikelo wamabele oyingxenye yehefa ngokubili etshumini, kube yifulawa ecolekileyo evutshwe ngamafutha. Lo ngumhlatshelo wokudla onikelwa kuThixo olephunga elimnandi. Kawenziwe njalo lomnikelo wokunatha oba yingxenye yehini eyodwa kokune kuliwayini."},{"book":"ULevi","chapter":"23","verse":"14","text":"Lingadli sinkwa loba inhlamvu zamabele ezikhanzingiweyo kumbe ezintsha kuze kube yilelolanga eliletha ngalo umnikelo lo kuNkulunkulu wenu. Lokhu kakube yisimiso esingapheliyo kuzozonke izizukulwane ezizayo kungelani lokuthi lihlala ngaphi.’ ”"},{"book":"ULevi","chapter":"23","verse":"15","text":"“ ‘Kusukela ngelanga elilandela iSabatha, ilanga elaletha ngalo ilixha lomnikelo wokuzunguza, balani amaviki ayisikhombisa agcweleyo."},{"book":"ULevi","chapter":"23","verse":"16","text":"Balani insuku ezingamatshumi amahlanu kusiyafika ilanga elingemva kweSabatha lesikhombisa, beseliletha umnikelo wamabele amatsha kuThixo."},{"book":"ULevi","chapter":"23","verse":"17","text":"Kungelani lokuthi lihlala ngaphi, lethani izinkwa ezimbili ezenziwe ngefulawa ecolekileyo, eyingxenye yehefa ngokubili etshumini, siphekwe ngemvubelo, kube ngumnikelo wokuzunguzwa, owezithelo zakuqala kuThixo."},{"book":"ULevi","chapter":"23","verse":"18","text":"Lethani isinkwa lesi ndawonye lamawundlu amaduna ayisikhombisa, linye ngalinye lilomnyaka owodwa ubudala njalo lingelasici, ijongosi lenqama ezimbili. Kuzakuba ngumnikelo wokutshiswa kuThixo kanye lomnikelo wamabele lowokunathwayo, umnikelo otshisiweyo ngomlilo oletha iphunga elimnandi kuThixo."},{"book":"ULevi","chapter":"23","verse":"19","text":"Beselinikela ngempongo umnikelo wesono, langamawundlu amabili alomnyaka owodwa abe ngumnikelo wobudlelwano."},{"book":"ULevi","chapter":"23","verse":"20","text":"Umphristi kumele azunguze amawundlu lawo womabili kuThixo njengomnikelo wokuzunguzwa kanye lesinkwa sezithelo zakuqala. Zingumnikelo womphristi ongcwele kuThixo."},{"book":"ULevi","chapter":"23","verse":"21","text":"Ngosuku olufanayo kumele limemezele inkonzo engcwele, lingenzi msebenzi yansuku zonke. Lokhu kuzakuba yisimiso esingapheliyo ezizukulwaneni zenu ezizayo, lalapho elizabe lihlala khona."},{"book":"ULevi","chapter":"23","verse":"22","text":"Lapho livuna isivuno selizwe lakini, lingavuni lasemaphethelweni amasimu enu, futhi lingabuthi okukhithikayo lapho livuna. Lokhu kutshiyeleni abayanga lezihambi. Mina nginguThixo uNkulunkulu wenu.’ ”"},{"book":"ULevi","chapter":"23","verse":"23","text":"UThixo wathi kuMosi,"},{"book":"ULevi","chapter":"23","verse":"24","text":"“Tshela abako-Israyeli ukuthi, ‘Ilanga lakuqala lenyanga yesikhombisa lusuku lwesabatha lokuphumula, umbuthano ongcwele wokukhonza ngokutshaya icilongo."},{"book":"ULevi","chapter":"23","verse":"25","text":"Lingenzi msebenzi, kodwa nikelani umnikelo wokutshiswa kuThixo.’ ”"},{"book":"ULevi","chapter":"23","verse":"26","text":"UThixo wathi kuMosi,"},{"book":"ULevi","chapter":"23","verse":"27","text":"“Usuku lwetshumi lwenyanga yesikhombisa lilanga lokubuyisana. Wobani lenkonzo engcwele lizile ukudla, lilethe umnikelo wokutshiswa ngomlilo kuThixo."},{"book":"ULevi","chapter":"23","verse":"28","text":"Lingasebenzi ngalelolanga, ngoba lilanga lokuBuyisana, lapho lihlawulelwa kuThixo uNkulunkulu wenu."},{"book":"ULevi","chapter":"23","verse":"29","text":"Lowo ongaziliyo ngalelolanga makasuswe ebantwini bakibo."},{"book":"ULevi","chapter":"23","verse":"30","text":"Lowo osebenzayo ngalelolanga ngizambhubhisa phakathi kwabakibo."},{"book":"ULevi","chapter":"23","verse":"31","text":"Lulisabatha lenu lokuphumula njalo kumele lizile."},{"book":"ULevi","chapter":"23","verse":"32","text":"Kusukela kusihlwa ngelanga lesificamunwemunye lwenyanga kuze kube kusihlwa ngelanga elilandelayo ligcine isabatha lenu.”"},{"book":"ULevi","chapter":"23","verse":"33","text":"UThixo wathi kuMosi,"},{"book":"ULevi","chapter":"23","verse":"34","text":"“Tshela abako-Israyeli ukuthi ngelanga letshumi lanhlanu ngenyanga yesikhombisa uMkhosi kaThixo weziHonqo kawuqalise njalo uqhubeke okwensuku eziyisikhombisa."},{"book":"ULevi","chapter":"23","verse":"35","text":"Ilanga lokuqala ngelenkonzo engcwele; lingenzi msebenzi wansuku zonke."},{"book":"ULevi","chapter":"23","verse":"36","text":"Okwensuku eziyisikhombisa lethani iminikelo yokutshiswa kuThixo, kuthi ngosuku lwesificaminwembili libe lenkonzo engcwele lilethe umnikelo wokutshiswa kuThixo. Yinkonzo yokuvala; lingenzi msebenzi wansuku zonke."},{"book":"ULevi","chapter":"23","verse":"37","text":"(Le yimikhosi kaThixo emisiweyo elizayimemezela njengezinkonzo ezingcwele, ezokuletha iminikelo yokutshiswa kuThixo, iminikelo yokutshiswa, leminikelo yamabele, imihlatshelo leminikelo enathwayo efunekayo insuku ngensuku."},{"book":"ULevi","chapter":"23","verse":"38","text":"Iminikelo le ngengaphezu kwaleyo eyamaSabatha kaThixo njalo ngaphezu kwezipho zenu lalokho eliyabe lifungele ukukupha langaphezulu kweminikelo yonke yokuzithandela eliyinika uThixo.)"},{"book":"ULevi","chapter":"23","verse":"39","text":"Ngakho-ke, kusukela ngosuku lwetshumi lanhlanu enyangeni yesikhombisa, ngemva kokuba selivunile amabele akulelolizwe, wobani lomkhosi wokuthokoza kuThixo okwensuku eziyisikhombisa. Elokuqala lilanga lokuphumula, kanye lelesificaminwembili lalo lilanga lokuphumula."},{"book":"ULevi","chapter":"23","verse":"40","text":"Ngelanga lokuqala libokukha izithelo ezinhle zezihlahla, ingatsha zamalala, ingatsha zezihlahla ezilamahlamvu amanengi, lemidubu, lijabule phambi kukaThixo uNkulunkulu wenu lonke okwensuku eziyisikhombisa."},{"book":"ULevi","chapter":"23","verse":"41","text":"Thakazelelani umkhosi kaThixo lo minyaka yonke okwensuku eziyisikhombisa. Lesi kasibe yisimiso esingapheliyo ezizukulwaneni ezizayo; umkhosi liwenze ngenyanga yesikhombisa."},{"book":"ULevi","chapter":"23","verse":"42","text":"Libohlala ezihonqweni okwensuku eziyisikhombisa."},{"book":"ULevi","chapter":"23","verse":"43","text":"Bonke abako-Israyeli ngokuzalwa kumele bahlale ezihonqweni, ukuze izizukulwane zenu zazi ukuthi ngahlalisa abako-Israyeli emadumbeni mhla ngibakhipha eGibhithe. Mina nginguThixo uNkulunkulu wenu.”"},{"book":"ULevi","chapter":"23","verse":"44","text":"Ngakho uMosi wasebabikela abako-Israyeli ngemikhosi emisiweyo kaThixo."}]}