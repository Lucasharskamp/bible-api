{"data":[{"book":"Maatosa","chapter":"5","verse":"1","text":"Daro derey shiiqidaysa beyida wode Yesusay pude zuma bolla kezidi utides, iza kaalizaytika izakko yida."},{"book":"Maatosa","chapter":"5","verse":"2","text":"Izikka ista hizigidi tamarso oykides."},{"book":"Maatosa","chapter":"5","verse":"3","text":"ayanan bena kawushizayti anjetidayta"},{"book":"Maatosa","chapter":"5","verse":"4","text":"qadhetizayti anjetidayta"},{"book":"Maatosa","chapter":"5","verse":"5","text":"ashketi anjetidayta"},{"book":"Maatosa","chapter":"5","verse":"6","text":"xiloteth gafetizaytine saamotizayti anjetidayta"},{"book":"Maatosa","chapter":"5","verse":"7","text":"asas lo7o othizayti anjetidayta"},{"book":"Maatosa","chapter":"5","verse":"8","text":"wozana xilloti anjtidayta"},{"book":"Maatosa","chapter":"5","verse":"9","text":"saroteth oothizayti anjetidayta"},{"book":"Maatosa","chapter":"5","verse":"10","text":"xillotetha gish goodetizayti anjetidayta"},{"book":"Maatosa","chapter":"5","verse":"11","text":"Ta gedon asay intena cayikko, goodikonne iita yo wordora inte bolla haasa7ikko inte anjetidayta."},{"book":"Maatosa","chapter":"5","verse":"12","text":"Inte salon demana waagay keehi gita gidida gish ufaysan guppitte. Ays gikko intefe kase nabetakka hessaththo gooddida."},{"book":"Maatosa","chapter":"5","verse":"13","text":"inte ha biita asas maxine mala. Maxiney ba mal7otetha yediza gidiko zaridi demanas danda7ize? gede kare yegetidi yedheteespe atin."},{"book":"Maatosa","chapter":"5","verse":"14","text":"Inte deres po7o. Zuma bola diza katamaya qotistanas danda7uku."},{"book":"Maatosa","chapter":"5","verse":"15","text":"Asi xoomppe oythidi kethan diza asa wursos po7ana mala dhoqason wothetes atin gema son wothi eretena."},{"book":"Maatosa","chapter":"5","verse":"16","text":"Hesathokka asay inte lo7o otho beydi inte salon diza inte aawa bonchana mala inte po7oy asa sinthan po7o."},{"book":"Maatosa","chapter":"5","verse":"17","text":"Tani Musse wogane nabeta qaala sharana yida intes milatopo; polanas yadis atin sharanas yabeykke."},{"book":"Maatosa","chapter":"5","verse":"18","text":"Ta intess tumu gays, saloyne bitay adhana gakanas Musse wogay wuri polistana atin wogappe isi pidaleykka woykko issi qerinakka shaaretuku."},{"book":"Maatosa","chapter":"5","verse":"19","text":"Hessa gish onikka ha azazoyntafe guxizaro gidikokka othonta yegi adhikko, hankoytakka yedhi adhana mala tamarsikko salo kawotethan he uray guth geteti xeygistana. Gido atin hayta azazota othi polishe hankoyta polana mala tamarsikko izi salo kawotethan gta getistana."},{"book":"Maatosa","chapter":"5","verse":"20","text":"Ta intes gays, inte xillotethi Parsawistapene Musse woga tamarsizayta xillotethafe aadhonta agikko salo kawoteth gelana danda7ekista."},{"book":"Maatosa","chapter":"5","verse":"21","text":"Kasse asatas wodhopa, wodhida ura bolla pirdistana getetidaysa inte siydista."},{"book":"Maatosa","chapter":"5","verse":"22","text":"Ta qasse intes gizay ba isha bolla wogay baynda hanqetiza ura bolla pirdistana, onikka ba isha napay gizadey dere dulata sinthan oychistana, eya giza ura ganame tama pirday naages."},{"book":"Maatosa","chapter":"5","verse":"23","text":"Hessa gish neni yarsho shishizason Xoossas yarshana gishin ne ishay ne bolla michetidazi nes qofetikko,"},{"book":"Maatosa","chapter":"5","verse":"24","text":"ne yarshizaysa hen yarshoson aga gada koyro bada ne ishara giga, hessafe guye simada ne yarshoza Xoossas shisha."},{"book":"Maatosa","chapter":"5","verse":"25","text":"nena kasasida ne morkey ne bolla pirdsonta mala pirdiza danay qachizaysas nena athi imonta mala qasho kethan ne wodhontamala buro ogge bolla dashe ne morkke urara elela giga gida."},{"book":"Maatosa","chapter":"5","verse":"26","text":"Ta nes tumu gays izi pirdisi wursida gidikko wusetha isi santimiyo qanxana gakans qashoppe birshistakka."},{"book":"Maatosa","chapter":"5","verse":"27","text":"laymatoppa gizaysa inte siydista"},{"book":"Maatosa","chapter":"5","verse":"28","text":"Tani gidikko intena hiz gays macasha amo ayferra xelida uray wuri ba wozinan izira laymatadess."},{"book":"Maatosa","chapter":"5","verse":"29","text":"Nagara othans ne oshacha ayfey nes gaso gidiko neppe kessa wora yega, ne asatethay kumeth gede ganame taman yegistanape ne asatethafe isay pacikko lo7o."},{"book":"Maatosa","chapter":"5","verse":"30","text":"Ne oshacha kushey nagara othos gaso gidiko neppe qanxa diga ne asatethay kumeth ganamen yegistanaysafe ne asatethafe issi bilitey ness pace gidiko lo7o."},{"book":"Maatosa","chapter":"5","verse":"31","text":"machcho anjizadey anjida firma waraqata izis imana beses getetidees."},{"book":"Maatosa","chapter":"5","verse":"32","text":"Tani qasse intena hizgays hara urara laymatishin beyonta dishe ba maco anjizadey wuri iza laymatana mala othes. Hesathokka anjetizaro ekizadeykka laymatida mala qodetes."},{"book":"Maatosa","chapter":"5","verse":"33","text":"kasse asatas wordo caqofa; Xoossa sinthan ne caqidaysa naga getetidaysa inte siyidista."},{"book":"Maatosa","chapter":"5","verse":"34","text":"Ta qass intena aykkokka caqofite gays saloy Xoossa wonbara gidida gish salon caqofite."},{"book":"Maatosa","chapter":"5","verse":"35","text":"Bitay Xoossa soy shempizaso gidida gish bitankka caqopite woga kawo katama gidida gish Yerusalamenkka caqopite."},{"book":"Maatosa","chapter":"5","verse":"36","text":"Inte hu7enikka caqopite inte hu7e iskistappe issineyokka bothu woykko kareth histanas danda7ekista."},{"book":"Maatosa","chapter":"5","verse":"37","text":"hessa gish inte inte garsan hasa7etishin inte hasa7ay E ganaz E gite akkay ganas akkay gite, hessappe kare gididay wuri ita urappe yizaza."},{"book":"Maatosa","chapter":"5","verse":"38","text":"Ayfe gishas ayfe acha gishas acha getetidaysa inte siyidista"},{"book":"Maatosa","chapter":"5","verse":"39","text":"Ta kass intes gizay ita othida urara eqetofite gido attin nes oshacha shagala baqizades hankoysakka yusha bessa."},{"book":"Maatosa","chapter":"5","verse":"40","text":"Issi uray ne garsara maydaysa neppe ekkanas nena motikko bolara maydaysakka gujada izas imma"},{"book":"Maatosa","chapter":"5","verse":"41","text":"Issi ass nena issi sate ooge ne bana mala wolqathikko issippe nam7u dakko gidana ogge iza bays."},{"book":"Maatosa","chapter":"5","verse":"42","text":"Nena wosizades imma, neppe tal7e ekkanas koyzades zokko zaroppa."},{"book":"Maatosa","chapter":"5","verse":"43","text":"Ne lagge siqa, ne morke siqa getetidaysa siyidista"},{"book":"Maatosa","chapter":"5","verse":"44","text":"Ta qass intena inte morketa dosite, intena godizaytas wosite gays."},{"book":"Maatosa","chapter":"5","verse":"45","text":"Inte hessaththo othikko inte salo awas nayta gidana. Izi awa arshe itatasine lo7otas issi bola omo imess irakka xilotasine nagaranchatas issi bola bukises."},{"book":"Maatosa","chapter":"5","verse":"46","text":"Intena dosizayta xalala inte dosikko intes aza wagay dize? Qaraxa ekizayti hessaththo othetene?"},{"book":"Maatosa","chapter":"5","verse":"47","text":"Inte ishata xala inte sarothikko hankoytappe azan lo7eti? amnontaytikka hessaththo othetes."},{"book":"Maatosa","chapter":"5","verse":"48","text":"hessa gish inte salo away wothoy bayndade gidida mala intekka wothoy bayndade gidite."}]}