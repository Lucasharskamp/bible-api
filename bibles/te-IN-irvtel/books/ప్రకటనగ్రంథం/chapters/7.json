{"data":[{"book":"ప్రకటన గ్రంథం","chapter":"7","verse":"1","text":"ఈ సంగతులు జరిగిన తరువాత భూమి నాలుగు దిక్కుల్లో నలుగురు దేవదూతలు నిలబడి ఉండడం నేను చూశాను. వారు భూమి మీద నాలుగు వైపుల నుంచి వీయాల్సిన గాలి వీయకుండా బలంగా అడ్డుకున్నారు. దాంతో భూమిమీద గానీ, సముద్రంమీద గానీ, ఏ చెట్టుమీద గానీ గాలి వీయడం లేదు."},{"book":"ప్రకటన గ్రంథం","chapter":"7","verse":"2","text":"మరొక దూత తూర్పు దిక్కు నుండి పైకి లేవడం నేను చూశాను. అతనికి సజీవ దేవుని సీలు ఉంది. భూమికీ సముద్రానికీ హని చేయడానికి అనుమతి ఉన్న మొదటి నలుగురు దూతలతో అతడు బిగ్గరగా"},{"book":"ప్రకటన గ్రంథం","chapter":"7","verse":"3","text":"“మేము మా దేవుని దాసుల నుదిటిపై ముద్ర వేసేంత వరకూ భూమికీ, సముద్రానికీ, చెట్లకూ ఎలాంటి హని చేయవద్దు” అన్నాడు."},{"book":"ప్రకటన గ్రంథం","chapter":"7","verse":"4","text":"సీలు పొందిన వారి సంఖ్య చెబుతుంటే నేను విన్నాను. ఇశ్రాయేలు వారి గోత్రాలన్నిటిలో సీలు పొందినవారి సంఖ్య 1, 44,000."},{"book":"ప్రకటన గ్రంథం","chapter":"7","verse":"5","text":"గోత్రాల వారీగా ముద్ర పొందిన వారి సంఖ్య."},{"book":"ప్రకటన గ్రంథం","chapter":"7","verse":"6","text":"ఆషేరు గోత్రంలో 12,000."},{"book":"ప్రకటన గ్రంథం","chapter":"7","verse":"7","text":"షిమ్యోను గోత్రంలో 12,000."},{"book":"ప్రకటన గ్రంథం","chapter":"7","verse":"8","text":"జెబూలూను గోత్రంలో 12,000."},{"book":"ప్రకటన గ్రంథం","chapter":"7","verse":"9","text":"ఆ తరువాత సింహాసనం ఎదుటా, గొర్రెపిల్ల ఎదుటా ఒక మహా జనసమూహం నిలబడి ఉండడం నేను చూశాను. వీరిని లెక్క పెట్టడం ఎవరికీ సాధ్యం కాదు. వారిలో ప్రతి జాతినుండీ, ప్రతి వంశం నుండీ, ప్రతి గోత్రం నుండీ, భూమి మీద ఉన్న అన్ని భాషల్లో మాట్లాడే వారి నుండీ ప్రజలు ఉన్నారు. వారు తెల్లని బట్టలు ధరించి చేతుల్లో ఖర్జూరం మట్టలు పట్టుకుని ఉన్నారు."},{"book":"ప్రకటన గ్రంథం","chapter":"7","verse":"10","text":"వీరంతా కలసి,"},{"book":"ప్రకటన గ్రంథం","chapter":"7","verse":"11","text":"దేవదూతలంతా సింహాసనం చుట్టూ, పెద్దల చుట్టూ, ఆ నాలుగు ప్రాణుల చుట్టూ నిలబడి ఉన్నారు. వారంతా సింహాసనం ఎదుట సాష్టాంగపడి తమ ముఖాలు నేలకు ఆనించి,"},{"book":"ప్రకటన గ్రంథం","chapter":"7","verse":"12","text":"“ఆమేన్! మా దేవుడికి కీర్తీ, యశస్సూ, జ్ఞానమూ, కృతజ్ఞతలు, ఘనత, శక్తి, మహా బలం కలకాలం కలుగు గాక” అని చెబుతూ దేవుణ్ణి పూజించారు."},{"book":"ప్రకటన గ్రంథం","chapter":"7","verse":"13","text":"అప్పుడు ఆ పెద్దల్లో ఒకతను “తెల్లటి వస్త్రాలు వేసుకున్న వీళ్ళెవరు? ఎక్కడి నుండి వచ్చారు?” అని నన్ను అడిగాడు."},{"book":"ప్రకటన గ్రంథం","chapter":"7","verse":"14","text":"అందుకు నేను “అయ్యా, నీకే తెలుసు” అని జవాబిచ్చాను. అప్పుడు అతడు నాతో ఇలా చెప్పాడు, “వీరంతా మహా బాధల్లో నుండి వచ్చినవారే. వీళ్ళు గొర్రెపిల్ల రక్తంలో తమ బట్టలు ఉతుక్కున్నారు. వాటిని తెల్లగా చేసుకున్నారు."},{"book":"ప్రకటన గ్రంథం","chapter":"7","verse":"15","text":"అందుకే వారు దేవుని సింహాసనం ఎదుట ఉండి పగలూ రాత్రీ తేడా లేకుండా ఆయన ఆలయంలో ఆయనకు సేవలు చేస్తూ ఉన్నారు. సింహాసనంపై కూర్చున్న ఆయన తన సన్నిధితో వారిని సంరక్షిస్తాడు."},{"book":"ప్రకటన గ్రంథం","chapter":"7","verse":"16","text":"వారికి ఇకముందు ఆకలి గానీ దాహం గానీ వేయదు. ఎండ గానీ తీవ్రమైన వేడిమిగానీ వారికి తగలదు."},{"book":"ప్రకటన గ్రంథం","chapter":"7","verse":"17","text":"ఎందుకంటే సింహాసనం మధ్యలో కూర్చున్న గొర్రెపిల్ల వారికి కాపరిగా ఉంటాడు. జీవమిచ్చే నీటి ఊటల దగ్గరికి వారిని నడిపిస్తాడు. వారి కళ్ళలో నుండి కారే కన్నీటిని ఆయనే తుడిచివేస్తాడు.”"}]}