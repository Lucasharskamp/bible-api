{"data":[{"book":"योहन","chapter":"13","verse":"1","text":"फ़सह उत्सव के पूर्व ही मसीह येशु यह जानते थे कि उनका संसार को छोड़कर पिता परमेश्वर के पास लौट जाने का समय पास आ गया है. मसीह येशु उनसे हमेशा प्रेम करते रहे, जो संसार में उनके अपने थे किंतु अब उन्होंने उनसे अंत तक वैसा ही प्रेम रखा."},{"book":"योहन","chapter":"13","verse":"2","text":"शिमओन के पुत्र कारियोतवासी यहूदाह के मन में शैतान यह विचार डाल चुका था कि वह मसीह येशु के साथ धोखा करे."},{"book":"योहन","chapter":"13","verse":"3","text":"भोज के समय मसीह येशु ने भली-भांति यह जानते हुए कि पिता ने सब कुछ उनके हाथ में कर दिया है और यह भी, कि वह परमेश्वर की ओर से आए हैं और परमेश्वर के पास लौट रहे हैं,"},{"book":"योहन","chapter":"13","verse":"4","text":"भोजन की मेज़ से उठकर अपने बाहरी कपड़े उतारे, कमर में अंगोछा बांध लिया"},{"book":"योहन","chapter":"13","verse":"5","text":"और एक बर्तन में जल उंडेलकर शिष्यों के पांव धोने और कमर में बंधे अंगोछे से पोंछने लगे."},{"book":"योहन","chapter":"13","verse":"6","text":"जब वह शिमओन पेतरॉस के पास आए तो पेतरॉस ने उनसे कहा, “प्रभु, आप मेरे पांव धोएंगे?”"},{"book":"योहन","chapter":"13","verse":"7","text":"मसीह येशु ने उत्तर दिया, “जो मैं कर रहा हूं, तुम उसे इस समय नहीं, कुछ समय बाद समझोगे.”"},{"book":"योहन","chapter":"13","verse":"8","text":"पेतरॉस ने कहा, “नहीं, प्रभु, आप मेरे पांव कभी भी न धोएंगे.”"},{"book":"योहन","chapter":"13","verse":"9","text":"इस पर शिमओन पेतरॉस ने मसीह येशु से कहा, “प्रभु, तब तो मेरे पांव ही नहीं, हाथ और सिर भी धो दीजिए.”"},{"book":"योहन","chapter":"13","verse":"10","text":"मसीह येशु ने कहा, “जो स्‍नान कर चुका है, वह पूरी तरह साफ़ हो चुका है, उसे ज़रूरत है मात्र पांव धोने की; तुम लोग साफ़ हो परंतु सबके सब साफ़ नहीं.”"},{"book":"योहन","chapter":"13","verse":"11","text":"मसीह येशु यह जानते थे कि कौन उनके साथ धोखा कर रहा है, इसलिये उन्होंने यह कहा: “परंतु सबके सब साफ़ नहीं.”"},{"book":"योहन","chapter":"13","verse":"12","text":"जब मसीह येशु शिष्यों के पांव धोकर, अपने बाहरी कपड़े दोबारा पहनकर भोजन के लिए बैठ गए, तो उन्होंने शिष्यों से कहा, “तुम समझ रहे हो कि मैंने तुम्हारे साथ यह क्या किया है?"},{"book":"योहन","chapter":"13","verse":"13","text":"तुम लोग मुझे ‘गुरु’ और ‘प्रभु,’ कहते हो, सही ही है—क्योंकि मैं वह हूं."},{"book":"योहन","chapter":"13","verse":"14","text":"इसलिये यदि मैंने, ‘प्रभु’ और ‘गुरु’ होकर भी तुम्हारे पांव धोए हैं, तो सही है कि तुम भी एक दूसरे के पांव धोओ."},{"book":"योहन","chapter":"13","verse":"15","text":"मैंने तुम्हारे सामने एक आदर्श प्रस्तुत किया है—तुम भी वैसा ही करो, जैसा मैंने तुम्हारे साथ किया है."},{"book":"योहन","chapter":"13","verse":"16","text":"मैं तुम पर यह अटल सच्चाई प्रकट कर रहा हूं: दास अपने स्वामी से बढ़कर नहीं होता और न ही कोई भेजा हुआ दूत अपने भेजनेवाले से."},{"book":"योहन","chapter":"13","verse":"17","text":"ये सब तो तुम जानते ही हो. सुखद होगा तुम्हारा जीवन यदि तुम इनका पालन भी करो."},{"book":"योहन","chapter":"13","verse":"18","text":"“मैं तुम सबके विषय में नहीं कह रहा हूं—मैं जानता हूं कि मैंने किन्हें चुना है. मैं यह इसलिये कह रहा हूं कि पवित्र शास्त्र का यह लेख पूरा हो: जो मेरी रोटी खाता है, उसी ने मुझ पर लात उठाई है.13:18 अर्थात वही मेरे खिलाफ़ हो गया है, स्तोत्र 41:9"},{"book":"योहन","chapter":"13","verse":"19","text":"“यह सब घटित होने के पूर्व ही मैं तुम्हें बता रहा हूं कि जब ये सब घटित हो तो तुम विश्वास करो कि वह मैं ही हूं."},{"book":"योहन","chapter":"13","verse":"20","text":"मैं तुम पर यह अटल सच्चाई प्रकट कर रहा हूं: जो मेरे किसी भी भेजे हुए को ग्रहण करता है, वह मुझे ग्रहण करता है और जो मुझे ग्रहण करता है, मेरे भेजनेवाले को ग्रहण करता है.”"},{"book":"योहन","chapter":"13","verse":"21","text":"यह कहते-कहते मसीह येशु आत्मा में व्याकुल हो उठे. उन्होंने कहा, “मैं तुम पर यह अटल सच्चाई प्रकट कर रहा हूं: तुममें से एक मेरे साथ धोखा करेगा.”"},{"book":"योहन","chapter":"13","verse":"22","text":"शिष्य संदेह में एक दूसरे को देखने लगे कि गुरु यह किसके विषय में कह रहे हैं."},{"book":"योहन","chapter":"13","verse":"23","text":"एक शिष्य, जो मसीह येशु का विशेष प्रियजन था, उनके अत्यंत पास बैठा था;"},{"book":"योहन","chapter":"13","verse":"24","text":"शिमओन पेतरॉस ने उससे संकेत से पूछा, “प्रभु ऐसा किसके विषय में कह रहे हैं?”"},{"book":"योहन","chapter":"13","verse":"25","text":"उस शिष्य ने मसीह येशु से पूछा, “कौन है वह, प्रभु?”"},{"book":"योहन","chapter":"13","verse":"26","text":"मसीह येशु ने उत्तर दिया, “जिसे मैं यह रोटी डुबोकर दूंगा, वह.” तब उन्होंने रोटी शिमओन के पुत्र कारियोतवासी यहूदाह को दे दी."},{"book":"योहन","chapter":"13","verse":"27","text":"टुकड़ा लेते ही उसमें शैतान समा गया. मसीह येशु ने उससे कहा."},{"book":"योहन","chapter":"13","verse":"28","text":"भोजन पर बैठे किसी भी शिष्य को यह मालूम न हो पाया कि उन्होंने यह उससे किस मतलब से कहा था."},{"book":"योहन","chapter":"13","verse":"29","text":"कुछ ने यह समझा कि मसीह येशु उससे कह रहे हैं कि जो कुछ हमें पर्व के लिए चाहिए, शीघ्र मोल लो या गरीबों को कुछ दे दो क्योंकि यहूदाह के पास धन की थैली रहती थी."},{"book":"योहन","chapter":"13","verse":"30","text":"इसलिये यहूदाह तत्काल बाहर चला गया. वह रात का समय था."},{"book":"योहन","chapter":"13","verse":"31","text":"जब यहूदाह बाहर चला गया तो मसीह येशु ने कहा, “अब मनुष्य का पुत्र गौरवान्वित हुआ है और उसमें परमेश्वर गौरवान्वित हुए हैं."},{"book":"योहन","chapter":"13","verse":"32","text":"यदि उसमें परमेश्वर महिमित हुए हैं तो परमेश्वर भी उसे स्वयं महिमित करेंगे और शीघ्र ही महिमित करेंगे."},{"book":"योहन","chapter":"13","verse":"33","text":"“मैं बस अब थोड़ी ही देर तुम्हारे साथ हूं, तुम मुझे ढूंढ़ोगे और जैसा मैंने यहूदी अगुओं से कहा है, वैसा मैं तुमसे भी कहता हूं, ‘जहां मैं जा रहा हूं वहां तुम नहीं आ सकते.’"},{"book":"योहन","chapter":"13","verse":"34","text":"“मैं तुम्हें एक नई आज्ञा दे रहा हूं: एक दूसरे से प्रेम करो—जैसे मैंने तुमसे प्रेम किया है, वैसे ही तुम भी एक दूसरे से प्रेम करो."},{"book":"योहन","chapter":"13","verse":"35","text":"यदि तुम एक दूसरे से प्रेम करोगे तो यह सब जान लेंगे कि तुम मेरे चेले हो.”"},{"book":"योहन","chapter":"13","verse":"36","text":"शिमओन पेतरॉस ने पूछा, “प्रभु, आप कहां जा रहे हैं?”"},{"book":"योहन","chapter":"13","verse":"37","text":"पेतरॉस ने उनसे दोबारा पूछा, “प्रभु, मैं आपके पीछे अभी क्यों नहीं चल सकता? मैं तो आपके लिए अपने प्राण भी दे दूंगा.”"},{"book":"योहन","chapter":"13","verse":"38","text":"मसीह येशु ने उनसे कहा, “तुम मेरे लिए अपने प्राण देने का दावा करते हो? मैं तुमसे कहता हूं, मुर्ग उस समय तक बांग नहीं देगा जब तक तुम तीन बार मुझे नकार न दोगे."}]}